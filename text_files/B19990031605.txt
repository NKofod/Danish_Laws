Bekendtgørelse om cyklers indretning og  

 udstyr m.v.1) I medfør af § 50, stk. 2-3, § 68, stk. 1 og 2,  

 § 70, stk. 3, § 83, § 84, stk. 1, § 85,  

 stk. 1 og § 118, stk. 5, i færdselsloven, jf.  

 lovbekendtgørelse nr. 735 af 24. august 1992 som ændret ved lov  

 nr. 317 af 17. maj 1995, lov nr. 1122 af 20. december 1995, lov nr. 468 af  

 10. juni 1997, lov nr. 292 af 18. maj 1998 og lov nr. 187 af 30. marts 1999,  

 fastsættes:
Kapitel 1 Indretning § 1. En cykel og påhængs- eller  

 sidevogn hertil skal være således indrettet og holdes i en  

 sådan stand, at den kan benyttes uden fare eller ulempe.
§ 2. En cykel må ikke være indrettet  

 til flere end tre personer.
Dog kan der derudover være plads til  

 ét eller to børn under otte år, jf. § 10.
 Stk. 2. En cykel må højst have fire hjul.  

 Påhængsvogn til cykel må højst have to hjul.
 Stk. 3. Hjulene skal være forsynet med dæk eller  

 med anden elastisk hjulbeklædning med tilsvarende egenskaber.
Kapitel 2 Vægt og dimensioner § 3. En cykel må hverken i belæsset  

 eller ubelæsset stand have en større bredde end 1 m, dog  

 må en cykel med mere end to hjul have en bredde på indtil 1,25 m.  

 Betjeningsgreb og spejle medregnes ikke i cyklens bredde.
For cykel med mere  

 end to hjul, der er taget i brug inden den 1. januar 1998, må  

 sporvidden mellem hjul på samme aksel dog være indtil 1,25 m og  

 bredden dog være indtil 1,6 m.
Stk. 2. På en tohjulet cykel må styrets bredde dog  

 ikke overstige 70 cm.
Betjeningsgreb og spejle medregnes ikke i styrets  

 bredde.
 Stk. 3. En cykel må hverken i belæsset eller  

 ubelæsset stand have større længde end 3,5 m.
§ 4. En påhængsvogn til cykel må  

 hverken i belæsset eller ubelæsset stand have større  

 bredde end 1 m.
Den samlede længde af cykel og påhængsvogn  

 må i belæsset eller ubelæsset stand ikke overstige 3,5 m.  

 Påhængsvognens totalvægt må ikke overstige 60 kg.
Er  

 påhængsvognen forsynet med påløbsbremse, må  

 totalvægten dog være indtil 100 kg.
Stk. 2. En cykel med sidevogn må ikke have større  

 sporvidde end 0,8 m.
Ingen del af køretøjet eller dets last  

 må ligge uden for sidevognens hjul.
Den samlede længde af cykel  

 og sidevogn må i belæsset eller ubelæsset stand ikke  

 overstige 3,5 m.
Sidevognens totalvægt må ikke overstige 60  

 kg.
Kapitel 3 Bremser § 5. En cykel skal være forsynet med  

 mindst to uafhængige bremsesystemer, der virker på  

 henholdsvis for- og baghjul.
Hjul på samme aksel skal være  

 afbremset af det samme bremsesystem.
En cykel, der er taget i brug inden den  

 1. januar 1998, kan dog være forsynet med alene en fodbetjent  

 navbremse, der virker på baghjulet, medmindre cyklen er indrettet til  

 mere end én person, herunder cykel indrettet med særlig  

 siddeplads til børn, eller cyklen er tilkoblet  

 påhængs- eller sidevogn.
 Stk. 2. Bremsning af cyklen skal kunne ske på en sikker  

 og virksom måde ved enhver hastighed og under alle belastningsforhold.  

 Vejrlig må ikke kunne nedsætte bremsernes funktion  

 væsentligt.
 Stk. 3. Ved bremsesystem, som betjenes med pedalerne, skal  

 fuld bremsevirkning kunne opnås ved nedtrædning af pedalen fra  

 vandret stilling af pedalarmen.
 Stk. 4. Dele i fodbetjent bremsesystem skal kunne modstå  

 en betjeningskraft på 100 daN (100 kg). Dele i håndbetjent  

 bremsesystem skal kunne modstå en betjeningskraft på 60 daN (60  

 kg).
Stk. 5. En varecykel med mere end to hjul skal tillige  

 være forsynet med parkeringsbremse på hjulene, som bærer  

 vareladet.
Denne bremse skal kunne holde cyklen stationær på  

 hældende grund og skal kunne fastholdes i bremsestilling ad rent  

 mekanisk vej.
Kapitel 4 Lygter og reflekser § 6. Ved kørsel i lygtetændingstiden  

 skal en cykel være forsynet med mindst én forlygte, der  

 afgiver hvidt eller gulligt lys tydeligt synligt forfra i mindst 300 meters  

 afstand uden at virke blændende og er synlig fra siderne.
På en  

 cykel med mere end to hjul skal forlygten være anbragt højst 0,5  

 m inden for cyklens yderste venstre punkt.
Stk. 2. Ved kørsel i lygtetændingstiden skal en  

 cykel være forsynet med mindst én baglygte, der afgiver  

 rødt lys bagud tydeligt synligt i mindst 300 meters afstand uden at  

 virke blændende, og som er synlig fra siderne.
En cykel med mere end to  

 hjul skal, såfremt den højst er 1 m bred, være forsynet  

 med mindst én baglygte anbragt i cyklens midterplan eller til venstre  

 herfor, og, såfremt den er mere end 1 m bred, være forsynet med  

 mindst to baglygter anbragt højst 0,4 m inden for cyklens yderste  

 punkter og med en indbyrdes afstand på mindst 0,6 m.
Stk. 3. Ved kørsel i lygtetændingstiden skal en  

 påhængsvogn til cykel være forsynet med mindst én  

 baglygte anbragt i påhængsvognens midterplan eller til venstre  

 herfor.
En sidevogn til cykel skal i lygtetændingstiden være  

 forsynet med mindst én baglygte, der er anbragt så tæt ved  

 sidevognens yderste højre punkt som muligt.
Baglygte på  

 påhængs- eller sidevogn skal opfylde kravene til baglygte til  

 cykel.
 Stk. 4. For- og baglygte på cykel og  

 påhængs- eller sidevogn hertil skal opfylde bestemmelserne i  

 § 16, stk. 2 og 3.
 Stk. 5. Uanset bestemmelserne i stk. 4, kan for- eller  

 baglygte, der er erhvervet inden den 1. januar 1998, fortsat anvendes.  

 Sådan lygte skal endvidere kun være tydelig synlig i mindst 150  

 meters afstand, ligesom baglygte ikke skal være synlig fra siderne.
Stk. 6. Baglygte på cykel og påhængs- eller  

 sidevogn hertil kan afgive blinkende lys.
Blinkfrekvensen skal være  

 mindst 200 blink pr. minut.
 Stk. 7. En cykel og påhængs- eller sidevogn hertil  

 kan være forsynet med gule sidemarkeringslygter.
 Stk. 8. En cykel og påhængs- eller sidevogn hertil  

 må ikke være forsynet med andre lygter end de foran  

 anførte.
 Stk. 9. På en cykel med påhængsvogn skal  

 cyklen ikke være forsynet med baglygte.
§ 7. En cykel skal være forsynet med mindst  

 én hvid refleks, der er synlig forfra.
En cykel med mere end to hjul  

 skal dog være forsynet med mindst to sådanne reflekser, der er  

 anbragt højst 0,4 m inden for cyklens yderste punkter og med en  

 indbyrdes afstand på mindst 0,6 m.
Stk. 2. En cykel skal være forsynet med mindst én  

 rød refleks, der er synlig bagfra.
En cykel med mere end to hjul skal  

 dog være forsynet med mindst to sådanne reflekser, der er anbragt  

 højst 0,4 m inden for cyklens yderste punkter og med en indbyrdes  

 afstand på mindst 0,6 m.
 Stk. 3. En cykel skal være forsynet med mindst to gule  

 reflekser, der bevæger sig, når cyklen kører, og som er  

 synlige bagfra.
 Stk. 4. En cykel skal på hvert hjul være forsynet  

 med mindst én gul refleks, der er synlig fra siderne, eller med hvide  

 reflekterende dæk- eller fælgsider.
Stk. 5. En ethjulet påhængsvogn til cykel skal  

 være forsynet med mindst én hvid refleks, der er synlig forfra,  

 og mindst én rød refleks, der er synlig bagfra.
Reflekserne  

 skal være anbragt i påhængsvognens midterplan eller til  

 venstre herfor.
En tohjulet påhængsvogn til cykel skal være  

 forsynet med mindst to hvide reflekser, der er synlige forfra, og mindst to  

 røde reflekser, der er synlige bagfra.
Reflekserne skal være  

 anbragt så tæt ved påhængsvognens yderste punkter som  

 muligt.
Sidevogn til cykel skal være forsynet med mindst én hvid  

 refleks, der er synlig forfra, samt mindst én rød refleks, der  

 er synlig bagfra.
Reflekserne skal være anbragt så tæt ved  

 sidevognens yderste højre punkt som muligt.
Stk. 6. En påhængsvogn til cykel skal på  

 hver side være forsynet med mindst to gule reflekser, der er synlige  

 fra siden, eller med mindst én gul refleks i hvert hjul, der er synlig  

 fra siderne.
En sidevogn til cykel skal på højre side være  

 forsynet med mindst to gule reflekser, der er synlige fra siden, eller med  

 mindst én gul refleks i hjulet, der er synlig fra siden.
Stk. 7. En cykel og påhængs- eller sidevogn hertil  

 må ikke være forsynet med trekantet refleks.
Reflekser i et par  

 skal være ens.
Stk. 8. En cykel og påhængs- eller sidevogn hertil  

 kan forsynes med supplerende reflekser efter følgende regler:  

 Fastmonterede, fremadrettede reflekser skal være hvide, bagudrettede  

 røde og reflekser, der vender til siden, gule.
Bevægelige  

 reflekser skal være gule.
 Stk. 9. Refleks på cykel og påhængs- eller  

 sidevogn hertil skal være mærket efter bestemmelserne i  

 § 16, stk. 4.
Stk. 10. Uanset bestemmelserne i stk. 9 kan refleks, der  

 er erhvervet inden den 1. januar 1998, fortsat anvendes.
Påbudt  

 refleks, der er erhvervet inden den 1. januar 1998, skal dog være E-  

 eller e-mærket eller  mærket efter anden  

 godkendelsesordning.
Kapitel 5 Signalapparat og cyklistvimpler § 8. En cykel skal være forsynet med en  

 klart lydende klokke, som skal være anbragt på styret.
Cyklen  

 må ikke være forsynet med andet signalapparat.
 § 9. En cykel kan være udstyret med en  

 cyklistvimpel, der er monteret på bagagebærer eller lignende over  

 cyklens baghjul.
Stk. 2. Vimpelstangen skal være bøjelig og  

 være anbragt således, at ingen del af stangen når  

 længere ud end 0,5 m til venstre og 0,15 m til højre for cyklens  

 længdeakse.
Advarselsanordningen skal være anbragt yderst til  

 venstre på vimpelstangen og skal være forsynet med en rød  

 refleks, der er synlig bagfra.
Kapitel 6 Befordring af personer § 10. På en cykel må ikke befordres  

 flere personer end den er beregnet til.
Dog må børn under 8  

 år medtages på cyklen, når der er indrettet særlig  

 siddeplads.
 Stk. 2. Særlige siddepladser til børn skal  

 være tilpasset barnets vægt og højde, og der skal  

 være afskærmning mod hjulegerne.
 Stk. 3. Børn, der medtages på cykel, skal  

 være forsvarligt fastspændt.
 Stk. 4. Befordring af børn må ikke hindre  

 føreren af cyklen i at have fuldt herredømme over cyklen eller  

 i at foretage behørig tegngivning.
 Stk. 5. Føreren af cyklen skal være fyldt 15  

 år.
§ 11. En påhængs- eller sidevogn til  

 cykel må benyttes til befordring af indtil 2 personer, når der  

 til hver person er indrettet særlig siddeplads med afskærmning  

 mod hjulegerne.
Påhængs- eller sidevognens totalvægt og  

 dimensioner må dog ikke overstige de i kapitel 2 nævnte.
Der  

 må samtidig befordres ét barn under 8 år på  

 cyklen.
Stk. 2. Personer, der befordres i påhængs- eller  

 sidevogn til cykel, skal være forsvarligt fastspændte.
Dog skal  

 personer, der cykler på en særlig påhængsvogn  

 indrettet med håndtag, sadel og pedaler (halvcykel), ikke være  

 fastspændte.
 Stk. 3. Føreren af cyklen skal være fyldt 15  

 år.
Kapitel 7 Tilkobling af påhængs- eller sidevogn til  

 cykel § 12. Til cykel må kobles én  

 påhængsvogn eller én sidevogn.
Påhængs- eller  

 sidevognen skal tilkobles med en forsvarlig tilkoblingsanordning.
 Stk. 2. Sidevogn skal være anbragt til højre for  

 cyklen.
Kapitel 8 Elcykel § 13. En cykel kan være forsynet med en  

 el-hjælpemotor og må ikke være forsynet med andre  

 motorer.
 Stk. 2. En el-hjælpemotor må kun afgive effekt,  

 når cyklens pedaler eller lignende samtidig betjenes.
 Stk. 3. En el-hjælpemotor må højst have en  

 effekt på 250 W.
 Stk. 4. En el-hjælpemotor må kun afgive effekt ved  

 hastigheder på 25 km/t eller derunder.
Kapitel 9 Cykelløb § 14. Under løb i henhold til  

 færdselslovens § 37, stk. 1, behøver en cykel ikke at  

 være forsynet med lygter, jf. § 6, refleksanordninger, jf.  

 § 7, samt klokke, jf. § 8.
Kapitel 10 Forhandling af lygter og reflekser m.v.
 § 15. Dele til cykel og påhængs-  

og sidevogn hertil må kun forhandles, såfremt de  

 opfylder kravene i §§ 2-5, § 6, stk. 1-3, og stk. 6, og  

 § 9.
 § 16. Lygter og reflekser til cykel og  

 påhængs- og sidevogn hertil må endvidere kun forhandles,  

 såfremt de opfylder kravene i stk. 2-4.
Stk. 2. En forlygte skal have en lysstyrke på mindst  

 4 candela målt lige forfra, mindst 0,4 candela målt  

 20o til hver side og mindst 0,05 candela målt 80o  

 til hver side.
Bestemmelsen kan anses for opfyldt, såfremt lygten er  

 godkendt og mærket i henhold til Dansk Standard nr. 708 og  

 »DS«-mærket, godkendt af Vägverket, Sverige og »T«-mærket,  

 godkendt i henhold til British Standard nr.
BS 6102 og »BS«-mærket  

 eller godkendt af Kraftfahrt-Bundesamt, Tyskland og »~
~  

 K«-mærket.
Stk. 3. En baglygte skal have en lysstyrke på mindst
2 candela målt lige bagfra, mindst 0,2 candela målt  

 20o til hver side og mindst 0,05 candela målt 80o  

 til hver side.
Bestemmelsen kan anses for opfyldt, såfremt lygten er  

 godkendt og mærket som nævnt i stk. 2.
Stk. 4. Hvid fremadrettet, rød bagudrettet og gul  

 refleks, der vender til siden, skal være godkendt i henhold til  

 ECE-regulativ nr. 3 og »E«-mærket i klasse IA eller IVA eller godkendt  

 i henhold til EF-direktiv nr. 76/757/EØF og »e«-mærket i klasse  

 IA eller IVA.
Hvide reflekterende dæk- eller fælgsider skal  

 være godkendt i henhold til ECE-regulativ nr. 88 og »E«-mærket  

 eller godkendt og mærket i henhold til nationale standarder  

 eller regler i et andet EU-land eller EØS-land.
Kravet om godkendelse  

 og mærkning af hvide reflekterende dæk- eller fælgsider  

 gælder dog først fra den 1. januar 2000. Gul bevægelig,  

 bagudrettet refleks skal være godkendt i henhold til ECE-regulativ nr.  

 3 og »E«-mærket i klasse I, IA eller IVA, godkendt i henhold til  

 EF-direktiv nr. 76/757/EØF og »e«-mærket i klasse I, IA, eller  

 IVA eller godkendt og mærket i henhold til nationale standarder eller  

 regler i et andet EU-land eller EØS-land.
Kapitel 11 Straf og ikrafttræden m.v.
 § 17. Overtrædelse af §§ 1-5, § 6,  

 stk. 1-4, stk. 6, 2. pkt., og stk. 8, § 7, stk. 1-9  

 og stk. 10, 2. pkt., § 8, § 9, stk. 2, § 10,  

 stk. 1-4, § 11, stk. 1 og 2, og §§ 12, 13, 15 og 16  

 straffes med bøde.
 § 18. Bekendtgørelsen træder i kraft  

 den 1. juni 1999.
 Stk. 2. Enhver cykel og påhængs- eller sidevogn  

 hertil kan dog straks indrettes i overensstemmelse med  

 bekendtgørelsen.
 Stk. 3. Trafikministeriets bekendtgørelse nr. 338 af  

 13. maj 1997 om cyklers indretning og udstyr m.v. ophæves.
Færdselsstyrelsen, den 20. maj 1999 Christian Duus /Ib Rasmussen 1)   

  Bekendtgørelsen indeholder bestemmelser, som er notificeret overfor  

 Kommissionen ifølge Rådets direktiv direktiv 98/34/EF (83/189  

 kodif).
