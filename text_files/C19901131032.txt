 Lov om erstatning fra staten til ofre for forbrydelser  

 (offererstatningsloven - lbk. 470 1.11.1985) foreskriver i § 10, stk. 3, at  

 politiet skal vejlede skadelidte om retten til at få erstatning efter denne  

 lov.
 Retsplejelovens § 741 b pålægger politiet at vejlede den forurettede om  

 adgangen til at begære en advokat beskikket efter reglerne i kapitel 66 a.
Med ikrafttræden den 1. januar 1989 er der gennemført ændringer i dette  

 kapitel, således at adgangen til advokatbistand er udvidet bl.a. til at  

 omfatte voldssager m.v.
I forbindelse med denne lovændring er der sket en  

 udvidelse af politiets vejledningspligt.
 Til opfyldelse af politiets vejledningspligt efter de omtalte to love  

 fastsættes følgende retningslinier:
 1. Offererstatningsloven.
 1.1. Ved behandling af anmeldelse om straffelovsovertrædelser, der har  

 medført personskade, henledes skadelidtes opmærksomhed på muligheden for at  

 opnå erstatning af statskassen, og at det i almindelighed er en betingelse  

 herfor, at der under en eventuel straffesag mod skadevolderen er nedlagt  

 påstand om erstatning.
 Samtidig udleveres et ansøgningsskema, og skadelidte gøres bekendt med, at  

 ansøgningen skal indsendes til politimesteren på det sted, hvor anmeldelsen  

 om lovovertrædelsen er indgivet, og at Erstatningsnævnet normalt ikke kan  

 behandle en ansøgning, der er indgivet over 2 år efter, at lovovertrædelsen  

 er begået, medmindre der foreligger særlige grunde.
Er den sag, som begrunder erstatningskravet, fortsat under behandling hos  

 politiet, anklagemyndigheden eller ved domstolene, skal erstatningssøgende  

 gøres bekendt med, at politiet normalt først videresender ansøgningen til  

 nævnet ved sagens afslutning.
Den pågældende gøres endvidere bekendt med, at  

 der kan fremsættes anmodning om forskudsvis udbetaling af erstatning, men at  

 en ansøgning herom kun kan ventes imødekommet i særlige tilfælde.
Fremsættes  

 der anmodning om forskudsvis udbetaling af erstatning, fremsender politiet  

 ansøgningen til nævnet, selv om sagen ikke er færdigbehandlet.
 Er gerningsmanden ikke identificeret indenfor en måned, kan ansøgningen  

 ligeledes indsendes til nævnet.
 Samme regler gælder ved behandlingen af straffelovsovertrædelser, som har  

 medført døden.
 1.2. I sager om uagtsomt manddrab eller betydelig legemsskade, forvoldt af  

 motorkøretøjer, hvor skaden vil være dækket af skadevolderens  

 ansvarsforsikring, undlades den under 1.1. beskrevne vejledning.
1.3. Tingsskade som følge af straffelovsovertrædelser vil ofte være dækket  

 af privat forsikring.
Dette gælder f.eks. ved indbrudstyveri, brugstyveri og  

 brandstiftelse.
Hvis skaden ikke kan antages at være dækket af forsikring,  

 forholdes som nævnt under 1.1., såfremt gerningsmanden falder inden for den  

 persongruppe, der er nævnt i lovens kapitel 2. Det drejer sig f.eks. om  

 personer, der er anbragt i en institution under kriminalforsorgen, i  

 døgninstitution efter bistandsloven eller i institutioner for psykisk  

 afvigende, hvadenten forholdet er begået under ophold i institutionen, eller  

 uden for denne i forbindelse med udgangstilladelse, undvigelse, eller  

 ulovligt fravær.
 1.4. Er den skadelidte forurettet i en sag om vold eller voldtægt m.v.,  

 vejledes den pågældende tillige i overensstemmelse med retningslinierne i  

 afsnit 2.
 2. Retsplejelovens kapitel 66 a.
 2.1. I sager, der vedrører overtrædelse af straffelovens § 119, § 210, §§  

 216-225, § 232, §237, jf. § 21, §§ 244-246, §§ 249 og 250, §§ 260, 262 eller  

 § 288, vejleder politiet den forurettede om adgangen til at begære en advokat  

 beskikket, jf. retsplejelovens §§ 741 a og 741 b.
 Vejledningen skal gives, inden den forurettede afhøres første gang, og  

 skal gentages i forbindelse med og inden anden afhøring.
 Det skal af politirapporten fremgå, at den forurettede har modtaget  

 behørig vejledning.
 2.2. Til personer, der har været udsat for voldtægt, incest (blodskam)  

 eller andet seksuelt overgreb, udleverer politiet ved anmeldelsen  

 Justitsministeriets vejledning, der bl.a. indeholder oplysninger om  

 forurettedes rettigheder.
2.3. Hvor der i overensstemmelse med retningslinierne foran i afsnit 2.1.  

 er givet vejledning om forurettedes adgang til at begære en advokat  

 beskikket, men en sådan advokatbeskikkelse ikke er sket, skal politiet, når  

 der indleveres anklageskrift eller retsmødebrgæring til retten, skriftlig  

 underrette den forurettede herom.
Underretningsskrivelsen til forurettede  

 skal indeholde en opfordring om at tilvejebringe dokumentation for et  

 eventuelt erstatningskrav.
 RM nr. 6/77 ophæves.
