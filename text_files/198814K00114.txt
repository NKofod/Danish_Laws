Nr BTL 114 Betænkning over Forslag til lov om ændring af lov om saltvandsfiskeri  

 (Fritidsfiskeri og fiskepleje)   

 Nr L 114 1988-89, 1. samling Afgivet af Landbrugs- og Fiskeriudvalget Afgivet: 19890524 Udvalget har behandlet lovforslaget i en række møder og har i den forbindelse stillet spørgsmål til fiskeriministeren til skriftlig besvarelse.
 Udvalget har endvidere modtaget skriftlige og/eller mundtlige henvendelser  

 fra:
Danmarks Sportsfiskerforbund, Dansk Amatørfiskerforening, Dansk Fiskeriforening, Ferskvandsfiskeriforeningen for Danmark, Isefjordens Ørredsammenslutning, Jydsk Fritidsfiskerforbund, Lystfiskerforeningen Sæby og Omegn og Plesner, Annette og Erik, Bramming.
 En af disse henvendelser er optrykt som bilag til denne betænkning.
Ministeren har over for udvalget understreget betydningen af, at det med  

 lovforslagets vedtagelse bliver muligt at foretage en langsigtet planlægning  

 af en flerårig fiskeplejeindsats.
Det vil blive muligt i tæt samarbejde med  

 de berørte organisationer at planlægge indsatsen også for de arter, hvor der  

 i dag ikke findes så mange erfaringer.
 Dette betyder, at den aktive bestandsophjælpning vil kunne blive et meget  

 væsentligt instrument i bevaringspolitikken for et bredt udsnit af arter og  

 farvandsområder.
Bidragene til fiskeplejen får afgørende indflydelse på indsatsens omfang,  

 idet statsbevillingen fastsættes i forhold til bidragene fra de forskellige  

 fiskergrupper.
Statsbevillingen til fiskepleje fastsættes på de årlige  

 bevillingslove.
 Målsætningen for fiskeplejen i de kommende år vil årligt være 15-20 mio.  

 kr.
Fiskeriministeren har tilkendegivet over for udvalget, at han vil drage  

 omsorg for, at fritidsfiskerne får mulighed for at fremsætte et særskilt  

 forslag om anvendelsen af fritidsfiskerbidraget.
Koordination af forslagene  

 til fiskepleje fra det rekreative fiskeris og erhvervsfiskeriets  

 hovedorganisationer vil finde sted i § 12-udvalget i forbindelse med den  

 samlede planlægning af fiskeplejeindsatsen.
Inden for rammerne af den samlede  

 fiskeplejeindsats vil det være naturligt, at hver hovedorganisation får en  

 afgørende indflydelse på en del af midlerne, som den pågældende fiskerigruppe  

 har bidraget med.
For så vidt angår iværksættelsen af de i lovforslagets § 12, stk. 5,  

 indeholdte regler om lokal fastsættelse af antallet af redskaber, som  

 fritidsfiskerne må benytte, har fiskeriministeren oplyst, at der vil blive  

 skabt mulighed for, at lokale foreninger af erhvervs-, bierhvervs-, sports-  

 og fritidsfiskere i et samarbejde kan fremsætte forslag om, at der skal kunne  

 anvendes et andet antal redskaber i et lokalområde end det antal, der gælder  

 for landet som helhed, idet antallet som hovedregel dog højst kan svare til  

 det antal, der gælder for landet som helhed.
I områder, hvor der for en  

 større gruppe af fiskere ikke er foreninger, sidestilles disse med en  

 forening.
Det er i forbindelse med den lokale indflydelse oplyst, at der til  

 varetagelse af udsætninger i saltvand på 30 steder jævnt fordelt i landet er  

 etableret et samarbejde mellem de lokale foreninger af erhvervs-,  

 bierhvervs-, fritids- og sportsfiskere.
Lokale initiativer med henblik på  

 ansøgning om ændrede regler om fritidsfiskerredskaber forventes at kunne  

 blive realiseret på samme måde.
Ansøgningerne sendes til behandling i § 12-udvalget, som afgiver en  

 udtalelse, inden eventuelle særlige regler udstedes.
Ansøgningerne behandles  

 een gang om året.
 Dispensationen for et større antal fritidsfiskerredskaber end 6 kræver  

 enstemmig indstilling til § 12, stk. 4-udvalget fra de lokale udvalg.
 De 100-meters garnfrie zoner langs kysterne og de 500-meters  

 fredningsbælter ved å-udløb vil fortsat blive administreret stramt af hensyn  

 til fiskeopgang i vore vandløb.
Det påhviler Fiskerikontrollen bl.a. at påse reglerne om det rekreative  

 fiskeri overholdt.
Det er bl.a. hensigten at tilrettelægge kontrollen  

 således, at der område for område gennemføres en kontrol med bl.a. det antal  

 redskaber, som fritidsfiskerne må anvende, fredningsbælter m.v.
 For fiskeplejens vedkommende er 1989 et overgangsår, idet loven ikke får  

 virkning fra årets begyndelse.
Ved årets begyndelse var der 9,96 mio. kr. til rådighed, idet der ud over  

 bevillingen på 6 mio. kr. for 1989 har kunnet overføres et beløb fra  

 tidligere år.
Dette skyldes, at det ikke har været muligt at skaffe egnede  

 udsætningsfisk i 1987 og 1988 for hele bevillingen.
I øvrigt henvises til  

 udvalgets bilag 28, hvoraf fremgår, at finanslovsbevillingen for 1989 (konto  

 53.14) er 11 mio. kr.
I de første måneder af 1989 er kontinuiteten i udsætningsarbejdet sikret  

 ved hjælp af statsbevillingen.
Dette betyder bl.a., at der er truffet  

 dispositioner med henblik på udsætning af de arter, der skal sættes ud i det  

 tidlige forår, især laksefisk.
I forbindelse med udsætningerne af laks og  

 ørred er der allerede i et vist omfang indbygget et »krone til  

 krone« princip.
Der har desuden været indledende drøftelser om den  

 samlede fiskeplejeplan.
Straks efter lovens vedtagelse vil den samlede  

 langsigtede planlægning finde sted i samarbejde med § 12-udvalget.
 De forventede udgifter til arbejdet forbundet med udsætninger holdes på et  

 minimum, og vil skønsmæssigt andrage ca. 2 mio. kr. årligt.
Disse udgifter omfatter selve udsætningsaktiviteten i det omfang, den ikke  

 foretages af private.
I forbindelse med udsætningerne skal der udføres en  

 række aktiviteter bl.a.:
- udarbejdelse af udsætningsplaner for de enkelte vandområder, - mærkning af udsætningsfisk med henblik på at kortlægge virkningen af  

 udsætningerne, - indsamling af resultater af udsætningsaktiviteten og - vurdering af udsætningsaktiviteten i de enkelte vandområder.
 Et flertal (Socialdemokratiets, Socialistisk Folkepartis og  

 Centrum-Demokraternes medlemmer af udvalget) vil herefter ved lovforslagets  

 2. behandling nærmere redegøre for sin stilling.
 Et mindretal (Det Konservative Folkepartis, Venstres, Det Radikale  

 Venstres og Kristeligt Folkepartis medlemmer af udvalget) indstiller  

 lovforslaget til vedtagelse uændret.
 Et andet mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Collet (KF) fmd.
Grove (KF) Rønholt (KF) Svend Heiselberg (V) Sønderby  

 (V) Dohrmann (FP) Larsen-Ledet (RV) Duetoft (CD) Glønborg (KRF) Svend  

 Andersen (S) nfmd.
Erling Christensen (S) Arne Jensen (S) Henning  

 Nielsen (S) Bjørn Westh (S) Gade (SF) Inger Harms (SF) Bjørn Poulsen (SF) Bilag DANSK AMATØRFISKERFORENING 25. februar 1989 Til medlemmerne af Folketingets Landbrugs- og Fiskeriudvalg,  

 Christiansborg Vedrørende Lovforslag nr.
L 114: Fritidsfiskeri og fiskepleje På et møde i  

 Fiskeriministeriet den 20. februar 1989 har fiskeriministeren orienteret  

 organisationerne i § 12, stk. 4 udvalget om Folketingets behandling af  

 lovforslaget og bebudet, at han forventede, at der snart ville blive skrevet  

 betænkning, og forslaget derefter vil blive vedtaget.
 Efter fiskeriministerens redegørelse kan det konstateres, at  

 fritidsfiskerne dels gennem egne forslag og dels gennem behandlingen i § 12  

 udvalget vil få en afgørende indflydelse på anvendelsen af den del af  

 fiskeplejemidlerne, som de selv har bidraget med, og fra såvel Dansk  

 Amatørfiskerforening som Jydsk Fritidsfisker Forbund kan vi kun give udtryk  

 for glæde over, at vi har fået opfyldt vore ønsker på dette punkt.
 Med hensyn til vore øvrige ønsker til det fremtidige fritidsfiskeri er det  

 åbenbart stadigvæk meget vanskeligt at overvinde den bureaukratiske  

 indstilling til redskabsbegrænsning samt at få ændret den uretfærdige og  

 ulykkebringende 100 meter regel, der gælder for nedgarnsfiskeriet.
 Fra amatør- og fritidsfiskernes side kan vi kun beklage dette; men vi vil  

 dog gerne samtidig give udtryk for vor undren over, at staten for at  

 tilgodese et magtfuldt sportsfiskerforbunds særinteresser fortsat vil bruge  

 millioner af kroner årligt til kontrol af et fritidsfiskeri, der både  

 økologisk og økonomisk kun er af meget ringe samfundsmæssig betydning.
 Det er forhåbentlig et lille fremskridt, når der nu åbnes mulighed for, at  

 der i lokale områder kan forhandles om benyttelse af et større antal  

 redskaber end de nu 6 tilladte.
Et af de spørgsmål, der ikke blev afklaret på mødet i Fiskeriministeriet,  

 vedrører alderspensionisternes redskaber.
Efter den hidtil gældende lov fra  

 1978 har pensionisterne været undtaget fra begrænsninger i antallet og  

 størrelsen af deres redskaber.
Det har bevirket, at nogle pensionister har  

 fisket med pæleruser, der var større end tilladt for andre.
Det drejer sig  

 mest om de såkaldte stjerneruser, hvor ruseindgangen er forsynet med loft og  

 bund, og hvis der ikke laves undtagelsesbestemmelser for disse redskaber, vil  

 de være ulovlige efter den nye lovs ikrafttrædelse.
 Da det vil betyde store økonomiske tab for de pågældende, og da det kun  

 drejer sig om nogle få hundrede pensionister fordelt over hele landet,  

 anmoder Dansk Amatørfiskerforening og Jydsk Fritidsfisker Forbund derfor  

 indtrængende om, at der laves en overgangsordning, således at det tillades  

 pensionisterne, der har disse redskaber, at anvende disse, indtil de ophører  

 med at drive fiskeri, eller til redskaberne er opslidte.
Endelig skal det nævnes, at selv om L 114 vedtages, er problemet med de  

 bureaukratiske forbud mod fiskeri i Vadehavet stadig uløste.
Derfor vil Dansk  

 Amatørfiskerforening rette fornyet henvendelse til fiskeriministeren med  

 henblik på at få skabt rimelige forhold for de beboere ved Vadehavet, der  

 ligesom mange forudgående generationer ønsker at drage nytte af områdets  

 naturlige fiskerigdom.
Det kan da ikke kaldes et urimeligt forlangende! Dansk Amatørfiskerforening Bent Wissing formand Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Af betænkningen over lovforslaget fremgik, at fiskeriministeren over for  

 udvalget bl.a. havde understreget følgende:
»For så vidt angår iværksættelsen af de i lovforslagets § 12, stk. 5,  

 indeholdte regler om lokal fastsættelse af antallet af redskaber, som  

 fritidsfiskerne må benytte, har fiskeriministeren oplyst, at der vil blive  

 skabt mulighed for, at lokale foreninger af erhvervs-, bierhvervs-, sports-  

 og fritidsfiskere i et samarbejde kan fremsætte forslag om, at der skal kunne  

 anvendes et andet antal redskaber i et lokalområde end det antal, der gælder  

 for landet som helhed, idet antallet som hovedregel dog højst kan svare til  

 det antal, der gælder for landet som helhed.« I forlængelse heraf har ministeren nu over for udvalget præciseret, at een  

 forening i et lokalområde dog vil kunne anmode om behandling i § 12-udvalget  

 af et forslag om, at det tilladte antal fritidsfiskeredskaber skal være  

 mindre end 6.
 Et flertal (Socialdemokratiets, Socialistisk Folkepartis og  

 Centrum-Demokraternes medlemmer af udvalget) vil herefter ved lovforslagets  

 3. behandling nærmere redegøre for sin stilling.
 Et flertal inden for flertallet (Socialdemokratiets medlemmer af udvalget)  

 konstaterer, at fiskeriministeren under 2. behandling af lovforslaget  

 oplyste, at bidragene fra sports- og erhvervsfiskerne vil blive doblet op med  

 et statsbeløb, og at de bidrag, der nu efter lovforslaget indkom fra  

 fritidsfiskerne, ville blive suppleret med en yderligere statsbevilling.  

 Flertallet inden for flertallet, der udgør et mindretal i udvalget, beklager,  

 at et flertal i udvalget modsatte sig ønsket om et samråd med  

 fiskeriministeren til klargøring af ministerens bemærkninger under 2.  

 behandling.
 Et mindretal (Det Konservative Folkepartis, Venstres, Det Radikale  

 Venstres og Kristeligt Folkepartis medlemmer af udvalget) indstiller  

 lovforslaget til vedtagelse uændret.
 Et andet mindretal (Fremskridtspartiets medlem af udvalget) indstiller  

 lovforslaget til forkastelse.
