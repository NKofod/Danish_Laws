 Vedrørende ændret frikommunebekendtgørelse.
Bekendtgørelse nr. 711 af 27. maj 2015 med ikrafttræden 1. juli 2015 Frikommunebekendtgørelsen er ændret i anledning af ikrafttræden af dele af beskæftigelsesreformen pr. 1. juli 2015 og kan findes på retsinformation.dk.
 Bekendtgørelsen er i forhold til den gældende ændret på følgende punkter:
1.  Forsøg i henhold til § 3 vedrørende jobplan, hvorefter frikommunerne selv beslutter, om der skal udarbejdes planer for indsatsen for den ledi-ge, og hvilke oplysninger, der skal indgå i en eventuel plan, er ændret, således at forsøget omfatter Min Plan.
For dagpengemodtagere afholder arbejdsløshedskassen efter LAB § 14, stk. 1, senest 2 uger efter tilmeldning en samtale med personen.
Under samtalen påbegynder arbejdsløshedskassen sammen med personen at udarbejde personens Min Plan.
Dette udkast til Min Plan skal i frikommunen indgå i jobcenterets videre sagsbehandling, herunder vurderingen af indsatsen for personen.
Dette gælder også i de tilfælde, hvor frikommunen som en del af forsøget ikke anvender Min Plan.
 2.  Forsøg i henhold til § 5, hvorefter frikommunerne selv tilrettelægger indholdet af kontaktforløbet, kontaktform og hyppighed af kontakten er ændret, således at det fælles kontaktforløb mellem jobcentre, a-kasser og ledige ikke får virkning i frikommunerne.
Efter LAB § 16 b deltager arbejdsløshedskassen fra 1. juli 2015 i en job-samtale efter mellem 4 og 6 måneders ledighed samt i jobsamtalen senest efter 16 måneders ledighed.
Fra 1. juli 2016 deltager arbejdsløs-hedskassen endvidere i den første jobsamtale efter § 19.
 Det er således en intention bag beskæftigelsesreformen, at dagpenge-modtageres kontakt med beskæftigelsessystemet fremover skal være ko-ordineret og sammenhængende, og der skal gøres bedre brug af både jobcentrenes og arbejdsløshedskassernes kompetencer.
Frikommunen skal i forhold til det konkrete forsøg tage stilling til, om forsøget berører samarbejdet med arbejdsløshedskassen.
Er dette tilfæl-det, skal frikommunen tage stilling til, hvorledes samarbejdet med ar-bejdsløshedskassen i overensstemmelse med intentionerne bag beskæf-tigelsesreformen styrkes.
 Frikommunen skal videre, såfremt forsøget berører samarbejdet med ar-bejdsløshedskassen, umiddelbart efter at have truffet afgørelse om for-søget og i rimelig tid inden forsøgets iværksættelse, skriftligt orientere de berørte arbejdsløshedskasser om:
  Indholdet af forsøget, herunder start- og sluttidspunkt.
  Forsøgets konsekvenser for målgruppen.
  Hvorledes arbejdsløshedskassen under forsøget vil blive inddraget i kontaktforløbet.
 3. 	Forsøg i henhold til § 9, hvorefter frikommunerne er undtaget fra regler-ne om tidspunktet for påbegyndelse af ret og pligttilbud for dagpenge-modtagerende,herom ændres således, at det også omfatter de ændrede regler om tidspunktet for ret og pligt til tilbud.
 4. 	Forsøg i henhold til § 10, hvorefter frikommunerne kan give tilbud om vejledning og opkvalificering i mere end 6 uger i hele ledighedsperioden til dagpengemodtagere og jobparate kontanthjælpsmodtagere ændres så-ledes, at det også omfatter de ændrede regler om varighedsbegrænsnin-gen på de 6 uger i de første 6 måneder for visse personer.
 5. 	I § 15, stk. 5, er henvisningen til forordningen om de minimis ændret i anledning af udstedelse af ny forordning.
 6. 	Forsøget efter § 18, hvorefter frikommunerne er undtaget fra reglerne om indhentelse af dokumentation inden udbetaling af befordringsgodt-gørelse ophæves, da reglerne om dokumentation for befordringsopgørel-se ophæves med ændringen af bekendtgørelse om en aktiv beskæftigel-sesindsats.
