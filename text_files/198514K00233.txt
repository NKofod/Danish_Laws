Nr BTL 233 Betænkning over Forslag til lov om ændring af lov om registreringsafgift  

 af motorkøretøjer m.v. (Afgiftslempelse for biler med særligt  

 trafiksikkerhedsfremmende udstyr)   

 Nr L 233 1985-86, 1. samling Blad nr 823 Afgivet af skatte- og afgiftsudvalget Afgivet: 19860430 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter, som denne har besvaret skriftligt.
 Skriftlige henvendelser er modtaget fra:
Automobil-Importørernes Sammenslutning, Danmarks Automobilforhandler Forening og Ringsted Karosserifabrik.
Der er af ministeren for skatter og afgifter stillet ændringsforslag, hvorom henvises til de ledsagende bemærkninger.
Et flertal (udvalget med undtagelse af fremskridtspartiets medlem) forventer, at lovforslagets bestemmelser administreres efter hidtidig praksis.
Dvs. at det pågældende sikkerhedsudstyr ikke længere indgår i afgiftslempelsen, når langt hovedparten af de solgte nye biler har fået sådant sikkerhedsudstyr påmonteret.
Flertallet forventer, at sikkerhedsudstyret på dette tidspunkt gøres obligatorisk.
Herefter indstiller et flertal (udvalget med undtagelse af socialistisk folkepartis medlemmer) lovforslaget til vedtagelse med de af ministeren for skatter og afgifter stillede ændringsforslag.
Et mindretal (socialistisk folkepartis medlemmer af udvalget) udtaler, at det foreliggende lovforslag udelukkende har til formål at sikre regeringens fortsatte sammenhold.
Mindretallet kan derfor ikke medvirke til dets gennemførelse.
Da den konkrete udformning dog undtagelsesvis er foretaget med et skær af fornuft, idet det ikke kan afvises, at afgiftslettelse for blokeringsfri bremser har en sikkerhedsmæssig betydning, vil mindretallet undlade at stemme ved lovforslagets 3. behandling.
Ændringsforslag Af ministeren for skatter og afgifter, tiltrådt af et flertal (udvalget med undtagelse af SF):
Til § 1 1) I indledningen ændres »affattes § 3, stk. 4, således:» til:
»foretages følgende ændringer:», og foran den foreslåede nye affattelse af § 3, stk. 4, indsættes:
 »1. § 3, stk. 4, affattes således:».
 2) Som nyt nummer indsættes:
 »2. I § 3 indsættes efter stk. 4 som nyt stykke:
»Stk. 5. I afgiften af nye køretøjer, der afgiftsberigtiges efter § 6, stk. 1, nr. 1, 3 og 4, ydes et fradrag på 4.000 kr., såfremt køretøjet er forsynet med blokeringsfri bremser.« Stk. 5 bliver herefter stk. 6.' Til § 2 3) Paragraffen affattes således:
»§ 2 Loven træder i kraft den 15. maj 1986.« BEMÆRKNINGER Til nr. 2 Det foreslås, at der ydes et nedslag i registreringsafgiften på 4.000 kr. til busser, der benyttes til transport af passagerer, og som ved registreringen er forsynet med godkendte blokeringsfri bremser (busser i den kollektive trafik er helt fritaget for registreringsafgift).
Med et anslået salg på 350 køretøjer med blokeringsfri bremser årligt vil forslaget maksimalt medføre et årligt provenutab på 1,4 mill.
 kr.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
