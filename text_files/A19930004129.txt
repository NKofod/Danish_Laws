 Herved bekendtgøres lov om merværdiafgift (Momsloven), jf.  

 lovbekendtgørelse nr. 773 af 16. september 1992, med de ændringer, der følger  

 af § 2 i lov nr. 1019 af 19. december 1992 (ændringer som følge af EF's indre  

 marked m.v.), § 3 i lov nr. 1020 af 19. december 1992  

 (betalingsbestemmelser), lov nr. 1033 af 19. december 1992 (vurderingsydelser  

 samt visse forenklinger)(* 2) og § 20 i lov nr. 1073 af 23. december 1992  

 (forhøjelse af gebyr for erindringsskrivelser). Lovbekendtgørelsen gælder  

 først fuldt ud den 1. april 1993, jf. note 6.
 § 1.  Efter denne lovs bestemmelser svares der afgift  

 til statskassen i alle led af den erhvervsmæssige omsætning af varer og  

 ydelser samt ved indførsel af varer fra steder uden for EF.
 Stk. 2.  Der svares ligeledes afgift ved erhvervelse af  

 varer fra andre EF-lande, når sælgeren er en momsregistreret virksomhed og  

 erhververen er en afgiftspligtig virksomhed eller en offentlig institution  

 m.v., jf. dog § 4, stk. 3. Dette gælder dog ikke for varer, der af sælgeren  

 skal installeres her i landet, eller ved fjernsalg her til landet, jf. § 3,  

 stk. 1, punkt f og h.
 Stk. 3.  Der svares altid afgift ved erhvervelse af nye  

 transportmidler fra andre EF-lande.
I.
Afgiftspligtens omfang § 2.  Afgiftspligten omfatter alle nye og brugte  

 varer.
Gas, vand, elektricitet, varme og lign. anses som varer.
 Stk. 2.  Afgiftspligten omfatter endvidere alle ydelser,  

 bortset fra de i stk. 3 nævnte.
 Stk. 3.  Følgende ydelser er undtaget fra  

 afgiftspligten:
a.
Hospitalsbehandling, lægevirksomhed, tandlæge- og anden  

 dentalvirksomhed, kiropraktik, fysioterapi og anden egentlig sundhedspleje.
b.
Social forsorg og bistand, herunder vuggestuer, børnehaver,  

 fritidshjem, observationshjem, plejehjem og lign. private eller offentlige  

 institutioner.
c.
Skole- og universitetsundervisning, faglig uddannelse, herunder  

 omskoling, samt anden undervisning, der har karakter af egentlig skolemæssig  

 eller faglig uddannelse.
Undervisning i sprog, musik, legemsøvelser,  

 håndarbejde, tegning, bogføring og maskinskrivning anses for uddannelse af  

 denne karakter.
d.
Kulturelle aktiviteter, herunder biblioteker, museer, zoologiske haver  

 og lign.
Afgiftspligtig er dog radio- og fjernsynsudsendelser, teater- og  

 biografforestillinger, koncerter og lign.
e.
Sportsaktiviteter og sportsarrangementer, herunder arrangementer,  

 hvortil er knyttet spil på totalisator eller på anden lignende måde.  

 Afgiftspligtig er dog motorløb og arrangementer, hvor der deltager  

 professionelle sports- og idrætsudøvere, fodboldkampe dog kun, når der  

 deltager professionelle på begge hold.
f.
Personbefordring.
Afgiftspligtig er dog anden erhvervsmæssig  

 passagerkørsel med bus end rutekørsel.
g.
Postvæsenets tjenesteydelser.
Afgiftspligtig er dog telekommunikation.
h.
Udlejning, bortforpagtning og administration af fast ejendom.  

 Afgiftspligtig er dog udlejning af værelser i hoteller, gæstgiverier,  

 moteller og lign., udlejning af værelser i virksomheder, der udlejer for  

 kortere tidsrum end 1 måned, samt udlejning af camping-, parkerings- og  

 reklameplads.
 i.(* 3) Forsikrings- og genforsikringsvirksomhed, herunder tjenesteydelser  

 i forbindelse med sådan virksomhed, som udføres af forsikringsmæglere og  

 -formidlere.
j.
Bank- og sparekasse- samt finansieringsvirksomhed.
Afgiftspligtig er  

 dog deponering og forvaltning af aktier, obligationer og andre værdipapirer,  

 forvaltning af kreditter og kreditgarantier af en anden end den, der har ydet  

 kreditterne, samt udlejning af bankbokse.
k.
Lotterier og lign. samt spil om penge.
l.
Forfatter- og komponistvirksomhed samt anden kunstnerisk virksomhed.
m.
Rejsebureauvirksomhed og turistkontorers oplysnings- og  

 informationsvirksomhed m.v.
n.
Tjenesteydelser udøvet af bedemænd m. fl. i direkte tilknytning til  

 bisættelser.
 Stk. 4.  Skatteministeren kan fastsætte nærmere  

 betingelser for de i stk. 3 nævnte undtagelser fra afgiftspligten.
 Stk. 5.  Skatteministeren kan fastsætte regler,  

 hvorefter der kan indrømmes fritagelse for afgiftspligten i forbindelse med  

 arrangementer, hvis overskud fuldt ud anvendes til velgørende eller på anden  

 måde almennyttige formål.
II.
Afgiftspligtige virksomheder § 2 a.  Afgiftspligtige virksomheder er virksomheder,  

 der driver selvstændig erhvervsvirksomhed med afsætning af varer og  

 tjenesteydelser.
Som afgiftspligtig virksomhed anses tillige levering af nye  

 transportmidler til andre EF-lande.
 § 3.  Afgiften svares af:
a.
Den, der driver selvstændig erhvervsvirksomhed med afsætning af varer  

 og afgiftspligtige ydelser.
b.
Andelsforeninger og andre foreninger, selv om foreningen kun afsætter  

 til medlemmer eller kun afsætter medlemmers varer og ydelser.
c.
Offentlige forsyningsvirksomheder, der afsætter varer og  

 afgiftspligtige ydelser.
d.
Andre statslige, amtskommunale og kommunale institutioner, for så vidt  

 de afsætter varer og afgiftspligtige ydelser i konkurrence med  

 erhvervsvirksomheder.
Leverancer fra en amtskommunal eller kommunal  

 institution til andre institutioner under samme amtskommune eller kommune  

 betragtes ikke som afsætning.
Det samme gælder leverancer fra en institution,  

 der drives i fællesskab af flere amtskommuner eller kommuner, til de  

 amtskommuner eller kommuner, som er parthavere i institutionen.
e.
Den, der foranstalter auktioner afholdt.
f.
Den, der her til landet sælger varer fra andre EF-lande ved fjernsalg.  

 Ved fjernsalg forstås salg af varer, hvor varerne direkte eller indirekte  

 forsendes eller transporteres af sælgeren eller på dennes vegne til en køber,  

 der ikke skal svare afgift efter § 1, stk. 2.
g.
Den, der leverer nye transportmidler til andre EF-lande.
h.(* 3) Udenlandske virksomheder, der leverer varer her til landet, når  

 varen installeres eller monteres af virksomheden eller for dens regning her i  

 landet.
Leveres varen til en momsregistreret virksomhed her i landet, kan den  

 udenlandske virksomhed undlade at svare afgift, hvis den momsregistrerede  

 varemodtager i stedet svarer afgiften.
Skatteministeren kan fastsætte nærmere  

 regler om den udenlandske virksomheds dokumentation for, at afgift ikke skal  

 svares.
 Stk. 2.  Efter samråd med det i § 37 omhandlede nævn  

 bestemmer skatteministeren, i hvilket omfang erhvervsvirksomheder og  

 foreninger skal svare afgift af varer og afgiftspligtige ydelser, når de  

 fremstilles eller præsteres til virksomhedens eller foreningens eget brug.
 Stk. 3.  Levering af gas, vand, elektricitet og varme  

 som led i udlejning af hus eller husrum medfører ikke pligt til at svare  

 afgift.
 Stk. 4.  (* 4) Kunstneres salg af egne kunstværker af  

 den art, der hører under toldtariffens position 99.01-99.03, medfører ikke  

 pligt til at svare afgift.
 Stk. 5.  Skolers og kursusvirksomheders udlejning af  

 værelser og servering i forbindelse med egen undervisning medfører ikke pligt  

 til at svare afgift.
Stk. 6.  (* 3) Uanset stk. 1 skal virksomheder, der er  

 registreret i et andet EF-land, ikke svare afgift, når virksomheden sælger  

 varer her i landet, der er erhvervet fra et andet EF-land end det land, hvor  

 virksomheden er registreret (trekantshandel), hvis den momsregistrerede  

 varemodtager her i landet svarer afgift.
Skatteministeren kan fastsætte  

 nærmere regler om den udenlandske virksomheds dokumentation for, at afgift  

 ikke skal svares.
 § 4.  Den, hvis omsætning af varer og afgiftspligtige  

 ydelser ikke overstiger 10.000 kr. årlig, skal ikke svare afgift efter § 3.
 Stk. 2.  Den, hvis omsætning ved fjernsalg her til  

 landet hverken i det løbende eller i det foregående kalenderår overstiger  

 280.000 kr., skal ikke svare afgift efter § 3. Der skal dog altid svares  

 afgift ved fjernsalg af punktafgiftspligtige varer.
Stk. 3.  Virksomheder m.v., der er omfattet af § 1, stk.  

 2, men ikke er omfattet af § 3, og som har erhvervet varer fra  

 momsregistrerede virksomheder i andre EF-lande, skal ikke svare afgift, når  

 den samlede værdi af erhvervelserne hverken i det løbende eller det  

 foregående kalenderår overstiger 80.000 kr.
Der skal dog altid svares afgift  

 af punktafgiftspligtige varer og nye transportmidler.
 Stk. 4.  Skatteministeren kan fastsætte regler,  

 hvorefter andre grupper af virksomheder fritages for at svare afgift efter §  

 3.
§ 5.  Den, der efter § 3, jf. § 4, stk. 1, 2 og 4,  

 skal svare afgift, skal anmelde sin virksomhed til registrering hos de  

 statslige told- og skattemyndigheder.
Dette gælder også udenlandske  

 virksomheder.
Såfremt virksomheden ikke har filial eller lignende her i  

 landet, skal den registreres ved en person, der er bosiddende her i landet,  

 eller ved en virksomhed, der har forretningssted her i landet.
Stk. 2.  Har den pågældende flere virksomheder, anmeldes  

 disse til registrering under eet.
Såfremt der føres særskilt regnskab for de  

 enkelte virksomheder, kan virksomhederne dog på begæring registreres hver for  

 sig.
 Stk. 3.  Registreringspligtige virksomheder, der ikke  

 har samme ejer, kan efter begæring registreres under eet.
 Stk. 4.  Virksomheder, der registreres under eet,  

 betragtes som een virksomhed.
 Stk. 5.  Anmeldelse til registrering skal ske senest 8  

 dage, før virksomheden påbegyndes. Ændringer i en virksomheds ejerforhold,  

 ansvarlige ledelse eller beliggenhed skal anmeldes inden 8 dage efter, at  

 ændringen er sket.
 Stk. 6.  Til de registrerede virksomheder udstedes et  

 bevis for registreringen.
§ 5 a.  Virksomheder m.v., der skal svare afgift efter  

 § 1, stk. 2, men ikke er omfattet af § 3, skal anmelde virksomheden og  

 indbetale afgift til de statslige told- og skattemyndigheder.
Den, der  

 erhverver nye transportmidler fra et andet EF-land, skal tilsvarende anmelde  

 erhvervelsen og betale afgift heraf.
Skatteministeren kan fastsætte nærmere  

 regler om anmeldelse, opgørelse og afregning af afgiften.
 § 5 b.  Virksomheder, der efter § 4, stk. 1, 2 og 4,  

 ikke skal svare afgift, kan vælge at lade virksomheden registrere, jf. § 5.
 Stk. 2.  Virksomheder m.v., der efter § 4, stk. 3, ikke  

 skal svare afgift, kan vælge at lade virksomheden anmelde, jf. § 5 a.
 Stk. 3.  Registrering efter stk. 1 og anmeldelse efter  

 stk. 2 skal omfatte en periode på mindst to kalenderår.
 § 6.  Skatteministeren kan fastsætte regler, hvorefter  

 virksomheder, der afsætter ydelser vedrørende fast ejendom, som er undtaget  

 fra afgiftspligten efter § 2, efter anmodning kan registreres (frivillig  

 registrering).
 Stk. 2.  Frivilligt registrerede virksomheder skal svare  

 afgift af omsætningen af ydelser, der omfattes af den frivillige  

 registrering.
 Stk. 3.  Frivillig registrering kan tidligst ophæves 2  

 år efter registreringen.
III.
Afgiftspligtig værdi § 7.  Ved afsætning af varer og afgiftspligtige  

 ydelser er den afgiftspligtige værdi vederlaget, heri ikke indbefattet  

 afgiften efter denne lov.
 Stk. 2.  I den afgiftspligtige værdi medregnes:
a.
De afgifter i henhold til andre afgiftslove, der er opkrævet af  

 tidligere omsætningsled, eller som svares i forbindelse med indførsel fra  

 steder uden for EF eller ved erhvervelse af varer fra andre EF-lande, eller  

 som det påhviler virksomheden at betale i forbindelse med den pågældende  

 omsætning.
b.
De udgifter til emballage, forsendelse, forsikring og lign., som indgår  

 i prisen, eller for hvilke leverandøren afkræver modtageren særskilt  

 betaling.
c.
Tilslutnings- og oprettelsesafgifter og andre beløb, som leverandøren  

 afkræver modtageren som betingelse for levering af varer og afgiftspligtige  

 ydelser.
d.
Agentprovision og lign. samt auktionssalær.
e.
Kasserabatter og andre rabatter, der er betinget af vilkår, som ikke er  

 opfyldt ved leveringen (faktureringen).
f.
Afbetalingstillæg, finansieringstillæg og lign.
g.
Serveringsafgift, der ikke er indbefattet i prisen, med et beløb, der  

 svarer til sædvanlig serveringsafgift.
 Stk. 3.  Renter, der beregnes af den til enhver tid  

 skyldige del af købesummen, kan holdes uden for den afgiftspligtige værdi på  

 betingelse af, at det af købekontrakten eller bilag vedrørende betalingerne  

 fremgår, hvor meget renten udgør af de enkelte betalinger.
 § 8.  For varer og afgiftspligtige ydelser, der  

 anvendes af virksomhedens indehaver, er den afgiftspligtige værdi  

 indkøbsprisen eller fremstillingsprisen, heri ikke indbefattet afgiften efter  

 denne lov, jf. dog stk. 3. Det samme gælder varer og afgiftspligtige ydelser,  

 der anvendes til formål, som ikke vedrører virksomhedens omsætning af varer  

 og afgiftspligtige ydelser, eller til formål som nævnt i § 16, stk. 3. I den  

 afgiftspligtige værdi medregnes afgifter som anført i § 7, stk. 2, punkt a.  

 Har virksomheden selv indført varerne fra steder uden for EF, anses en i  

 overensstemmelse med reglerne i § 29, stk. 2, fastsat værdi tillagt eventuel  

 told som indkøbsprisen.
Stk. 2.  For varer og afgiftspligtige ydelser, der helt  

 eller delvis leveres mod anden betaling end penge (byttehandel), er den  

 afgiftspligtige værdi virksomhedens almindelige pris ved afsætning af den  

 pågældende vare eller ydelse.
Findes der ikke en sådan almindelig salgspris,  

 er den afgiftspligtige værdi en kalkuleret salgspris, der skal omfatte  

 samtlige de omkostninger og den avance, der i almindelighed indgår i den  

 afgiftspligtige værdi for varer eller ydelser af den pågældende art.
Stk. 3.  For varer og afgiftspligtige ydelser, som en  

 virksomhed anvender ved byggeri m.v. til brug for virksomhedens indehaver,  

 fastsættes den afgiftspligtige værdi på den i stk. 2 anførte måde.
Det samme  

 gælder varer og afgiftspligtige ydelser, som virksomheden anvender ved  

 byggeri m.v. for egen regning, når ejendommen skal benyttes til formål, som  

 ikke vedrører virksomhedens omsætning af varer og afgiftspligtige ydelser,  

 herunder til salg eller udlejning, eller til formål som nævnt i § 16, stk. 3.
 § 9.  Består der mellem leverandøren og modtageren af  

 varer og afgiftspligtige ydelser et interessefællesskab, f.eks. således, at  

 den ene er økonomisk interesseret i den anden parts virksomhed eller ejendom,  

 kan skatteministeren påbyde, at den afgiftspligtige værdi skal fastsættes på  

 den i § 8, stk. 2, anførte måde.
Stk. 2.  Skatteministeren kan for grupper af  

 virksomheder fastsætte standardbeløb, hvorefter varer og afgiftspligtige  

 ydelser, der anvendes som nævnt i § 8, stk. 1, kan afgiftsberigtiges.
I  

 tilfælde, hvor den afgiftspligtige værdi opgøres på grundlag af en  

 kalkulation, kan der ligeledes fastsættes regler om afgiftsberigtigelse efter  

 standardbeløb.
§ 10.  Ved afsætning af brugte personmotorkøretøjer og  

 af vare- og lastmotorkøretøjer med tilladt totalvægt ikke over 4 tons kan en  

 forhandler - når der ikke ved overdragelsen til forhandleren er faktureret  

 afgift efter denne lov - afgiftsberigtige køretøjet på grundlag af en  

 afgiftspligtig værdi, der udgør 80 pct. af forskellen mellem indkøbsprisen og  

 salgsprisen indbefattet afgiften.
Overstiger salgsprisen ikke indkøbsprisen,  

 beregnes ingen afgift.
Stk. 2.  Udlejningsvirksomheder og køreskoler kan ved  

 afsætning af motorkøretøjer, der har været anvendt til udlejning eller  

 køreundervisning, afgiftsberigtige disse på grundlag af salgsprisen reduceret  

 med nærmere fastsatte reduktionsprocenter.
Skatteministeren fastsætter  

 reduktionsprocenterne under hensyn til den andel i prisen, som afgiften i  

 henhold til lov om registreringsafgift af motorkøretøjer m.v. udgør.
 Stk. 3.  Beregnes afgiften på det i stk. 1 eller stk. 2  

 anførte grundlag, må der ikke i fakturaen for det pågældende salg anføres  

 afgiftsbeløb eller anden angivelse, hvoraf afgiftsbeløbets størrelse kan  

 udregnes.
 Stk. 4.  Som brugte køretøjer anses køretøjer, der på  

 tidspunktet for erhvervelsen er eller har været registreret her i landet, jf.  

 færdselslovens § 72, stk. 1.
IV.
Den afgiftspligtige omsætnings omfang § 11.  De registrerede virksomheders afgiftspligtige  

 omsætning omfatter:
a.
Leverancer mod betaling.
b.
De af virksomheden fremstillede eller forhandlede varer og  

 afgiftspligtige ydelser, som tages i anvendelse af virksomhedens indehaver.
c.
Varer og afgiftspligtige ydelser, der tages i anvendelse til formål som  

 nævnt i § 16, stk. 3, eller til brug for byggeri m.v.
d.
Varer og afgiftspligtige ydelser, der i øvrigt tages i anvendelse til  

 formål, som ikke vedrører virksomhedens omsætning af varer og afgiftspligtige  

 ydelser.
Dette gælder dog ikke ydelser, der i virksomheden tages i anvendelse  

 til formål, som er undtaget fra afgiftspligten efter § 2, stk. 3, jf. dog §  

 3, stk. 2. Reglen i 1. pkt. omfatter tillige offentlige  

 forsyningsvirksomheder.
 Stk. 2.  Den afgiftspligtige omsætning i statslige,  

 amtskommunale og kommunale institutioner af den i § 3, stk. 1, punkt d,  

 omhandlede art omfatter alene leverancer mod betaling til andre end den  

 pågældende statsinstitution, den pågældende amtskommune eller kommune eller  

 de amtskommuner eller kommuner, der er parthavere i institutionen.
 Stk. 3.  Til den afgiftspligtige omsætning medregnes  

 afsætning m.v. af varer, som virksomheden har modtaget i kommission eller  

 konsignation.
Stk. 4.  Afsætning m.v. af virksomhedens maskiner og  

 andre driftsmidler medregnes til den afgiftspligtige omsætning.
Det samme  

 gælder varelager, maskiner og andre driftsmidler ved virksomhedens afmeldelse  

 fra registrering.
 § 12.  (* 3) Den afgiftspligtige omsætning omfatter  

 ikke:
 Stk. 2.  Skatteministeren kan fastsætte nærmere  

 betingelser for anvendelsen af stk. 1 samt bestemme, at ydelser, der  

 præsteres for udenlandsk regning i andre tilfælde, kan holdes uden for den  

 afgiftspligtige omsætning.
Stk. 3.  (* 5) Skatteministeren kan fastsætte, om og i  

 hvilket omfang proviant, der leveres til skibe eller luftfartøjer til brug om  

 bord eller til salg til passagerer m.v., kan holdes uden for den  

 afgiftspligtige omsætning.
Skatteministeren kan ligeledes i overensstemmelse  

 med EF's regler bestemme, at levering fra told- og afgiftsfrie butikker i  

 toldlufthavne, i fly og på skibe holdes uden for den afgiftspligtige  

 omsætning.
 Stk. 4.  Til den afgiftspligtige omsætning medregnes  

 ikke afsætning af varer, der er anskaffet eller taget i anvendelse  

 udelukkende til de i § 16, stk. 3, omhandlede formål.
Stk. 5.  Overdragelse af varelager, maskiner og andre  

 driftsmidler kan ikke medregnes til den afgiftspligtige omsætning, når  

 overdragelsen sker som led i en overdragelse af virksomheden eller en del af  

 denne, og den ny indehaver driver registreret virksomhed.
Virksomheden skal  

 inden 8 dage efter overdragelsen give de statslige told- og skattemyndigheder  

 meddelelse om den ny indehavers navn og adresse samt om salgsprisen for  

 varelager, maskiner og andre driftsmidler, der overdrages.
V.
Opgørelse af den afgiftspligtige omsætning § 13.  En virksomheds afgiftspligtige omsætning i en  

 afgiftsperiode opgøres som den samlede afgiftspligtige værdi for de i  

 perioden foretagne leverancer af varer og afgiftspligtige ydelser.
 Stk. 2.  Udstedes faktura over en leverance, anses  

 faktureringstidspunktet som leveringstidspunkt, for så vidt faktureringen  

 sker inden eller snarest efter leverancens afslutning.
 Stk. 3.  Finder betaling helt eller delvis sted inden  

 leverancens afslutning eller inden fakturaens udstedelse, skal 80 pct. af det  

 modtagne beløb medregnes i den afgiftspligtige omsætning for den  

 afgiftsperiode, i hvilken betalingen har fundet sted.
Stk. 4.  Varer, der udleveres i kommission eller  

 konsignation, kan enten medregnes til den afgiftspligtige omsætning for den  

 periode, i hvilken udleveringen finder sted, eller til omsætningen for den  

 periode, i hvilken afregningen med kommissionæren eller konsignataren finder  

 sted.
I sidstnævnte tilfælde må faktura i henhold til § 17 først udstedes ved  

 afregningen.
 Stk. 5.  Ved opgørelse af den afgiftspligtige omsætning  

 kan fradrages 80 pct. af beløb, der er godtgjort kunder for varer, som  

 virksomheden har modtaget retur.
Stk. 6.  Ved opgørelse af den afgiftspligtige omsætning  

 kan fradrages 80 pct. af konstaterede tab på uerholdelige fordringer  

 vedrørende leverede varer og afgiftspligtige ydelser.
Såfremt fordringerne  

 senere betales helt eller delvis, skal 80 pct. af de modtagne beløb medregnes  

 i den afgiftspligtige omsætning, medmindre betalingen opnås efter  

 konkurslovens § 96.
 Stk. 7.  Ved opgørelsen af den afgiftspligtige omsætning  

 kan fradrages kasserabatter og andre rabatter, der er betinget af vilkår, som  

 ikke er opfyldt ved leveringen, for så vidt rabatten senere bliver effektiv  

 og under forudsætning af, at rabatten er ydet til en registreret virksomhed,  

 der kan medregne afgiften for den pågældende leverance ved opgørelse af sin  

 indgående afgift, jf. § 15, stk. 3. Fradraget er betinget af, at der udstedes  

 kreditnota over den ydede rabat med angivelse af afgiften, jf. § 17, stk. 1  

 og 3.
Stk. 8.  Varer og afgiftspligtige ydelser, der anvendes  

 af virksomhedens indehaver, medregnes til den afgiftspligtige omsætning for  

 den afgiftsperiode, i hvilken de er taget i anvendelse.
Det samme gælder  

 varer og afgiftspligtige ydelser, der anvendes til formål, som ikke vedrører  

 virksomhedens omsætning af varer og afgiftspligtige ydelser, eller til formål  

 som nævnt i § 16, stk. 3.
V A.
Opgørelse af den afgiftspligtige erhvervelse § 13 a.  En virksomheds afgiftspligtige erhvervelse i  

 en afgiftsperiode opgøres som den samlede afgiftspligtige værdi for de i  

 perioden omfattede leverancer.
Til den afgiftspligtige erhvervelse medregnes  

 ikke leverancer, der er afgiftsberigtiget i et andet EF-land.
 Stk. 2.  Faktureringstidspunktet anses som  

 leveringstidspunkt, for så vidt faktureringen sker inden den 15. i måneden  

 efter leveringen.
VI.
Afgiftssatsen § 14.  Afgiften udgør 22+3 pct. af den afgiftspligtige  

 omsætning eller af den afgiftspligtige erhvervelse.
VII.
Virksomhedernes afgiftstilsvar § 15.  Registrerede virksomheder skal for hver  

 afgiftsperiode til statskassen indbetale forskellen mellem udgående og  

 indgående afgift, jf. § 20. Såfremt den indgående afgift for en  

 afgiftsperiode overstiger den udgående afgift for samme periode, får  

 virksomheden forskellen godtgjort efter reglerne i § 23.
 Stk. 2.  Den udgående afgift i en afgiftsperiode er  

 afgiften af virksomhedens afgiftspligtige omsætning og erhvervelse i  

 perioden, jf. afsnit V og V A.
 Stk. 3.  Den indgående afgift er afgiften efter denne  

 lov på virksomhedens indkøb m.v. af varer og afgiftspligtige ydelser til brug  

 for virksomheden, jf. dog § 16.
Stk. 4.  Den indgående afgift i en afgiftsperiode er § 16.  Til den indgående afgift medregnes alene afgift  

 af indkøb m.v., der udelukkende vedrører omsætningen af varer og  

 afgiftspligtige ydelser.
Stk. 2.  Skatteministeren kan fastsætte regler,  

 hvorefter der til den indgående afgift kan medregnes nærmere fastsatte andele  

 af afgiften på indkøb m.v., som ikke udelukkende vedrører omsætningen af  

 varer og afgiftspligtige ydelser.
Skatteministeren kan endvidere fastsætte  

 regler om regulering af fradrag for indgående afgift, når investeringsgoder,  

 herunder fast ejendom, overgår til en anvendelse, som medfører ændring i  

 fradragsretten.
Reguleringen kan ske indtil 5 år, for fast ejendom indtil 10  

 år, efter investeringsgodets anskaffelse.
 Stk. 3.  Til den indgående afgift kan ikke medregnes  

 afgiften af indkøb m.v., som vedrører:
a.
Kost til virksomhedens indehaver og personale.
b.
Anskaffelse og drift af bolig for virksomhedens indehaver og personale.
c.
Naturalaflønning af virksomhedens personale.
d.
Anskaffelse og drift af vuggestuer, børnehaver, fritidshjem, feriehjem,  

 sommerhuse og lign. for virksomhedens personale.
e.
Repræsentation og gaver.
f.
Hotelophold.
g.
Anskaffelse og drift af personmotorkøretøjer, der er indrettet til  

 befordring af ikke mere end 9 personer.
Stk. 4.  Statslige, amtskommunale og kommunale  

 institutioner af den i § 3, stk. 1, punkt d, omhandlede art kan til den  

 indgående afgift kun medregne afgiften af indkøb m.v., som vedrører den del  

 af omsætningen, hvoraf der skal svares afgift.
Har institutionen afsætning  

 til udlandet m.v., jf. § 12, stk. 1-3, kan afgiften af indkøb vedrørende  

 denne del af omsætningen også medregnes til den indgående afgift.
Stk. 5.  Såfremt varer m.v., der anvendes af  

 virksomhedens indehaver, medregnes til virksomhedens afgiftspligtige  

 omsætning efter § 11, stk. 1, kan afgiften af indkøbene medregnes til den  

 indgående afgift.
Det samme gælder varer og afgiftspligtige ydelser, der  

 anvendes til formål, som ikke vedrører virksomhedens omsætning af varer og  

 afgiftspligtige ydelser, eller til formål som nævnt i stk. 3.
 Stk. 6.  Virksomheder, der forhandler eller udlejer  

 motorkøretøjer eller driver køreskole, kan uanset bestemmelsen i stk. 3,  

 punkt g, medregne afgiften af indkøb m.v. til disse formål til den indgående  

 afgift.
§ 16 a.  (Ophævet) VIII.
Regnskabsbestemmelser § 17.  For enhver leverance af varer eller  

 afgiftspligtige ydelser fra en registreret virksomhed skal der udstedes  

 faktura til modtageren.
Såfremt en del af en samlet leverance kræves betalt,  

 inden leverancen er afsluttet, skal der udstedes særskilt faktura for denne  

 del.
Fakturaen skal være forsynet med udstedelsesdato og indeholde oplysning  

 om leverandørens navn og adresse, modtagerens navn og adresse samt  

 leverancens art, omfang og pris.
Endvidere skal afgiftsbeløbets størrelse  

 være angivet i fakturaen, eller det skal af denne fremgå, at afgiften udgør  

 20 pct. af det samlede beløb for den afgiftspligtige leverance.
Leverandøren  

 skal angive afgiftsbeløbets størrelse i fakturaen, såfremt modtageren er en  

 registreret virksomhed, der anmoder herom.
Leverandøren skal tillige efter  

 anmodning fra en sådan modtager angive prisen uden afgift for de enkelte  

 poster i fakturaen.
 Stk. 2 .  Ved levering af varer, der er omfattet af §  

 12, stk. 1, nr. 1, skal der på fakturaen tillige anføres leverandørens og  

 modtagerens momsregistreringsnummer.
Stk. 3.  Sker der efter fakturaens udstedelse  

 returnering af varer, skal der udstedes kreditnota.
Det samme gælder, hvis  

 leverandøren efter fakturaens udstedelse giver afslag i prisen på leverancen,  

 og afslaget ikke har karakter af rabat, jf. § 7, stk. 2, punkt e.
Finder  

 efterbetaling sted, skal der udstedes efterbetalingsfaktura.
 Stk. 4.  Faktureringspligten anses for opfyldt, såfremt  

 modtageren af den afgiftspligtige leverance til leverandøren udsteder  

 afregningsbilag, der opfylder de i stk. 1 fastsatte bestemmelser om  

 fakturaer.
Stk. 5.  Hvor en registreret virksomhed leverer varer  

 eller afgiftspligtige ydelser til en anden registreret virksomhed mod hel  

 eller delvis betaling med varer eller afgiftspligtige ydelser (byttehandel),  

 er det tilstrækkeligt, at den ene af parterne i handelen udsteder faktura,  

 såfremt denne tillige indeholder oplysning om art, omfang og pris for det,  

 der er modtaget i bytte.
Kan begge parter fuldt ud medregne afgiften af det  

 modtagne til den indgående afgift, kan afgiften beregnes på grundlag af  

 forskelsbeløbet.
 Stk. 6.  Kopi af fakturaer og kreditnotaer samt modtagne  

 afregningsbilag skal opbevares af leverandøren.
Stk. 7.  Såfremt en faktura (afregningsbilag) omfatter  

 både afgiftspligtige og afgiftsfri leverancer, skal det af fakturaen fremgå,  

 hvilke leverancer der er afgiftspligtige.
Sådanne leverancer skal opføres for  

 sig med særskilt sammentælling.
 Stk. 8.  Efter skatteministerens nærmere bestemmelse kan  

 reglerne i stk. 1 om fakturaernes indhold fraviges for transportydelser samt  

 for salg fra selvbetjeningslagre, torvesalg og lign.
Stk. 9.  Ved salg til private forbrugere kan udstedelse  

 af faktura efter reglerne i stk. 1 undlades, bortset fra ved salg af nye  

 transportmidler og ved fjernsalg til andre EF-lande.
Detailhandlere og andre  

 virksomheder, hvis afsætning overvejende sker til private forbrugere, kan  

 også undlade at udstede faktura for andet salg, medmindre modtageren er en  

 registreret virksomhed, der anmoder om faktura, jf. dog stk. 2.
Stk. 10.  Virksomheder, der ikke er registreret, må ikke  

 på fakturaer anføre afgiftsbeløb eller anden angivelse af, at fakturabeløbet  

 indbefatter afgift.
Modtager en ikke registreret virksomhed afregningsbilag,  

 hvorpå der er anført afgiftsbeløb eller anden angivelse af, at afregningen  

 indbefatter afgift, skal virksomheden gøre den, der har udstedt  

 afregningsbilaget, opmærksom herpå og tilbagebetale det eventuelt modtagne  

 afgiftsbeløb.
Stk. 11.  Virksomheder, der i strid med stk. 10, 1.  

 punktum, i en faktura anfører afgiftsbeløb eller anden angivelse af, at  

 fakturabeløbet indbefatter afgift, skal indbetale afgiftsbeløbet til de  

 statslige told- og skattemyndigheder.
Det samme gælder, hvis en registreret  

 virksomhed i en faktura anfører afgift med et for stort beløb eller i en  

 faktura over leverancer, hvoraf der ikke skal svares afgift, anfører  

 afgiftsbeløb eller anden angivelse af, at fakturabeløbet indbefatter afgift.  

 Indbetaling kan dog undlades, hvis fejlen berigtiges over for køberen.
 Stk. 12.  Ved prisangivelser for varer og  

 afgiftspligtige ydelser skal det tydeligt tilkendegives, hvis prisen ikke  

 indbefatter afgift efter denne lov.
 § 17 a.  Skatteministeren kan fastsætte bestemmelser  

 om, at registrerede virksomheder, der leverer varer til andre EF-lande, skal  

 udarbejde lister over sådanne leverancer m.v.
 Stk. 2.  (* 6) Der skal betales et gebyr på 65 kr. for  

 erindringsskrivelser vedrørende virksomhedernes indsendelse af lister.
 § 18.  Registrerede virksomheder skal føre et regnskab  

 over indkøb og afsætning af varer og afgiftspligtige ydelser, der kan danne  

 grundlag for opgørelse af afgiftstilsvaret for hver afgiftsperiode og for  

 kontrollen med afgiftens rigtige erlæggelse.
Stk. 2.  Regnskabet skal indeholde særlige konti, hvoraf  

 størrelsen af den indgående og den udgående afgift fremgår.
Afgiftskontiene  

 kan føres ved periodiske posteringer, såfremt afgiftsbeløbene direkte kan  

 beregnes på grundlag af regnskabets konti over køb og salg af varer og  

 afgiftspligtige ydelser.
 Stk. 3.  Virksomheder, der ikke fører almindelige  

 forretningsbøger, eller hvis forretningsbøger ikke føres i overensstemmelse  

 med stk. 1 og 2, skal føre regnskab i et særligt regnskabshæfte, der  

 udleveres af de statslige told- og skattemyndigheder.
 Stk. 4.  Registrerede virksomheder skal til  

 dokumentation af den indgående afgift kunne fremlægge fakturaer  

 (afregningsbilag), der opfylder forskrifterne i § 17, stk. 1, jf. stk. 5 og  

 8, eller de statslige told- og skattemyndigheders meddelelser om størrelsen  

 af den afgift, der efter § 29 påhviler varer, som virksomheden har indført  

 fra steder uden for EF, eller fakturaer for erhvervelser fra andre EF-lande  

 med anførelse af leverandørens og modtagerens momsregistreringsnummer.  

 Fakturaer på højst 200 kr., der er udstedt af detailhandlere eller andre  

 virksomheder, hvis afsætning overvejende sker til private forbrugere, kan  

 fremlægges som dokumentation, selv om fakturaerne ikke indeholder oplysning  

 om modtagerens navn og adresse.
 Stk. 5.  Skatteministeren fastsætter nærmere  

 bestemmelser vedrørende de registrerede virksomheders regnskabsførelse.
 § 19.  Registrerede virksomheder samt virksomheder,  

 der i henhold til § 4, stk. 1 og 3, er fritaget for at svare afgift, skal  

 opbevare regnskabsmaterialet, herunder fakturaer, fakturakopier og  

 kassestrimler m.v., vedrørende køb og salg af varer og afgiftspligtige  

 ydelser i 5 år efter regnskabsårets udgang.
Stk. 2.  Registrerede virksomheder skal een gang hvert  

 år på grundlag af en optælling af virksomhedens varelager foretage en  

 opgørelse af lagerets værdi.
Opgørelsen skal opbevares i 5 år efter  

 regnskabsårets udgang.
IX.
Afregning af afgiften § 20.  Registrerede virksomheder skal senest 1 måned  

 10 dage efter udløbet af hver afgiftsperiode til de statslige told- og  

 skattemyndigheder angive størrelsen af virksomhedens udgående og indgående  

 afgift i perioden samt størrelsen af den omsætning, der efter § 12, stk. 1-3,  

 ikke skal medregnes i den afgiftspligtige omsætning.
Beløbene angives i hele  

 kroner, idet der bortses fra ørebeløb.
Angivelsen, der skal være underskrevet  

 af virksomhedens ansvarlige ledelse, afgives på en særlig blanket, der også  

 benyttes ved afgiftens indbetaling.
Skatteministeren kan fastsætte nærmere  

 regler om oplysninger på angivelsen, herunder fastsætte regler for angivelser  

 via edb.
 Stk. 2.  Afgiftsperioden er kvartalet.
Stk. 3.  Virksomheder, hvis udgående afgift regelmæssigt  

 er mindre end den indgående afgift som følge af, at en væsentlig del af  

 afsætningen efter § 12, stk. 1-3, ikke skal medregnes i den afgiftspligtige  

 omsætning, kan af de statslige told- og skattemyndigheder få tilladelse til  

 at anvende kalendermåneden som afgiftsperiode.
Såfremt den udgående afgift  

 for sådanne virksomheder regelmæssigt er mindre end halvdelen af den  

 indgående afgift, kan der gives virksomheden tilladelse til at anvende  

 kortere afgiftsperiode end 1 måned, dog ikke under 1 uge.
Stk. 4.  Ændring af afgiftsperioden kan kun ske med  

 virkning fra begyndelsen af et kvartal, og anmodning herom må fremsættes  

 senest 1 måned før ændringen ønskes iværksat.
Virksomheder, der får  

 tilladelse til at anvende kortere afgiftsperiode end kvartalet, kan ikke  

 inden for de følgende 2 år anvende kvartalet som afgiftsperiode.
§ 21.  (* 7) Såfremt en angivelse for en  

 afgiftsperiode ikke foreligger rettidigt og det angivne afgiftstilsvar er  

 positivt, forhøjes virksomhedens afgiftstilsvar for den pågældende periode  

 med 1 pct., dog mindst med 500 kr. og højst med 1.100 kr.
I tilfælde, hvor  

 afgiftstilsvaret er negativt eller nul, beregnes en afgiftsforhøjelse på 500  

 kr. i gentagelsestilfælde.
Der beregnes dog ikke afgiftsforhøjelse i  

 tilfælde, hvor afgiftstilsvaret er negativt eller nul og der er forløbet mere  

 end 2 år, siden en negativ- eller nulangivelse er indkommet for sent.
 Stk. 2.  De statslige told- og skattemyndigheder kan  

 meddele fritagelse for forhøjelse af afgift i henhold til stk. 1, når det på  

 grund af særlige omstændigheder findes rimeligt.
Stk. 3.  (* 7) Har de statslige told- og  

 skattemyndigheder efter afleveringsfristens udløb ikke modtaget angivelse for  

 en afgiftsperiode, kan de statslige told- og skattemyndigheder foretage en  

 foreløbig fastsættelse af virksomhedens afgiftstilsvar til et skønsmæssigt  

 beløb.
Virksomheden betaler en afgift på 150 kr. for en foreløbig  

 fastsættelse.
§ 22.  Afgiften for en afgiftsperiode forfalder til  

 betaling en måned efter afgiftsperiodens udløb og skal indbetales senest 10  

 dage derefter.
Udgør afgiften under 50 kr., kan indbetaling af beløbet  

 undlades.
Stk. 2.  Betales afgift ikke rettidigt, skal der betales  

 1,3 pct. i månedlig rente for hver påbegyndt måned fra forfaldsdagen at  

 regne, dog mindst 50 kr. for en afgiftsperiode.
Der betales ikke rente af en  

 i henhold til § 21, stk. 1, foretaget forhøjelse af afgiften.
 Stk. 3.  Ubetalte afgifts- og rentebeløb kan inddrives  

 ved indeholdelse i løn m.v. hos den pågældende efter reglerne for inddrivelse  

 af personlige skatter i kildeskatteloven.
 Stk. 4.  Skatteministeren kan fastsætte nærmere regler  

 for afgiftens indbetaling og fremgangsmåden i forbindelse med  

 lønindeholdelse, herunder om straf af bøde for overtrædelse af bestemmelser i  

 reglerne.
 Stk. 5.  (* 6) Der skal betales et gebyr på 65 kr. for  

 erindringsskrivelser vedrørende betaling af afgift.
§ 22 a.  For virksomheder, der kun skal drives i kort  

 tid, kan de statslige told- og skattemyndigheder fastsætte, at  

 afgiftsperioden er det tidsrum, i hvilket virksomheden drives.
De statslige  

 told- og skattemyndigheder kan endvidere for sådanne virksomheder forkorte  

 fristerne for indsendelse af angivelse og indbetaling af afgift.
Stk. 2 .  Virksomheder med kvartalet som afgiftsperiode  

 skal uanset § 20, stk. 2, anvende kalendermåneden som afgiftsperiode og  

 indsende angivelse samt indbetale afgiften senest 15 dage derefter, når Stk. 3.  Den forkortede afgiftsperiode efter stk. 2 skal  

 anvendes med virkning fra den 1. i den kalendermåned, hvor 10-dages-fristen,  

 jf. stk. 2, nr. 3, udløber.
Afgiften for en tidligere afgiftsperiode, hvor  

 afgiften endnu ikke er angivet og indbetalt, skal angives og indbetales  

 samtidig med afgiften for den første forkortede afgiftsperiode.
Stk. 4 .  Virksomheder, der er registreret som landbrug  

 og fiskeri m.v., skal uanset § 28 indsende angivelse og indbetale afgift  

 senest den 15. i den tredje kalendermåned efter afgiftsperioden, når Stk. 5.  Virksomheder, der indfører varer fra steder  

 uden for EF, skal uanset § 29 betale afgiften kontant ved varens angivelse  

 til fortoldning, når Stk. 6 .  Reglerne i stk. 2, 4 og 5 om forkortet  

 afgiftsperiode m.v. finder anvendelse, uanset om virksomheden har angivet,  

 men ikke indbetalt afgiftsbeløbet.
Reglerne finder endvidere anvendelse, hvis  

 virksomheden ikke har angivet afgiftsbeløbet og afgiftsskylden er blevet  

 foreløbigt fastsat af de statslige told- og skattemyndigheder, men beløbet  

 ikke er blevet indbetalt.
Stk. 7 .  Virksomheder, der stiller sikkerhed for et  

 beløb svarende til det højeste afgiftstilsvar inden for den seneste  

 12-måneders-periode, skal uanset stk. 2, 4 og 5 ikke anvende forkortet  

 afgiftsperiode m.v.
Sikkerheden skal stilles for mindst 1 år, hvori der ikke  

 må opstå nye restancer.
Hvis der efter sikkerhedsstillelsen opstår en ny  

 restance, overføres virksomheden til forkortet afgiftsperiode m.v. efter stk.  

 2, 4 og 5.
Stk. 8.  Virksomheder, der efter stk. 2, 4 og 5 er  

 overført til forkortet afgiftsperiode m.v., kan føres tilbage til sædvanlig  

 afgiftsperiode m.v., såfremt virksomheden i en 12-måneders-periode ikke har  

 været i restance i mere end 7 dage med et beløb over 50.000 kr.
Virksomheder  

 i restance kan dog ikke overføres til sædvanlig afgiftsperiode m.v.
Stk. 9.  De statslige told- og skattemyndigheder kan i  

 andre tilfælde end fastsat i stk. 2, 4 og 5 forkorte en virksomheds  

 afgiftsperiode og fristen for indsendelse af angivelse og indbetaling af  

 afgift, hvis virksomheden ikke har indbetalt afgift rettidigt eller  

 virksomhedens indehaver er i restance vedrørende andre registreringsforhold.  

 Det samme gælder, hvis en virksomheds indehaver ved eksekution er fundet ude  

 af stand til at betale sin gæld, hvis indehaveren har standset sine  

 betalinger eller er under frivillig akkord eller likvidation, eller hvis  

 virksomheden er et aktieselskab og dette er under likvidation efter reglerne  

 om insolvente selskaber.
Ligeledes gælder dette for en virksomhed, hvis  

 indehaverens bo er under konkursbehandling eller tvangsakkordforhandling,  

 eller hvis indehaverens dødsbo behandles efter kapitel III i lov om skifte af  

 dødsbo og fællesbo.
 Stk. 10.  De statslige told- og skattemyndigheder kan  

 under ganske særlige omstændigheder fritage en virksomhed for forkortet  

 afgiftsperiode m.v., hvis der er indgået en betalingsordning, som  

 virksomheden overholder.
 Stk. 11.  (* 6) Der skal betales et gebyr på 65 kr. pr.  

 afgiftsperiode for virksomheder, der er omfattet af stk. 2 og 4.
§ 23.  Overstiger en virksomheds indgående afgift i en  

 afgiftsperiode den udgående afgift, udbetales det overskydende afgiftsbeløb  

 til virksomheden.
Overskydende afgift under 50 kr. udbetales ikke.
Stk. 2.  Såfremt angivelsen er modtaget rettidigt, sker  

 udbetaling efter stk. 1 senest 3 uger efter modtagelsen af afgiftsangivelsen  

 for den pågældende periode.
Kan de statslige told- og skattemyndigheder på  

 grund af virksomhedens forhold ikke foretage kontrol af angivelsen, afbrydes  

 udbetalingsfristen, indtil virksomhedens forhold ikke længere hindrer  

 kontrol.
Stk. 3.  Udbetaling sker kun, såfremt afgiftsangivelse  

 vedrørende tidligere afgiftsperioder er modtaget.
Krav på afgift (og  

 eventuelle renter) for disse perioder modregnes ved udbetalingen, selv om  

 afgiftskravet ikke er forfaldent.
§ 24.  For betaling af afgift i henhold til  

 bestemmelserne i denne lov hæfter den, der som ejer, forpagter eller lignende  

 driver virksomheden for egen regning.
Er flere virksomheder, der ikke har  

 samme ejer, registreret under eet, jf. § 5, stk. 3, hæfter de pågældende  

 solidarisk for betaling af afgift vedrørende de virksomheder, der er omfattet  

 af den fælles registrering.
Er en udenlandsk virksomhed registreret ved en  

 herværende repræsentant efter § 5, stk. 1, 3. pkt., hæfter denne og  

 virksomheden solidarisk for betaling af afgiften.
X.
Særlige bestemmelser vedrørende landbrug og fiskeri m.v.
 § 25.  Såfremt den, der i henhold til § 5, stk. 1,  

 skal anmelde sin virksomhed til registrering, alene har registreringspligtig  

 virksomhed med jordbrug, husdyrbrug, gartneri, frugtavl, skovbrug, fiskeri,  

 dambrug eller pelsdyravl, registreres virksomheden i et særligt register for  

 landbrug og fiskeri m.v.
Stk. 2.  Har den pågældende foruden landbrug og fiskeri  

 m.v. anden virksomhed med afsætning af varer og afgiftspligtige ydelser, sker  

 registrering af virksomhederne under eet i det særlige register, såfremt  

 omsætningen af andet end varer fra landbruget og fiskeriet m. v. ikke  

 overstiger 10.000 kr. årligt.
Det samme gælder, hvis sådan omsætning i øvrigt  

 er af mindre omfang og alene vedrører levering af tjenesteydelser med  

 benyttelse af det til landbruget og fiskeriet m.v. hørende materiel eller  

 levering af naturprodukter fra ejendommens område.
 Stk. 3.  Føres der særskilt regnskab for virksomheden  

 med landbrug og fiskeri m. v., kan denne registreres for sig i det særlige  

 register.
§ 26.  (Ophævet) § 27.  Virksomheder, der er registreret som landbrug  

 og fiskeri m.v., kan føre det i § 18 omhandlede regnskab på grundlag af  

 periodiske opgørelser fra leverandører og aftagere.
Opgørelserne skal  

 indeholde de i § 17, stk. 1, omhandlede oplysninger og må kun omfatte indkøb  

 eller afsætning, der vedrører en enkelt af virksomhedens afgiftsperioder, jf.  

 § 28, stk. 2.
§ 28.  Virksomheder, der er registreret som landbrug  

 og fiskeri m.v., skal senest den 20. i den tredje kalendermåned efter udløbet  

 af hver afgiftsperiode til de statslige told- og skattemyndigheder angive  

 størrelsen af virksomhedens udgående og indgående afgift i perioden.
Beløbene  

 angives i hele kroner, idet der bortses fra ørebeløb.
Angivelsen skal være  

 underskrevet af virksomhedens ansvarlige ledelse.
Stk. 2.  Afgiftsperioderne er første og anden halvdel af  

 kalenderåret.
For virksomheder, der fører driftsregnskab og benytter andet  

 regnskabsår end kalenderåret, er afgiftsperioderne dog første og anden  

 halvdel af regnskabsåret.
 Stk. 3.  Af afgiften for en afgiftsperiode forfalder  

 halvdelen til betaling den 1. i den sjette kalendermåned og halvdelen til  

 betaling den 1. i den niende kalendermåned efter afgiftsperiodens udløb.  

 Beløbene skal indbetales senest 10 dage efter, at de er forfaldne til  

 betaling.
 Stk. 4.  Udgør afgiften for en afgiftsperiode under 50  

 kr., kan indbetaling af beløbet undlades.
 Stk. 5.  Bestemmelserne i § 20 og § 22, stk. 1, finder  

 ikke anvendelse for virksomheder, der er registreret som landbrug og fiskeri  

 m.v.
XI.
Afgift af indførsel fra steder uden for EF § 29.  (* 5) Af varer, der indføres fra steder uden  

 for EF eller indføres fra visse områder, der ikke er omfattet af de  

 pågældende EF-landes afgiftsområde, svares der afgift i forbindelse med  

 ankomsten her til landet.
Såfremt varerne befinder sig under en ordning  

 vedrørende intern eller ekstern Fællesskabsforsendelse, aktiv forædling,  

 midlertidig indførsel m.v., hvor der indrømmes fuldstændig toldfritagelse ved  

 indførslen, eller oplægges i Københavns Frihavn, svares der dog først afgift,  

 når varen ophører med at være under en af disse ordninger.
Af varer, der  

 henføres under en toldoplagsordning, svares der afgift i forbindelse med  

 ankomsten her til landet, medmindre de statslige told- og skattemyndigheder  

 har meddelt tilladelse til afgiftsfri oplæggelse af varerne.
Afgiften  

 afregnes efter reglerne i toldlovens kapitel 8.
Stk. 2 .  Afgiften udgør 22 + 3 pct. af toldværdien  

 tillagt eventuel told og andre afgifter, der skal betales i forbindelse med  

 indførslen, bortset fra afgiften efter denne lov.
I værdien medregnes de  

 forsendelses- og forsikringsomkostninger m.v., der påløber indtil varernes  

 første bestemmelsessted her i landet.
Stk. 3.  (* 5) Der er afgiftsfrihed ved indførsel af  

 varer Stk. 4 .  Varer kan indføres afgiftsfrit, såfremt  

 tilsvarende leverancer her i landet af sådanne varer foretaget af  

 afgiftspligtige virksomheder ville være fritaget for afgift.
 Stk. 5 .  Der er afgiftsfrihed ved indførsel af varer,  

 når varen af importøren leveres til et andet EF-land og leverancen kan holdes  

 uden for den afgiftspligtige omsætning efter § 12, stk. 1, nr. 1 og 2.
 Stk. 6 .  Varer, som har været midlertidigt udført til  

 steder uden for EF, og som genindføres efter reparation, forarbejdning,  

 tilpasning, omdannelse eller bearbejdning, kan af de statslige told- og  

 skattemyndigheder på nærmere fastsatte vilkår tillades afgiftsberigtiget med  

 22 + 3 pct. af omkostningerne, heri indbefattet forsendelses- og  

 forsikringsomkostninger m.v., ved den uden for EF foretagne forarbejdning og  

 lign., tillagt eventuel told og andre afgifter som anført i stk. 2.
Stk. 7 .  Skatteministeren kan i tilfælde, hvor  

 betingelserne for toldgodtgørelse efter toldlovens § 54 er opfyldt, yde  

 afgiftsgodtgørelse i samme omfang som toldgodtgørelse.
Der ydes ligeledes  

 afgiftsgodtgørelse, hvor det er åbenbart, at forudsætningerne for  

 afgiftsfrihed har foreligget ved indførslen.
Stk. 8.  De statslige told- og skattemyndigheder kan på  

 nærmere fastsatte vilkår tillade forhandlere af bøger, tidsskrifter, noder og  

 frimærker at indbetale afgiften af brevpostforsendelser indeholdende de  

 nævnte varer månedlig.
Indbetaling skal ske på grundlag af en særlig  

 afgiftsangivelse inden udgangen af den følgende måned.
Tilsvarende tilladelse  

 kan i særlige tilfælde gives for andre forsendelser indeholdende  

 tidsskrifter.
XI A.
Afgift af visse ydelser § 29 a.  Skatteministeren kan fastsætte regler,  

 hvorefter den, der i udlandet indkøber afgiftspligtige ydelser til brug her i  

 landet, skal svare afgift med 22+3 pct. af vederlaget for de pågældende  

 ydelser.
 § 29 b.  Der skal svares afgift af kørsel af den i §  

 2, stk. 3, punkt f, 2. pkt., nævnte art, som udføres med busser  

 indregistreret i udlandet.
 Stk. 2.  Afgiften beregnes på grundlag af et  

 gennemsnitsvederlag, der fastsættes efter den tilbagelagte strækning og  

 antallet af befordrede passagerer.
 Stk. 3.  Skatteministeren fastsætter de nærmere regler  

 efter stk. 1 og 2.
§ 29 c.  Der skal i overensstemmelse med EF's regler  

 herom svares afgift her i landet af transport af varer og hertil knyttede  

 ydelser inden for EF.
Tilsvarende gælder for formidling af transportydelser  

 og hertil knyttede ydelser.
XI B.
Bestemmelser vedrørende erhvervelse § 29 d.  Følgende erhvervelser af varer fra andre  

 EF-lande er fritaget for afgift:
 Stk. 2.  Transaktioner, der efter denne lov anses som  

 levering af en vare her i landet, skal anses som erhvervelse af varer fra  

 andre EF-lande.
 Stk. 3.  Reglerne i denne lov vedrørende den  

 indenlandske omsætning gælder tilsvarende for erhvervelse af varer fra andre  

 EF-lande, medmindre andet er anført.
 Stk. 4.  I overensstemmelse med EF's regler herom svares  

 der afgift af varer, der kommer fra andre EF-lande i andre tilfælde end nævnt  

 i § 1, stk. 2 og 3.
XII. (Ophævet) § 30.  (Ophævet) XII A.
Refusion for konsummælksprodukter m.v.
 § 30 a.  Skatteministeren bemyndiges til efter  

 forhandling med landbrugsministeren at fastsætte regler om delvis refusion af  

 merværdiafgift af konsummælksprodukter m.v. (bortset fra piskefløde og creme  

 fraiche) og margarine, der sælges til direkte forbrug på hjemmemarkedet.
 Stk. 2.  Statskontrollen med mejeriprodukter og æg m.m.  

 er berettiget til at foretage eftersyn i lokaler, der benyttes af  

 virksomheder, der bliver omfattet af reglerne i stk. 1, samt til at efterse  

 disse virksomheders varebeholdninger, forretningsbøger og øvrige  

 regnskabsmateriale.
XIII.
Kontrolbestemmelser § 31.  De statslige told- og skattemyndigheder er  

 berettiget til at foretage eftersyn i lokaler, der benyttes i forbindelse med  

 driften af registreringspligtige virksomheder, og til at efterse  

 virksomhedernes varebeholdninger, forretningsbøger, øvrige regnskabsmateriale  

 samt korrespondance m.v.
 Stk. 2.  Virksomhedernes indehavere og de i  

 virksomhederne beskæftigede personer skal yde de statslige told- og  

 skattemyndigheder fornøden vejledning og hjælp ved foretagelsen af de i stk.  

 1 omhandlede eftersyn.
 Stk. 3 .  De statslige told- og skattemyndigheder er  

 berettiget til efter tilsvarende regler som fastsat i stk. 1 og 2 at foretage  

 eftersyn i forbindelse med anmeldelsespligtige erhvervelser, jf. § 5 a.
 Stk. 4.  Det i stk. 1 og 3 nævnte materiale skal på  

 begæring udleveres eller indsendes til de statslige told- og  

 skattemyndigheder.
 § 32.  Leverandører til registreringspligtige  

 virksomheder skal på begæring meddele de statslige told- og skattemyndigheder  

 oplysninger om deres leverancer af varer og ydelser til disse virksomheder.
 Stk. 2.  Erhvervsdrivende skal på begæring meddele de  

 statslige told- og skattemyndigheder oplysninger om deres indkøb af varer og  

 ydelser til virksomheden.
Stk. 3.  Pengeinstitutter, herunder postgirokontoret,  

 samt advokater og andre, der modtager midler til forvaltning eller  

 erhvervsmæssigt udlåner penge, skal på begæring give de statslige told- og  

 skattemyndigheder enhver oplysning om deres økonomiske mellemværende med  

 navngivne registreringspligtige virksomheder.
Forsikringsselskaber skal på  

 begæring give de statslige told- og skattemyndigheder oplysninger i  

 forbindelse med kontrollen efter § 31, stk. 3.
 Stk. 4.  De statslige told- og skattemyndigheder er  

 berettiget til at foretage eftersyn af varebeholdninger og regnskaber m.v.  

 hos de i stk. 1 og 2 omhandlede virksomheder samt til at gennemse kontrakter  

 m.v. hos virksomheder, der finansierer registrerede virksomheder.
 § 33.  Offentlige myndigheder skal på begæring meddele  

 de statslige told- og skattemyndigheder enhver oplysning til brug ved  

 registrering af virksomheder og kontrollen med afgiftens betaling eller  

 tilbagebetaling.
 Stk. 2.  Politiet yder de statslige told- og  

 skattemyndigheder bistand efter regler, der fastsættes efter forhandling  

 mellem skatteministeren og justitsministeren.
 Stk. 3.  De kommunale skattemyndigheder giver efter  

 skatteministerens bestemmelse de statslige told- og skattemyndigheder  

 oplysninger om forhold af betydning for afgiftskontrollen, som de under den  

 skattemæssige kontrol bliver opmærksom på.
Stk. 4.  Skatteministeren kan pålægge de kommunale  

 skattemyndigheder i forbindelse med den skattemæssige kontrol at indhente  

 oplysninger af betydning for afgiftskontrollen.
Erhvervsdrivende skal på  

 begæring meddele de kommunale skattemyndigheder sådanne oplysninger.
§ 34.  Såfremt det konstateres, at en virksomhed har  

 afgivet urigtig angivelse efter § 20, stk. 1, eller § 28, stk. 1, således at  

 virksomheden har betalt for lidt i afgift eller fået udbetalt for meget i  

 godtgørelse, afkræves virksomheden det skyldige beløb til betaling senest 14  

 dage efter påkrav.
Det samme gælder, når en virksomhed ikke har indsendt  

 angivelsen, og det efter § 21, stk. 3, foreløbigt fastsatte afgiftstilsvar  

 har været for lavt.
Stk. 2.  Kan størrelsen af det afgiftsbeløb, som  

 påhviler virksomheden, ikke opgøres på grundlag af virksomhedens regnskaber,  

 kan de statslige told- og skattemyndigheder foretage en skønsmæssig  

 ansættelse af afgiftstilsvaret.
Tilsvarende gælder, hvis en virksomhed har  

 modtaget et for stort beløb som afgiftsgodtgørelse og størrelsen af det  

 beløb, som virksomheden derfor skal tilbagebetale, ikke kan opgøres på  

 grundlag af virksomhedens regnskaber.
Afgørelsen skal indeholde oplysning om  

 den i stk. 3 nævnte klageadgang.
Stk. 3.  En afgørelse efter stk. 2 kan af virksomheden  

 indbringes for det i § 37 omhandlede nævn.
Begæring om indbringelse for  

 nævnet skal være fremsat over for de statslige told- og skattemyndigheder  

 senest 4 uger efter, at virksomheden er gjort bekendt med ansættelsen.
 Stk. 4.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 50 kr.
 Stk. 5.  (* 6) Der skal betales et gebyr på 65 kr. for  

 erindringsskrivelser vedrørende betaling af afgift.
XIV.
Straffebestemmelser § 35.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til at unddrage statskassen afgift eller til uberettiget at opnå  

 udbetalinger efter §§ 23, 30 a og 39 a, straffes med bøde, hæfte eller  

 fængsel indtil 2 år.
Stk. 4.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 36.  Skønnes en overtrædelse ikke at ville medføre  

 højere straf end bøde, kan skatteministeren eller den, han bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
Stk. 4.  Når sager om de i § 35 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.
XV.
Andre bestemmelser § 37.  Skatteministeren nedsætter et nævn bestående af  

 6 medlemmer, der skal repræsentere et alsidigt kendskab til administrations-  

 og erhvervsforhold.
Nævnets formand udpeges af skatteministeren.
 Stk. 2.  Ved behandling af sager af den i stk. 4, punkt  

 e, omhandlede art udvides nævnet med 3 medlemmer, hvoraf 1 skal være  

 sagkyndigt vedrørende erhvervsforhold og 2 skal være sagkyndige vedrørende  

 amtskommunale og kommunale anliggender.
 Stk. 3.  Ved behandling af sager, der efter nævnets skøn  

 kræver speciel branchemæssig, teknisk eller handelsmæssig indsigt, kan nævnet  

 tilkalde sagkyndige rådgivere.
 Stk. 4.  Nævnet har den endelige administrative  

 afgørelse af:
a.
Spørgsmål om afgiftspligtens omfang.
b.
Spørgsmål om den afgiftspligtige værdi.
 c.3) Spørgsmål om omfanget af de i § 12, stk. 1, nr. 8 og 11, og § 29,  

 stk. 4, omhandlede fritagelser.
d.
Spørgsmål i henhold til § 15, stk. 3, og § 16, stk. 3, om den indgående  

 afgift.
e.
Spørgsmål om, hvad der er offentlig forsyningsvirksomhed efter § 3,  

 stk. 1, punkt c.
f.
Klager over de af de statslige told- og skattemyndigheder i henhold til  

 § 34, stk. 2, foretagne skønsmæssige ansættelser.
 Stk. 5.  Den, der har anmodet nævnet om en afgørelse,  

 har efter begæring adgang til mundtligt at fremstille sagen for nævnet.
 Stk. 6.  Nævnets forretningsorden samt regler om  

 bekendtgørelse af afgørelser, der træffes af nævnet, fastsættes af  

 skatteministeren.
 § 38.  (* 5) Med steder uden for EF sidestilles med  

 hensyn til bestemmelserne i denne lov Færøerne og Grønland.
 § 38 a.  Ved punktafgiftspligtige varer forstås i  

 denne lov de varer, der er omfattet af EF's fælles regler om  

 punktafgiftspligtige varer.
 § 38 b.  Skatteministeren kan i overensstemmelse med  

 EF's regler bestemme, at der skal svares afgift af salg om bord på skibe, fly  

 eller tog i trafikken mellem Danmark og andre EF-lande.
 § 39.  Skatteministeren fastsætter bestemmelser om  

 godtgørelse af afgift, som udenlandske virksomheder har betalt ved køb,  

 bearbejdning m.v., opbevaring eller transport af varer, der udføres til  

 udlandet.
 Stk. 2.  Skatteministeren fastsætter, om og i hvilket  

 omfang der kan ydes godtgørelse af afgift, som diplomatiske udsendinge m.fl.  

 har betalt her i landet.
 Stk. 3.  Skatteministeren kan fastsætte, i hvilket  

 omfang der kan ydes godtgørelse af afgift, som transportvirksomheder har  

 betalt i forbindelse med udenrigspersonbefordring eller afgift, der er betalt  

 i forbindelse med bank-, finansierings- samt forsikringsvirksomhed i lande  

 uden for De europæiske Fællesskaber.
Stk. 4.  Humanitære organisationer m.v., der udfører  

 varer til steder uden for EF, får godtgørelse af den afgift, som er betalt  

 for varerne.
Skatteministeren fastsætter de nærmere bestemmelser herom.
 § 39 a.  Skatteministeren fastsætter bestemmelser,  

 hvorefter der kan ydes afgiftspligtige virksomheder, der ikke er etableret  

 her i landet, tilbagebetaling af den afgift, som er betalt her for varer og  

 afgiftspligtige ydelser til virksomhedernes erhvervsmæssige brug her i  

 landet.
 Stk. 2.  Tilbagebetaling af afgift efter stk. 1 kan kun  

 ydes for indkøb af den art, som registrerede virksomheder kan medregne til  

 den indgående afgift efter bestemmelserne i §§ 15 og 16.
 § 39 b.  Skatteministeren fastsætter bestemmelser,  

 hvorefter der kan ydes statslige eller statsstøttede museer tilbagebetaling  

 af den afgift, som er betalt ved køb på auktion af genstande til indlemmelse  

 i museernes samlinger.
 § 39 c.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for højere  

 administrativ myndighed, jf. dog § 37.
 Stk. 3.  Ministeren kan på eget initiativ tage en  

 afgørelse, der er truffet af de statslige told- og skattemyndigheder, op til  

 nærmere undersøgelse og afgørelse.
 § 39 d.  Afgift, renter, gebyrer og administrative  

 bøder efter denne lov kan eftergives, såfremt:
 Stk. 2.  Tilsvarende kan beløb eftergives, som personer  

 er pligtige at betale som erstatning for selskabers manglende betaling af  

 afgift.
 Stk. 3.  Ved anvendelsen af stk. 1, nr. 2, skal der  

 navnlig lægges vægt på, om skyldneren udelukkende eller overvejende har gæld  

 til de statslige told- og skattemyndigheder og eventuelt skattevæsenet,  

 skyldnerens interesse i eftergivelse, gældens alder, omstændighederne ved  

 dens pådragelse og hidtidige afvikling samt skyldnerens forhold under  

 eftergivelsessagen.
 Stk. 4.  Eftergivelse kan kun meddeles skyldnere, som er  

 fysiske personer, jf. dog stk. 8.
Stk. 5.  Eftergivelse kan gå ud på bortfald eller  

 nedsættelse af skyldnerens gæld.
I forbindelse med nedsættelse kan der  

 træffes bestemmelse om henstand med og afdragsvis betaling af den ikke  

 eftergivne del af gælden.
I henstands- og afdragsperioden sker der ingen  

 forrentning af gælden.
 Stk. 6.  Eftergivelse kan bortfalde, såfremt:
Stk. 7.  Såfremt skyldneren ikke kan godtgøre, at denne  

 ikke er i stand til og inden for de nærmeste år ingen udsigt har til at kunne  

 opfylde sine gældsforpligtelser, jf. stk. 1, nr. 1, kan der i stedet for  

 eftergivelse meddeles skyldneren henstand.
Stk. 1, nr. 2, stk. 2-4 og stk. 6,  

 nr. 1, finder tilsvarende anvendelse ved meddelelse af henstand.
 Stk. 8.  Eftergivelse eller henstand kan i øvrigt, når  

 forholdene i ganske særlig grad taler derfor, meddeles selskaber, foreninger,  

 fonde m.v.
 § 40.  Skatteministeren kan fastsætte de fornødne  

 regler til gennemførelse af loven, herunder foreskrive de nødvendige  

 kontrolforanstaltninger.
XVI.
Overgangs- og ikrafttrædelsesbestemmelser §§ 41-44. (Udeladt) § 45.  Loven gælder ikke for Færøerne og Grønland.
 Lov nr. 891 af 21. december 1991 om ophævelse af lov om  

 arbejdsmarkedsbidrag og om ændring af merværdiafgiftsloven (momsloven) m.v.  

 (tillægsmoms på 3 pct.) indeholder følgende ikrafttrædelses- og  

 overgangsbestemmelser:
§ 5 Stk. 1.  Loven træder i kraft den 1. januar 1992. § 6,  

 stk. 3, træder dog i kraft ved bekendtgørelsen i Lovtidende.
 Stk. 2.  § 1 har virkning for erhvervsmæssig virksomhed  

 og anden økonomisk virksomhed, der består i levering af ydelser mod vederlag,  

 for hvilken bidragspligten efter arbejdsmarkedsbidragsloven ikke er indtrådt  

 inden den 1. januar 1992.
 Stk. 3.  § 2 finder anvendelse på leverancer af varer og  

 afgiftspligtige ydelser, der sker fra og med den 1. januar 1992.
 Stk. 4.  Ved indførsel af varer sker  

 afgiftsberigtigelsen med den forhøjede afgiftssats efter § 2, når varerne  

 angives til fortoldning fra og med den 1. januar 1992.
Stk. 5.  Modtages varer retur, der er leveret før den 1.  

 januar 1988, foretages ændring af den afgiftspligtige omsætning efter  

 merværdiafgiftsloven således, at virksomhedens afgiftstilsvar reguleres med  

 den tidligere betalte afgift af det beløb, der er godtgjort kunden.
For tab  

 på uerholdelige fordringer foretages tilsvarende regulering.
Stk. 6.  Virksomheder, der efter merværdiafgiftslovens §  

 25, stk. 1, er registreret som landbrug og fiskeri m.v., og som anvender et  

 andet regnskabsår end kalenderåret eller perioden 1. juli-30. juni, skal  

 foretage 2 særskilte angivelser af virksomhedens afgiftstilsvar efter  

 merværdiafgiftsloven for den afgiftsperiode, der begynder i 2. halvår af 1991  

 og udløber i 1. halvår af 1992. Den ene angivelse skal omfatte perioden fra  

 afgiftsperiodens begyndelse og til og med den 31. december 1991, og den anden  

 angivelse skal omfatte perioden fra den 1. januar 1992 til afgiftsperiodens  

 udløb.
Det samme gælder virksomheder, der efter merværdiafgiftsloven anvender  

 en kortere afregningsperiode end måneden.
 Stk. 7.  Den afgiftsomlægning, der sker ved ophævelsen  

 af arbejdsmarkedsbidraget og indførelsen af tillægsmomsen på 3 pct., påvirker  

 ikke forholdet mellem de af Danmarks Statistik opgjorte forbrugerprisindeks  

 og nettoprisindeks.
 Stk. 8.  Skatteministeren kan fastsætte nærmere regler  

 til gennemførelse af loven.
§ 6 Stk. 1.  Hvis der inden 1. januar 1992 er aftalt en  

 bestemt pris eksklusive moms, kan køberen kræve, at et beløb svarende til det  

 ophævede arbejdsmarkedsbidrag fratrækkes i denne pris, inden moms og  

 tillægsmoms faktureres.
Dette gælder tillige, når salgsprisen er aftalt  

 inklusive 22 pct. moms, hvis sælgeren hæver prisen med henvisning til et  

 aftalt forbehold om afgiftsændringer.
 Stk. 2.  Bestemmelsen i stk. 1 finder dog ikke  

 anvendelse, såfremt sælgeren godtgør, at der mellem parterne er aftalt andet  

 med hensyn til omlægningen fra arbejdsmarkedsbidrag til tillægsmoms.
Stk. 3.  Prisangivelser eksklusive moms i form af  

 prislister eller andet skriftligt materiale, der er gældende for tiden før 1.  

 januar 1992, skal korrigeres eller tilbagekaldes inden udgangen af 1991 med  

 virkning fra 1. januar 1992, medmindre deres gyldighedsperiode udløber  

 forinden.
Korrektion sker ved en henvisning til de priser, der var gældende  

 den 26. november 1991, med angivelse af, at disse priser eksklusive moms  

 reduceres med 2,4 pct. for leverancer den 1. januar 1992 eller senere.  

 Tilbagekaldelse sker ved udsendelse af nyt materiale, der angiver både de  

 priser eksklusive moms, der var gældende den 26. november 1991, reduceret med  

 2,4 pct., og de priser eksklusive moms, der gælder for leverancer den 1.  

 januar 1992 eller senere.
Prislister eller andet skriftligt materiale, der  

 erstatter materiale, hvis gyldighed udløber inden 1. januar 1992, skal  

 indeholde tilsvarende oplysninger.
Materiale, der alene angiver priser  

 inklusive moms, skal ikke tilbagekaldes.
Det bemærkes, at § 1 i lov nr. 891  

 af 21. december 1991 ophæver lov om arbejdsmarkedsbidrag (ambi-loven),  

 lovbekendtgørelse nr. 602 af 19. august 1991. § 2 i lov nr. 891 af 21.  

 december 1991, der blev bekendtgjort i Lovtidende den 23. december 1991,  

 omfatter satsændringerne i momsloven.
 Lov nr. 362 af 14. maj 1992 indeholder følgende ikrafttrædelses- og  

 overgangsbestemmelser: Loven træder i kraft dagen efter bekendtgørelsen i  

 Lovtidende og har virkning for afregninger, der skal angives eller betales  

 fra og med den 1. juli 1992.
 Det bemærkes, at loven blev bekendtgjort i Lovtidende den 16. maj 1992.
 Lov nr. 363 af 14. maj 1992 indeholder følgende ikrafttrædelses- og  

 overgangsbestemmelser:
§ 2 Stk. 1.  Loven træder i kraft den 1. januar 1993, jf.  

 dog stk. 2.
Stk. 2.  § 1, nr. 25, træder i kraft dagen efter  

 bekendtgørelsen i Lovtidende.
Forkortet afgiftsperiode m.v. efter denne  

 bestemmelses stk. 2-7 kan dog tidligst få virkning for afgiftsperioder, der  

 udløber efter den 1. januar 1993. Afgiftsperioder, for hvilke sidste  

 rettidige indbetalingsdag er inden den 12. november 1992, medregnes ikke til  

 de i bestemmelsens stk. 2, nr. 2, og stk. 4, nr. 2, nævnte forudgående  

 afgiftsperioder/afgiftsterminer.
De i bestemmelsens stk. 5, nr. 2, nævnte  

 restancer for importmoms kan tidligst vedrøre indførslen efter den 1. januar  

 1993.
Stk. 3.  Skatteministeren kan fastsætte nærmere regler  

 til gennemførelse af loven herunder de fornødne overgangsbestemmelser.
Det  

 bemærkes, at loven ligeledes blev bekendtgjort i Lovtidende den 16. maj 1992,  

 og at ovennævnte ændring, der er betegnet som § 1, nr. 25, er den nye  

 affattelse af lovens § 22 a, stk. 2-11.
Skatteministeriet, den 1. februar 1993 Ole Stavad / K.
Aasberg Karlsen (* 1) Denne lovbekendtgørelse indeholder bemærkninger om ikrafttrædelses-  

 og overgangsbestemmelser for love, der er vedtaget efter 1. december 1991.  

 Bemærkninger om ikrafttrædelses- og overgangsbestemmelser for tidligere  

 vedtagne love kan findes i lovbekendtgørelse nr. 773 af 16. september 1992  

 eller tidligere bekendtgørelser af momsloven.
 (* 2) Loven indeholder bestemmelser, der gennemfører Rådets direktiv af  

 14. december 1992 om ændring af direktiv 77/388/EØF og om  

 forenklingsforanstaltninger med hensyn til merværdiafgift, nr. 92/111/EØF,  

 EF-Tidende 1992 L 384, s. 47.
 (* 3) § 2, stk. 3, punkt i, § 3, stk. 1, punkt h, § 3, stk. 6, § 12, stk.  

 1, og § 37, stk. 4, punkt c, er ændret (indsat) ved lov nr. 1033 af 19.  

 december 1992, der trådte i kraft den 1. januar 1993.
 (* 4) De i § 3, stk. 4, nævnte toldpositioner er pr. 1. januar 1988 ændret  

 til: 97.01-97.03 i forbindelse med iværksættelsen af det harmoniserede  

 system.
 (* 5) § 12, stk. 3, § 29, stk. 1 og 3, samt § 38 er ændret ved § 2 i lov  

 nr. 1019 af 19. december 1992, der trådte i kraft den 1. januar 1993.
 (* 6) § 17 a, stk. 2, §§ 22, stk. 5, og 34, stk. 5, samt § 22 a, stk. 11,  

 er ændret ved § 20 i lov nr. 1073 af 23. december 1992, der træder i kraft  

 den 1. april 1993. Gebyret forhøjes fra denne dato fra 50 kr. til 65 kr.
 (* 7) § 21, stk. 1 og 3, er ændret ved § 3 i lov nr. 1020 af 19. december  

 1992, der trådte i kraft den 22. december 1992.
