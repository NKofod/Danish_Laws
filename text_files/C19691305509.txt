(Til samtlige autoriserede  

 eksportslagterier, opskæringsvirksomheder, pølse- og konservesfabrikker og de ved  

 disse ansatte kontrollerende dyrlæger) Uanset bestemmelsen i § 18, stk. 3, i bekendtgørelse nr. 434 af 15.  

 oktober 1949 om indenrigs kødkontrol meddeles herved tilladelse til direkte  

 til autoriserede dyrefoderfabrikker her i landet eller direkte til  

 dyrefoderfabrikker i udlandet fra eksportslagterier, opskæringsvirksomheder  

 samt pølse- og konservesfabrikker at levere i kølet eller frosset stand sunde  

 og friske (ufordærvede) dele af kød og slagteaffald samt afpillede knogler,  

 der er ubetinget godkendt til menneskeføde, men som på de nævnte virksomheder  

 frasorteres som uegnet til menneskeføde, eller som ikke agtes anvendt til  

 menneskeføde.
 For sådanne leverancer gælder følgende betingelser:
Varerne skal ved udførsel her fra landet ledsages af en attest som den  

 attest nr. 3, der er vedføjet bekendtgørelse nr. 320 af 20. december 1924 om  

 udførsel af kød m.m. af heste, hornkvæg, får, geder og svin.
Attesten skal på  

 bagsiden påstemples: »Efter særlig tilladelse fra  

 landbrugsministeriet« og forsynes med dyrlægens embedsstempel og  

 underskrift.
 Landbrugsministeriet kan til enhver tid tilbagekalde ovenstående  

 tilladelse generelt eller over for enkeltvirksomheder, såfremt det skønnes  

 nødvendigt.
 Landbrugsministeriet, den 17. december  

 1969.
