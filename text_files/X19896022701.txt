 På baggrund af klage fra Butikshandelens Fællesråd har Monopoltilsynet  

 vurderet, at Metro's prisangivelser ekskl. moms i de brochurer, som  

 virksomheden udsender til sine kunder, er i strid med prismærkningslovens  

 bestemmelser i det omfang, de optræder løsrevne fra den øvrige tekst.
Løsrevne prisangivelser ekskl. moms i strid med prismærkningsloven Ved dom af 27. juni 1989 fastslog Højesteret, at Metro var omfattet af  

 prismærkningslovens regler, herunder bestemmelsen om, at prisoplysninger, der  

 angives ved annoncering eller på anden måde over for forbrugerne, bl.a. skal  

 opfylde kravene i lovens § 1 om, at prisoplysninger for varer i detailsalg  

 skal fremstå tydeligt og være iberegnet moms og andre afgifter.
Herefter modtog Momopoltilsynet en klage fra Butikshandelens Fællesråd  

 over Metro's angivelse af priser i de brochurer, som virksomheden udsender  

 til sine kunder.
Selv om Metro angiver sine priser både inkl. og ekskl. moms,  

 fandt Butikshandelens Fællesråd, at der var tale om en overtrædelse af loven,  

 idet prisangivelserne ekskl. moms fremtrådte mere iøjnefaldende end priserne  

 inkl. moms, og i visse tilfælde løsrevne fra den øvrige tekst.
 Monopoltilsynet fandt klagen over de løsrevne prisangivelser berettiget,  

 idet det måtte anses for stridende mod prismærkningslovens krav om tydelig  

 angivelse af priser inkl. moms, at de mest iøjnefaldende prisangivelser i  

 brochurerne var priserne ekskl. moms, der var angivet løsrevet - og som  

 blikfang - fra den øvrige katalogtekst.
