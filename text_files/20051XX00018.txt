Skriftlig fremsættelse (5.  

 oktober 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring af børnefamilieydelsesloven (Ændret  

 periodisering af børnefamilieydelsen for 18-årige) (Lovforslag nr.
L 20).
Lovforslaget har til formål at indføre en mere præcis  

 periodisering af børnefamilieydelsen for 18-årige, således at udbetalingen af  

 børnefamilieydelsen stopper ved fødselsdagen.
Samtidig bidrager forslaget til  

 finansiering af nye initiativer i overensstemmelse med regeringsgrundlaget  

 m.v.
Efter gældende regler udbetales børnefamilieydelsen frem til  

 udgangen af det kvartal, hvor den unge fylder 18 år, d.v.s. i en periode  

  

 efter  

  

 at den unge er fyldt 18 år, og dermed juridisk set er voksen i andre  

 sammenhænge.
Lovforslaget indebærer, at børnefamilieydelsen periodiseres for  

 18-årige i forhold til deres fødselsdag, således at udbetalingen stopper ved  

 fødselsdatoen.
 Med forslaget korrigeres der delvist for det eksisterende  

 overlap i lovgivningen, hvor de unge i dag er berettiget til  

 et voksenpersonfradrag i hele det år, hvor de  

 fylder 18 år, samtidig med at der udbetales børnefamilieydelse til og med det  

 kvartal,  

 hvori de fylder 18 år.
 Det foreslås, at  

 lovforslaget træder i kraft den 1. januar 2006. Forslaget skønnes at medføre  

 en  

 mindreudgift til børnefamilieydelse på ca. 70 mio. kr. i 2006.
 Med disse  

 bemærkninger skal jeg anbefale forslaget til Folketingets velvillige  

 behandling.
