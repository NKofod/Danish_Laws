 I medfør af § 82 i lov om luftfart, jf. lovbekendtgørelse nr. 408 af 11.  

 september 1985, som ændret ved lov nr. 837 af 18. december 1991, fastsætter  

 Statens Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 171 af 28. april 1985 om driftsforskrifter for luftfart  

 med danske luftfartøjer, § 2, stk. 2, følgende:
1. Referencedokumenter 1.1 BL 1-12, Bestemmelser om luftdygtighedsbeviser og flyvetilladelse samt  

 luftdygtighedskrav, generelt, seneste udgave.
 1.2 BL 5-6, Personbefordring med luftfartøj, seneste udgave.
2. Definitioner Ambulanceflyvning:
 1. Uopsættelig transport af patient udført med  

 specialudrustet luftfartøj.
 2. Transport af patient, som efter lægeordination skal  

 transporteres med luftfartøj, og som kræver særlig behandling/overvågning  

 under flyvning.
 3. Færgeflyvning i forbindelse med de flyvninger, der  

 er nævnt i 1 og 2, samt transport af lægerekvireret livsvigtig medicin,  

 lægerekvirerede livsvigtige organer, behandlingsudstyr og behandlende  

 personel.
 Sygetransport:
Transport af patient, som ikke kan benytte et almindeligt passagersæde, og hvor der ikke kræves særlig  

 behandling/overvågning under flyvningen.
 Trin-ned:
 Udvendig afstand, målt fra underkanten af en udgangs lysning til oversiden  

 af vinge eller andet fodfæste, der springer frem fra fuselagen og er af et  

 sådant omfang, at det umiddelbart kan benyttes af en person, uden at denne  

 skal udvise særlig agtpågivenhed.
 Trin-op:
 Indvendig afstand, målt fra oversiden af gulvet til underkanten af en  

 udgangs lysning.
 Type A nødudgang:
 En udgang, der har mindst 1065 mm (42') bred og mindst 1840 (72') høj  

 rektangulær lysning med hjørneradier ikke over 1/6 af bredden, og hvis  

 lysnings underkant er i højde med gulvet.
 Type I nødudgang:
 En udgang, der har mindst 610 mm (24') bred og mindst 1220 mm (48') høj  

 rektangulær lysning med hjørneradier ikke over 1/3 af bredden, og hvis  

 lysnings underkant er i højde med gulvet.
 Type II nødudgang:
En udgang, der har mindst 510 mm (20') bred og mindst 1115 mm (44') høj  

 rektangulær lysning med hjørneradier ikke over 1/3 af bredden.
Hvis udgangen  

 er placeret foran eller bag vingen, skal lysningens underkant være i højde  

 med gulvet.
Hvis udgangen er placeret over vingen, må trin-op ikke være over  

 254 mm (10'), og trin-ned ikke over 430 mm (17').
3. Anvendelsesområde 3.1 Denne BL fastsætter bestemmelser for erhvervsmæssig ambulanceflyvning  

 og sygetransport med danske luftfartøjer.
 3.2 Denne BL fastsætter endvidere bestemmelser for udenlandsk registrerede  

 luftfartøjer, der opereres i henhold til en dansk driftstilladelse, jf.  

 luftfartslovens § 4, stk. 2.
4. Generelt 4.1 Ambulanceflyvning og sygetransport med flyvemaskiner må kun udføres af  

 luftfartsforetagender med licens til erhvervsmæssig transport af passagerer,  

 post og/eller fragt, IFR.
 4.2 Ambulanceflyvning og sygetransport med helikoptere må kun udføres af  

 luftfartsforetagender med licens til erhvervsmæssig transport af passagerer,  

 post og/eller fragt.
 4.3 Luftfartøjets ejer/bruger skal sikre, at luftfartøjet er indrettet og  

 forsynet med udstyr i overensstemmelse med bestemmelserne i denne BL, og at  

 der i driftshåndbogen er optaget de instrukser, der er nødvendige for  

 virksomheden.
 4.4 Luftfartøjschefen skal sikre, at bestemmelserne i pkt. 5.2, pkt. 5.4,  

 pkt. 5.5 og pkt. 5.6 samt afsnit 6 i denne BL overholdes.
5. Ambulanceflyvning 5.1 Bestemmelser for ambulanceflyvning skal fremgå af  

 luftfartsforetagendets driftshåndbog.
 5.2 Ved udførelse af ambulanceflyvning skal patienten, hvis det er  

 praktisk muligt, placeres i umiddelbar nærhed af nødudgang af type A, type I  

 eller type II på en sådan måde, at adgangen til nødudgangen ikke blokeres.
 5.3 Luftfartøjet skal opfylde de luftdygtighedskrav, som er indeholdt i BL  

 1-12, afsnit 7.
 Anm.: Statens Luftfartsvæsen har udarbejdet en vejledning vedrørende  

 omfang og art af sådant udstyr.
 5.4 I det omfang behandling af patienten kræver det, kan luftfartøjschefen  

 tillade, at brug af sikkerhedssele undlades for patienten og det behandlende  

 personel.
 5.5 Antallet af personer og disses kvalifikationer samt omfanget af det  

 supplerende udstyr, som er nødvendigt til overvågning og behandling af  

 patienten, jf. afsnit 2, nr. 1. og 2., fastsættes af den rekvirerende læge i  

 samarbejde med luftfartøjschefen eller det pågældende luftfartsforetagende.
 5.6 Hvis det før flyvningens påbegyndelse kan forudses, at der på grund af  

 flyvningens uopsættelighed kan ske tilsidesættelse af gældende bestemmelser,  

 må der på flyvningen kun medfølge personer, der af den rekvirerende læge  

 skønnes at have en nødvendig funktion i forbindelse med transportens  

 gennemførelse.
5.7 Gældende bestemmelser kan tilsidesættes, hvis dette er nødvendigt for  

 udførelsen af ambulanceflyvning.
I så tilfælde og i tilfælde, hvor der er  

 krævet særbehandling af lufttrafiktjenesten (ATS), skal luftfartsforetagendet  

 inden 8 dage efter hændelsen fremsende rapport herom til Statens  

 Luftfartsvæsen.
6. Sygetransport Sygetransport skal foregå i overensstemmelse med bestemmelserne for  

 transport af bevægelseshæmmede, jf.
BL 5-6.
7. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf 9.1 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 8, et luftfartsforetagende, der overtræder  

 bestemmelserne i pkt. 4.1, pkt. 4.2, pkt. 4.3, pkt. 5.1, pkt. 5.5 og pkt.  

 5.7.
 9.2 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 8, en luftfartøjschef, der overtræder  

 bestemmelserne i pkt. 5.2, pkt. 5.4 pkt. 5.5 og pkt. 5.6 samt afsnit 6.
 9.3 For overtrædelse, der begås af aktieselskaber, andelsselskaber eller  

 lignende, kan der i medfør af luftfartslovens § 149, stk. 14, pålægges  

 selskabet som sådant bødeansvar.
10. Ikrafttræden 10.1 Denne BL træder i kraft den 1. maj 1993.
 10.2 Samtidig ophæves BL 5-1, 4. udgave af 14. marts 1989.
