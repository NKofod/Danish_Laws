 Aktier blev anset for tvangsindløst senest 31. december 1984, selv om  

 der først blev indgået forlig om kursen i en af ejeren anlagt retssag medio  

 1985, og ejeren havde derefter ikke ejet aktierne i 3 år, og blev beskattet  

 af fortjenesten.
 Restauratør A klagede over, at amtsligningsrådet havde forhøjet hans  

 selvangivne indkomst for 1984 med 127.783 kr., der udgjorde fortjenesten i  

 forbindelse med en tvangsindløsning af en aktiepost i B A/S.
 Det var oplyst, at klageren ved arveudlæg af 28. maj 1982 havde erhvervet  

 den omhandlede aktiepost på nominelt 11.500 kr., og at B A/S i 1984 havde  

 meddelt, at aktierne ville blive tvangsindløst.
 Amtsligningsrådet havde begrundet ansættelsen med, at fortjenesten ved  

 afståelsen var skattepligtig, idet aktierne efter oplysninger fra C-bank var  

 indløst senest pr. 31. december 1984, og at aktierne derfor var erhvervet på  

 et tidspunkt, der lå mindre end 3 år forud for afståelsen.
Klagerens revisor påstod over for Landsskatteretten, at avancen ved  

 aktieafståelsen var skattefri.
Han henviste til, at der først i juli 1985 var  

 indgået forlig i en af klageren anlagt retssag mod B-koncernen om  

 indløsningskursen, således at klageren reelt havde været ejer af aktieposten  

 i mere end 3 år.
Landsskatteretten måtte imidlertid være enig med amtsligningsrådet i, at  

 den omhandlede retssag ikke kunne anses for at have bevirket nogen udsættelse  

 af det tidspunkt, hvor aktieposten måtte anses for at være tvangsindløst.
Det  

 bemærkedes, at klagerens tilgodehavende efter det oplyste også var blevet  

 forrentet fra dette tidspunkt.
 Den påklagede ansættelse blev derfor stadfæstet.
 LV 1987, C 3.1.
