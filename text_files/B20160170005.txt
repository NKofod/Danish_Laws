Bekendtgørelse om indførsel af foder med særlige restriktioner og om straffebestemmelser for overtrædelse af diverse EU-retsakter1) I medfør af § 1, stk. 1-3, § 2, stk. 4, og § 6, stk. 2, i lov om foderstoffer, jf. lovbekendtgørelse nr. 477 af 15. maj 2014, og § 37, § 67 og § 70, stk. 3, i lov om hold af dyr, jf. lovbekendtgørelse nr. 466 af 15. maj 2014, fastsættes efter bemyndigelse i henhold til § 7, nr. 1 og 4, i bekendtgørelse nr. 511 af 23. april 2015 om Fødevarestyrelsens opgaver og beføjelser:
Afsnit I Bekendtgørelsens område og definitioner Kapitel 1 Område og definitioner § 1. Bekendtgørelsen omfatter indførsel til Danmark samt import via Danmark til et samhandelsland af foder pålagt særlige restriktioner.
Stk. 2. Bekendtgørelsen omfatter ikke ikke-animalsk foder indført via andre EU-medlemsstater og frigivet til fri omsætning.
Hvis foderet herefter overgår til fri omsætning i Danmark, er det omfattet af bestemmelserne i bekendtgørelse om foder og foderstofvirksomheder og relevante EU-retsakter på området.
 Stk. 3. Alle omkostninger forbundet med den offentlige kontrol, herunder dokumentkontrol, prøveudtagning, tilbageholdelse og eventuelle foranstaltninger, der træffes i tilfælde af manglende opfyldelse af kravene, afholdes af den ansvarlige for partiet.
 Stk. 4. Undtaget fra stk. 1 er vareprøver.
§ 2. Vedrørende indførsel af foder skal bestemmelserne i denne bekendtgørelse læses i sammenhæng med bekendtgørelse om foder og foderstofvirksomheder.
Ved evt. uoverensstemmelse mellem disse to regelsæt, er det reglerne i nærværende bekendtgørelse, der skal anvendes.
Stk. 2. Vedrørende indførsel af animalsk foder skal bestemmelserne i denne bekendtgørelse tillige læses i sammenhæng med bekendtgørelse om veterinærkontrol ved indførsel af avlsmateriale samt animalske biprodukter og afledte produkter m.v., der ikke er bestemt til konsum, om registrering som importør af disse produkter og om straffebestemmelser for overtrædelse af diverse EU-retsakter.
Ved evt. uoverensstemmelse mellem disse regelsæt, er det reglerne i nærværende bekendtgørelse, der skal anvendes.
 § 3. Det er forbudt at tage partier omfattet af denne bekendtgørelse, som er tilbageholdt af Fødevarestyrelsen, i anvendelse eller overdrage dem, før Fødevarestyrelsen meddeler tilladelse hertil.
 Stk. 2. Det er forbudt for andre end den kompetente myndighed at bryde officiel forsegling.
 Stk. 3. Den ansvarlige for partiet skal sende CVED eller CED til toldmyndighederne ved grænsekontrolstedet henholdsvis ved det udpegede indgangssted efter endt officiel kontrol.
Stk. 4. Den ansvarlige for partiet skal overfor Fødevarestyrelsen dokumentere, at afviste partier er returneret til tredjeland henholdsvis destrueret i EU.
Dokumentation for returnering skal være erklæring fra toldmyndighederne ved det sted, hvor partiet føres ud af EU.
Dokumentation for destruktion skal være en vejeseddel fra forbrændingsanlægget, med mindre Fødevarestyrelsen fører direkte tilsyn med destruktionen.
Kapitel 2 Definitioner § 4. I denne bekendtgørelse forstås ved:
 1) Foder (eller foderstoffer): Alle stoffer eller produkter, herunder tilsætningsstoffer, som, uanset om de er uforarbejdede eller helt eller delvis forarbejdede, er bestemt til at skulle fortæres af dyr.
2) Samhandelsland: Et EU-land, Norge, Island, Liechtenstein og Andorra.
Schweiz er samhandelsland på animalske produkter og på produkter omfattet af forordning (EF) nr. 2015/175 (guargummi fra Indien) og forordning (EU) nr. 2016/6 (fødevarer fra Japan). Færøerne er samhandelsland for fiskevarer og muslinger m.m.
Grønland er samhandelsland for fiskevarer og muslinger m.m. samt biprodukter heraf og afledte produkter af disse biprodukter.
Disse lande tilsammen betegnes samhandelsområdet.
Følgende områder er dog ikke med i samhandelsområdet:
 a) Færøerne (fiskevarer og muslinger m.m. er dog samhandel) i Kongeriget Danmark.
 b) Grønland (fiskevarer og muslinger m.m. samt biprodukter heraf og afledte produkter af disse biprodukterer er dog samhandel) i Kongeriget Danmark.
 c) Ceuta og Melilla i Kongeriget Spanien.
 d) Oversøiske territorier og -departementer i Republikken Frankrig.
 e) Guernsey og Jersey i Storbritannien.
3) Samhandel: Modtagelse i Danmark af foder, som a) er produceret i et andet samhandelsland, eller b) har oprindelse i tredjelande, og som efter officiel foderkontrol er frigivet og videresælges fra modtagervirksomheden i et samhandelsland.
 4) Tredjelande: Lande uden for samhandelsområdet.
 5) Import: Indførsel af foder fra tredjelande.
 6) Fiskevarer: Alle saltvands- og ferskvandsdyr (bortset fra levende muslinger m.m. samt alle pattedyr, krybdyr og frøer), hvad enten de er vildtlevende eller opdrættede, samt alle spiselige former, dele og produkter af disse dyr.
 7) Muslinger m.m.: Toskallede bløddyr, pighuder, sækdyr og havsnegle.
8) Sammensat foder: Foder der indeholder både forarbejdede animalske foderstoffer og ikke-animalske foderstoffer, herunder foder, hvor forarbejdningen af den animalske ingrediens er en integreret del af fremstillingen af det færdige foder.
Disse foderstoffer skal ved importen underkastes veterinærkontrol i henhold til bilag I til beslutning 2007/275/EF om lister over dyr og produkter, der skal underkastes kontrol ved grænsekontrolsteder i henhold til Rådets direktiv 91/496/EØF og 97/78/EF.
 9) Animalske biprodukter: Hele kroppe eller dele af dyr samt animalske produkter eller andre produkter fra dyr, som ikke er bestemt til konsum.
 10) Afledte produkter: Produkter, der er fremstillet ved en eller flere behandlinger, omdannelser eller trin i forarbejdningen af animalske biprodukter.
11) Parti: Hvor ikke andet gælder ifølge EU-lovgivningen, forstås ved et parti eller parti en mængde af et foderstof af samme type og forarbejdningsgrad, som fremgår af det dokument, som ledsager det.
Det skal endvidere hidrøre fra samme afsender, transporteres med samme transportmiddel og være bestemt til en og samme modtager.
Endelig skal det præsenteres samlet for kontrol.
 12) Udpeget indgangssted (DPE): Kontrolsted, hvor den offentlige kontrol af visse ikke-animalske fødevarer og visse ikke-animalske foderstoffer fra tredjelande finder sted, jf. definition i art. 3, litra b), i forordning (EF) nr. 669/2009 om gennemførelse af Europa-Parlamentets og Rådets forordning (EF) nr. 882/2004 for så vidt angår en mere intensiv offentlig kontrol af visse foderstoffer og fødevarer af ikke-animalsk oprindelse og om ændring af beslutning 2006/504/EF.
 13) CED: Det to-sidede fælles importdokument, jf. forordning (EF) nr. 669/2009. Del 1 er til importørens forhåndsanmeldelse, mens del 2 er forbeholdt fødevarekontrolenhedens dokumentation for officiel kontrol og afgørelse om partiets lovlighed.
14) CVED: Det to-sidede fælles veterinærdokument, jf.
Kommissionens forordning (EF) nr. 136/2004 om procedurer for EF-grænsekontrolstedernes veterinærkontrol af tredjelandsprodukter, og som angiver, at der ankommer et parti til veterinærkontrol.
Del 1 er til importørens forhåndsanmeldelse, mens del 2 er forbeholdt grænsekontrollens dokumentation for veterinærkontrol og afgørelse om partiets lovlighed.
 15) Grænsedyrlæge: En af Fødevarestyrelsen ansat embedsdyrlæge ved et grænsekontrolsted.
 16) Den kompetente myndighed: Fødevarestyrelsen eller andre landes tilsvarende autoriteter på foderområdet.
 17) Den ansvarlige for partiet: Importøren eller en person eller virksomhed hjemmehørende i Danmark, som, bemyndiget af importøren, foretager transport eller oplagring af et specifikt parti.
18) Vareprøve: Foder udelukkende bestemt til a) undersøgelser eller analyser i fodervirksomheder eller laboratorier m.v., b) afprøvning af maskiner m.m., c) fremvisning på udstillinger eller d) brug i ambassader og konsulater.
Afsnit II Animalsk foder - forhåndsanmeldelse Kapitel 3 Forhåndsanmeldelse af animalsk og sammensat foder § 5. Foder af animalsk oprindelse, herunder sammensat foder, skal forhåndsanmeldes.
Forhåndsanmeldelsen skal være grænsekontrolstedet i hænde, inden partiets fysiske ankomst til samhandelsområdet, jf. dog stk. 3, hhv. stk. 4-5.
Stk. 2. Forhåndsanmeldelse skal ske på et CVED, den danske version.
CVED skal udfyldes på dansk, eller med Fødevarestyrelsens accept på engelsk, være korrekt udfyldt og uden rettelser.
Hvis det fremsendte CVED er med rettelser eller ikke er korrekt udfyldt, skal den ansvarlige for partiet rettidigt indsende et nyt CVED uden rettelser.
Stk. 3. Den ansvarlige for partiet skal sikre sig, at forhåndsmeddelelse af foder fra Japan, jf. § 10, gives senest to arbejdsdage forud for partiets fysiske ankomst.
De to arbejdsdage beregnes fra modtagelsen af ansøgningen inden for Fødevarestyrelsens normale åbningstid.
Stk. 4. Hvis et partis faktiske ankomsttidspunkt ligger før det forventede ankomsttidspunkt (som anført i forhåndsanmeldelsen), og hvis partiet af den grund ikke er forhåndsanmeldt inden det faktiske ankomsttidspunkt, kan Fødevarestyrelsen acceptere forhåndsanmeldelsen som rettidig.
Fødevarestyrelsens accept forudsætter, 1) at det udfyldte CVED er Fødevarestyrelsen korrekt i hænde, jf. stk. 1-3, inden det forventede ankomsttidspunkt, 2) at forhåndsanmeldelsen er ledsaget af den nødvendige dokumentation for, at det forventede ankomsttidspunkt var som angivet, 3) at partiet ikke er toldmæssigt behandlet, 4) at partiet ikke er frigivet til fri omsætning, og 5) at partiet ikke er forsøgt importeret uden kontrol.
Afsnit III Animalsk foder - de enkelte restriktioner Kapitel 4 Bulgarien - lumpy skin disease § 6. Importører af kolostrum, mælk eller mejeriprodukter bestemt til foder fra Bulgarien, jf. dog stk. 2, skal overholde  betingelserne i artikel 10 i gennemførelsesafgørelse (EU) 2016/2008 om dyresundhedsmæssige foranstaltninger til bekæmpelse af lumpy skin disease i visse medlemsstater.
 Stk. 2. Stk. 1 gælder for hele Bulgariens område bortset fra de provinser og kommuner, der er anført i del I, nr. 2, litra A og B i bilag I til afgørelse (EU) 2016/2008.
Stk. 3. Importører af kolostrum, mælk eller mejeriprodukter fra Bulgarien skal sikre sig, at produkterne ved modtagelsen er ledsaget af et officielt certifikat, som indeholder følgende påtegning: »Kolostrum, mælk eller mejeriprodukter i overensstemmelse med artikel 10 i gennemførelsesafgørelse (EU) 2016/2008 om dyresundhedsmæssige foranstaltninger til bekæmpelse af lumpy skin disease i visse medlemsstater.« Kapitel 5 Estland - afrikansk svinepest § 7. Importører af afledte produkter fra svin bestemt til foder fra de i del II eller del III i bilaget til afgørelse 2014/709/EU nævnte områder i Estland, skal sikre sig, at disse produkter overholder betingelserne i artikel 10, stk. 2 i afgørelse 2014/709/EU om dyresundhedsmæssige foranstaltninger til bekæmpelse af afrikansk svinepest i visse medlemsstater og om ophævelse af afgørelse 2014/178/EU.
Kapitel 6 Grækenland - lumpy skin disease § 8. Importører af kolostrum, mælk eller mejeriprodukter bestemt til foder fra Grækenland, jf. dog stk. 2, skal overholde  betingelserne i artikel 10 i gennemførelsesafgørelse (EU) 2016/2008 om dyresundhedsmæssige foranstaltninger til bekæmpelse af lumpy skin disease i visse medlemsstater.
 Stk. 2. Stk. 1 gælder for de regioner og regionale enheder i Grækenland, der er anført i del II, nr. 1, litra A og B i bilag I til afgørelse (EU) 2016/2008.
Stk. 3. Importører af kolostrum, mælk eller mejeriprodukter fra Grækenland skal sikre sig, at produkterne ved modtagelsen er ledsaget af et officielt certifikat, som indeholder følgende påtegning: »Kolostrum, mælk eller mejeriprodukter i overensstemmelse med artikel 10 i gennemførelsesafgørelse (EU) 2016/2008 om dyresundhedsmæssige foranstaltninger til bekæmpelse af lumpy skin disease i visse medlemsstater.« Kapitel 7 Italien - afrikansk svinepest § 9. Importører af afledte produkter fra svin bestemt til foder fra hele Sardiniens område i Italien, skal sikre sig, at disse produkter overholder betingelserne i artikel 10, stk. 2 i afgørelse 2014/709/EU.
Kapitel 8 Japan - radioaktive stoffer § 10. Fødevarestyrelsen foretager kontrol og håndhævelse i overensstemmelse med bestemmelserne i forordning (EU) nr. 2016/6 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima, og om ophævelse af gennemførelsesforordning (EU) nr. 322/2014.
 Stk. 2. Den ansvarlige for partiet skal sikre sig, at foder, der er ulovligt iht. til forordning (EU) nr. 2016/6, destrueres eller returneres til oprindelseslandet i henhold til artikel 13 i forordning (EU) 2016/6.
 Stk. 3. Fødevarestyrelsen fastsætter de nærmere vilkår for foranstaltninger truffet efter stk. 2, herunder for den dokumentation, som den ansvarlige for partiet skal fremlægge.
Kapitel 9 Kina - veterinære lægemidler § 11. Det er forbudt at importere animalske produkter bestemt til foder med oprindelse i eller afsendt fra Kina.
 Stk. 2. Stk. 1 gælder ikke for følgende:
 1) Gelatine.
2) Fiskevarer, bortset fra a) akvakulturprodukter, b) pillede eller forarbejdede rejer, og c) krebs af arten Procambrus clarkii, der er fanget i naturligt ferskvand ved fiskeri.
3) Foder til selskabsdyr, jf.
Europa-Parlamentets og Rådets forordning (EF) 1069/2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002.
4) Chondroitinsulfat og glucosamin, der betragtes som værende fodermidler, jf.
Kommissionens forordning (EU) 68/2013 om fortegnelsen over fodermidler.
 5) L-cystein og L-cystin, der betragtes som værende fodertilsætningsstoffer som reguleret i Europa-Parlamentets og Rådets forordning (EF) nr. 1831/2003 om fodertilsætningsstoffer.
Kapitel 10 Letland - afrikansk svinepest § 12. Importører af afledte produkter fra svin bestemt til foder fra de i del II eller III i bilaget til afgørelse 2014/709/EU nævnte områder i Letland skal sikre sig, at disse produkter overholder betingelserne i artikel 10, stk. 2 i afgørelse 2014/709/EU.
Kapitel 11 Litauen - afrikansk svinepest § 13. Importører af afledte produkter fra svin bestemt til foder fra de i del II eller III i bilaget til afgørelse 2014/709/EU nævnte områder i Litauen skal sikre sig, at disse produkter overholder betingelserne i artikel 10, stk. 2 i afgørelse 2014/709/EU.
Kapitel 12 Polen - afrikansk svinepest § 14. Importører af afledte produkter fra svin bestemt til foder fra de i del II eller III i bilaget til afgørelse 2014/709/EU nævnte områder i Polen skal sikre sig, at disse produkter overholder betingelserne i artikel 10, stk. 2 i afgørelse 2014/709/EU.
Kapitel 13 Schweiz - aviær influenza, subtype H5N1 § 15. Indførsel af råt foder til selskabsdyr og uforarbejdede fodermidler, der indeholder dele af vildtlevende fjervildt med oprindelse i eller afsendt fra alle områder i Schweiz, forbydes i tilfælde af udbrud af højpatogen aviær influenza i vilde fugle eller hos fjerkræ i Schweiz, hvor de schweiziske kompetente myndigheder officielt anvender beskyttelsesforanstaltninger, der er ligestillet med de, der er fastsat i beslutning 2006/415/EF om visse beskyttelsesforanstaltninger over for højpatogen aviær influenza af subtype H5N1 hos fjerkræ i Fællesskabet og om ophævelse af beslutning 2006/135/EF og beslutning 2006/563/EF om visse beskyttelsesforanstaltninger over for højpatogen aviær influenza af subtype H5N1 hos vilde fugle i Fællesskabet og om ophævelse af beslutning 2006/115/EF.
Kapitel 14 Ukraine - chloramphenicol § 16. Denne bestemmelse gælder for mælkepulver og mælkeerstatning fremstillet af mælkepulver, der er bestemt til foder og importeret fra Ukraine.
 Stk. 2. Grænsekontrollen udtager officielle mistankeprøver af alle partier af de i stk. 1 omhandlede produkter til laboratorieanalyse for at forvisse sig om, at produkterne ikke er sundhedsfarlige for mennesker og dyr, og især for påvisning af chloramphenicol.
 Stk. 3. De i stk. 2 omhandlede partier skal tilbageholdes på grænsekontrolstedet eller på et af grænsedyrlægen anvist lager, indtil grænsedyrlægen med baggrund i analyseresultaterne afviser partiet eller meddeler tilladelse til, at partiet må importeres.
 Stk. 4. Konstateres det, at de i stk. 1 omhandlede partier indebærer en risiko for dyr eller menneskers sundhed, skal grænsekontrollen påbyde partiet returneret eller destrueret i henhold til § 19, stk. 2, i bekendtgørelse om veterinærkontrol ved indførsel af avlsmateriale samt animalske biprodukter og afledte produkter m.v., der ikke er bestemt til konsum, om registrering som importør af disse produkter og om straffebestemmelser for overtrædelse af diverse EU-retsakter.
 Stk. 5. Fødevarestyrelsen fastsætter de nærmere vilkår for foranstaltninger truffet efter stk. 4, herunder for den dokumentation, som den ansvarlige for partiet skal fremlægge.
Afsnit IV Ikke-animalsk foder - forhåndsanmeldelse og regler vedrørende tilbageholdte og ikke frigivne-partier Kapitel 15 Fællesbestemmelser for ikke-animalsk foder § 17. Foder af ikke-animalsk oprindelse, der er omfattet af afsnit V, skal forhåndsanmeldes.
Forhåndsanmeldelse skal ske til Fødevarestyrelsen, FødevareÅrhus.
Forhåndsanmeldelse af foder fra Japan, jf. § 20, skal dog ske til Fødevarestyrelsen, FødevareKøbenhavn.
 Stk. 2. Forhåndsanmeldelsen skal være Fødevarestyrelsen i hænde senest 24 timer inden partiets fysiske ankomst til samhandelsområdet, jf. dog stk. 3. De 24 timer beregnes fra modtagelsen af anmeldelsen inden for Fødevarestyrelsens normale åbningstid.
Stk. 3. Den ansvarlige for partiet skal sikre sig, at forhåndsmeddelelse af produkter fra Japan, jf. § 20, gives senest to arbejdsdage forud for partiets fysiske ankomst.
De to arbejdsdage beregnes fra modtagelsen af ansøgningen inden for Fødevarestyrelsens normale åbningstid.
Stk. 4. Forhåndsanmeldelsen skal ske på et CED.
CED skal udfyldes på dansk, eller med Fødevarestyrelsens accept på engelsk.
CED skal være korrekt udfyldt og uden rettelser.
Hvis det fremsendte CED er med rettelser eller ikke er korrekt udfyldt, skal den ansvarlige for partiet rettidigt indsende et nyt CED uden rettelser.
 Stk. 5. Fødevarestyrelsen kan modtage forhåndsanmeldelse elektronisk, men Fødevarestyrelsen skal have det originale CED til rådighed i forbindelse med kontrollen.
Stk. 6. Hvis et partis faktiske ankomsttidspunkt ligger før det forventede ankomsttidspunkt (som anført på CED), og hvis partiet af den grund ikke er forhåndsanmeldt rettidigt, kan Fødevarestyrelsen alligevel acceptere forhåndsanmeldelsen som rettidig.
Fødevarestyrelsens accept forudsætter 1) at det udfyldte CED er Fødevarestyrelsen korrekt i hænde, jf. stk. 1-5, inden det forventede ankomsttidspunkt, 2) at forhåndsanmeldelsen er ledsaget af den nødvendige dokumentation for, at det forventede ankomsttidspunkt var som angivet, 3) at partiet ikke er toldmæssigt behandlet, 4) at partiet ikke er frigivet til fri omsætning, og 5) at partiet ikke er forsøgt importeret uden kontrol.
Kapitel 16 Tilbageholdte og ikke frigivne partier § 18. Den ansvarlige for partiet skal sikre sig, at et ikke-færdigkontrolleret parti, herunder et parti, der er tilbageholdt af myndighederne på et midlertidigt godkendt kontrolsted i afventning af analyseresultatet, ikke tages i anvendelse eller overdrages til andre.
 Stk. 2. Partier, der videresendes fra et udpeget indgangssted (DPE) med henblik på identitetskontrol og fysisk kontrol, eller i afventning af analyseresultat for partiet, må ikke tages i anvendelse eller overdrages til andre, før Fødevarestyrelsen har afsluttet kontrollen og godkendt partiet til fri omsætning.
 Stk. 3. Den ansvarlige for partiet skal sikre sig, at videresendelse fra Danmark til et andet samhandelsland af partier, der endnu ikke er godkendt til fri omsætning af myndighederne, sker i transportmidler eller beholdere, der er forseglet af Fødevarestyrelsen.
Afsnit V Ikke-animalsk foder - de enkelte restriktioner Kapitel 17 Indien - pentachlorphenol § 19. Fødevarestyrelsen foretager kontrol og håndhævelse i overensstemmelse med bestemmelserne i forordning (EU) nr. 2015/175 om særlige betingelser vedrørende import af guargummi med oprindelse i eller afsendt fra Indien som følge af risikoen for forurening med pentachlorphenol og dioxiner af foder omfattet af forordningen.
 Stk. 2. Fødevarestyrelsen fastsætter de nærmere vilkår for foranstaltninger truffet efter artikel 11 i forordningen, herunder for den dokumentation, som den ansvarlige for partiet skal fremlægge.
Kapitel 18 Japan - radioaktive stoffer § 20. Fødevarestyrelsen foretager kontrol og håndhævelse i overensstemmelse med bestemmelserne i forordning (EU) nr. 2016/6 af ikke-animalsk foder omfattet af forordningen.
 Stk. 2. Den ansvarlige for partiet skal sikre sig, at foderstoffer, der er ulovlige iht. til forordning (EU) nr. 2016/6, destrueres eller returneres til oprindelseslandet i henhold til artikel 13 i forordning (EU) nr. 2016/6.
 Stk. 3. Fødevarestyrelsen fastsætter de nærmere vilkår for foranstaltninger truffet efter stk. 2, herunder for den dokumentation, som den ansvarlige for partiet skal fremlægge.
Kapitel 19 Kina - ikke EU-godkendt GMO § 21. Den ansvarlige for et parti risprodukter beregnet til foder, der er opført i bilag I til afgørelse 2011/884/EU om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina og om ophævelse af beslutning 2008/289/EF, og som har oprindelse i eller er afsendt fra Kina, skal sikre sig, at partiet opfylder kravene i afgørelse 2011/884/EU.
 Stk. 2. Fødevarestyrelsen foretager kontrol og håndhævelse i overensstemmelse med bestemmelserne i afgørelse 2011/884/EU af de i stk. 1 omhandlede foderstoffer.
 Stk. 3. Den ansvarlige for partiet skal sikre sig, at partiet ikke opdeles, før alle offentlige kontroller er udført af de kompetente myndigheder.
 Stk. 4. I tilfælde af efterfølgende opdeling efter offentlig kontrol, jf. stk. 2, skal den ansvarlige for hvert delparti sikre sig, at en attesteret kopi af sundhedscertifikatet og analyserapporten ledsager de enkelte dele af det opdelte parti til og med engrosleddet.
 Stk. 5. Hvis Fødevarestyrelsens kontrol af et parti omfattet af stk. 1 viser, at partiet ikke opfylder afgørelse 2011/884/EU, skal den ansvarlige for partiet sørge for, at partiet destrueres eller returneres.
 Stk. 6. Fødevarestyrelsen fastsætter de nærmere vilkår for foranstaltninger truffet efter stk. 5, herunder for den dokumentation, som den ansvarlige for partiet skal fremlægge.
Kapitel 20 Diverse tredjelande - mere intensiv offentlig kontrol af ikke-animalsk foder omfattet af forordning (EF) nr. 669/2009  forskellige forureninger § 22. Fødevarestyrelsen foretager kontrol og håndhævelse i overensstemmelse med bestemmelserne i forordning (EF) nr. 669/2009, af det i bilag I i forordningen nævnte foder.
 Stk. 2. Er forhåndsanmeldelse ikke sket rettidigt, jf. § 17, stk. 2, skal den ansvarlige for partiet sørge for, at partiet returneres eller destrueres, jf. artikel 19, stk. 2, litra b) i forordning (EF) nr. 882/2004.
 Stk. 3. Fødevarestyrelsen kan dog, hvis forhåndsanmeldelsen er styrelsen i hænde senere end fristen i § 17, stk. 2, alligevel acceptere forhåndsanmeldelsen som rettidig indsendt/korrekt udfyldt, hvis følgende forudsætninger er opfyldt:
 1) Fejlen skyldes undskyldelige omstændigheder hos importøren eller dennes repræsentant.
 2) Partiet er intakt, dvs. ikke i mellemtiden blevet opdelt, fortyndet eller på lignende måde forarbejdet.
 3) Partiet er ikke toldbehandlet.
 4) Partiet er ikke bragt i omsætning.
 5) Partiet er ikke omladet til et andet transportmiddel med henblik på transit.
Stk. 4. Den ansvarlige for et parti, som skal føres ind i eller opbevares i Københavns Frihavn, skal ud over forhåndsanmeldelsen iht. § 17 sende en særskilt forhåndsanmeldelse på dansk til Fødevarestyrelsen, Fødevarekontrolenhed København, Stationsparken 31, 2600 Glostrup, på e-mail adressen: »201@fvst.dk«.
Den ansvarlige for partiet skal sikre sig, at emnefeltet for e-mails med forhåndsanmeldelser efter dette stykke forsynes med ordene: »Forhåndsanmeldelse af ikke-animalsk foder til Københavns Frihavn«.
Den ansvarlige for partiet skal sikre sig, at forhåndsanmeldelsen herudover indeholder følgende oplysninger:
 1) Navn og adresse på virksomheden, som indfører eller henlægger foder i Københavns Frihavn.
 2) Navn og adresse på virksomheden i Københavns Frihavn eller nummeret på containeren på frihavnsområdet, hvor det indførte foder opbevares eller håndteres.
 3) Forventet dato for foderets ankomst til Københavns Frihavn.
4) Fodertype og KN-kode, jf.
CED.
 5) Nettovægt.
 6) Oprindelsesland.
 7) Toldreferencenummer.
 8) Forventet dato for foderstoffernes fraførsel fra Københavns Frihavn.
 Stk. 5. Stk. 4 gælder ikke i tilfælde, hvor den ansvarlige for partiet allerede har foretaget forhåndsanmeldelse, jf. artikel 6 og bilag II i forordning (EF) nr. 669/2009, om dato og tidspunkt for partiets forventede fysiske ankomst til Fødevarestyrelsen, Fødevarekontrolenhed København.
 Stk. 6. Den ansvarlige for partiet skal sikre sig, at foderstofferne ikke opbevares i Københavns Frihavn, med mindre dette skriftligt er godkendt af Fødevarekontrolenhed København.
Kapitel 21 Diverse tredjelande - aflatoksiner § 23. Fødevarestyrelsen foretager kontrol og håndhævelse i overensstemmelse med bestemmelserne i forordning (EF) nr. 884/2014 om indførelse af særlige betingelser for import af visse foderstoffer og fødevarer fra visse tredjelande som følge af risiko for aflatoksinforurening og om ophævelse af forordning (EF) nr. 1152/2009 af de foderstoffer, der er nævnt i forordningen.
Afsnit VI Straffe- og ikrafttrædelsesbestemmelser Kapitel 22 Straffebestemmelser § 24. Medmindre højere straf er forskyldt efter den øvrige lovgivning, straffes med bøde den, der 1) overtræder § 3, § 5, stk. 1, stk. 2, eller stk. 3, 1. pkt., § 6, stk. 1 og 3, § 7, § 8, stk. 1 eller stk. 3, § 9, § 10, stk. 2, § 11, stk. 1, §§ 12-15, § 16, stk. 3, § 17, stk. 1, stk. 2, 1. pkt., stk. 3, 1. pkt., stk. 4 eller 5, § 18, § 20, stk. 2, § 21, stk. 1 eller stk. 3-5, § 22, stk. 2, stk. 4 eller stk. 6, eller 2) tilsidesætter vilkår eller påbud fastsat i medfør af § 10, stk. 3, § 16, stk. 4-5, § 19, stk. 2, § 20, stk. 3, eller § 21, stk. 6.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 25. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 669/2009 af 24. juli 2009 om gennemførelse af Europa-Parlamentets og Rådets forordning (EF) nr. 882/2004 for så vidt angår en mere intensiv offentlig kontrol af visse foderstoffer og fødevarer af ikke-animalsk oprindelse og om ændring af beslutning 2006/504/EF, senest ændret ved Kommissionens gennemførelsesforordning (EU) 2016/2107 af 1. december 2016 om ændring af bilag I til forordning (EF) nr. 669/2009 for så vidt listen over foderstoffer og fødevarer af ikke animalsk oprindelse, der skal underkastes en mere intensiv offentlig kontrol:
 1) Artikel 4.
 2) Artikel 6.
 3) Artikel 7, første afsnit.
 4) Artikel 8, stk. 2, andet afsnit.
 5) Artikel 10.
 6) Artikel 11.
 7) Artikel 12.
 § 26. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens afgørelse 2011/884/EU af 22. december 2011 om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina og om ophævelse af beslutning 2008/289/EF, ændret ved Kommissionens gennemførelsesafgørelse 2013/287/EU af 13. juni 2013 om ændring af gennemførelsesafgørelse 2011/884/EU om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina:
 1) Artikel 3, stk. 1-2.
 2) Artikel 4.
 3) Artikel 7.
 § 27. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens gennemførelsesforordning (EU) 2016/6 af 5. januar 2016 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima, og om ophævelse af gennemførelsesforordning (EU) nr. 322/2014:
 1) Artikel 3.
 2) Artikel 4.
 3) Artikel 5.
 4) Artikel 6.
 5) Artikel 7.
 6) Artikel 8.
 7) Artikel 9.
 8) Artikel 12, 1. pkt.
 9) Artikel 13.
 10 Artikel 16.
 § 28. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 884/2014 af 13. august 2014 om indførelse af særlige betingelser for import af visse foderstoffer og fødevarer fra visse tredjelande som følge af risiko for aflatoksinforurening og om ophævelse af forordning (EF) nr. 1152/2009, senest ændret ved forordning (EU) 2016/2106 af 1. december 2016 om ændring af gennemførelsesforordning (EU) nr. 884/2014 med henblik på at indføre særlige importbetingelser for import af krydderier fra Etiopien, jordnødder fra Argentina og hasselnødder fra Aserbajdsjan og om ændring af de særlige betingelser for import af tørrede figner og hasselnødder fra Tyrkiet og jordnødder fra Indien:
 1) Artikel 3.
 2) Artikel 4.
 3) Artikel 5.
 4) Artikel 6.
 5) Artikel 7, stk. 1-4, eller stk. 5, 1. pkt.
 6) Artikel 8, 4. eller 5. afsnit.
 7) Artikel 9, stk. 2, 1. pkt., stk. 3, stk. 4, 2. eller 4. pkt. eller stk. 7.
 8) Artikel 10.
 9) Artikel 11.
 § 29. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EU) nr. 2015/175 af 5. februar 2015 om særlige betingelser vedrørende import af guargummi med oprindelse i eller afsendt fra Indien som følge af risikoen for forurening med pentachlorphenol og dioxiner:
 1) Artikel 3.
 2) Artikel 4.
 3) Artikel 5, stk. 1-2, eller stk. 3, 1. pkt.
 4) Artikel 6.
 5) Artikel 7, stk. 1-2.
 6) Artikel 9.
 7) Artikel 10, stk. 1.
Kapitel 23 Ikrafttræden m.v.
 § 30. Bekendtgørelsen træder i kraft den 1. januar 2017.
 Stk. 2. Bekendtgørelse nr. 142 af 22. februar 2016 om indførsel af foder med særlige restriktioner og om straffebestemmelser for overtrædelse af diverse EU-retsakter ophæves.
Fødevarestyrelsen, den 14. december 2016 Esben Egede Rasmussen / Jan Thiele 1) Bekendtgørelsen indeholder bestemmelser, der helt eller delvist gennemfører følgende EU-retsakter: Kommissionens beslutning 2002/805/EF af 15. oktober 2002 om beskyttelsesforanstaltninger overfor visse animalske produkter til foder importeret fra Ukraine, EU-Tidende 2002, nr.
L 278, side 24, Kommissionens beslutning 2002/994/EF af 20. december 2002 om beskyttelsesforanstaltninger over for animalske produkter importeret fra Kina, EU-Tidende 2002, nr.
L 348, side 154, som senest ændret ved Kommissionens gennemførelsesafgørelse 2015/1068/EU af 1. juli 2015 om ændring af beslutning 2002/994/EF om beskyttelsesforanstaltninger over for animalske produkter importeret fra Kina, EU-Tidende 2015, nr.
L 174, side 30, Kommissionens gennemførelsesafgørelse 2011/884/EU af 22. december 2011 om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina og om ophævelse af beslutning 2008/289/EF, EU-Tidende 2011, nr.
L 343, side 140, som ændret ved Kommissionens gennemførelsesafgørelse 2013/287/EU af 13. juni 2013 om ændring af afgørelse 2011/884/EU om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina, EU-Tidende 2013, nr.
L 162, side 10, Kommissionens gennemførelsesafgørelse 2013/657/EU af 12. november 2013 om visse beskyttelsesforanstaltninger over for højpatogen aviær influenza af subtype H5N1 til anvendelse i tilfælde af udbrud af denne sygdom i Schweiz og om ophævelse af beslutning 2009/494/EF, EU-Tidende 2013, nr.
L 305, side 19, som ændret ved Kommissionens gennemførelsesafgørelse 2015/2225/EU af 30. november 2015 om ændring af beslutning 2005/734/EF, 2006/415/EF og 2007/25/EF og gennemførelsesafgørelse 2013/657/EU for så vidt angår deres anvendelsesperiode, EU-Tidende 2015, nr.
L 316, side 14, Kommissionens gennemførelsesafgørelse 2014/709/EU af 9. oktober 2014 om dyresundhedsmæssige foranstaltninger til bekæmpelse af afrikansk svinepest i visse medlemsstater og om ophævelse af gennemførelsesafgørelse 2014/178/EU, EU-Tidende 2014, nr.
L 295, side 63, som senest ændret ved Kommissionens gennemførelsesafgørelse 2016/1900/EU af 26. oktober 2016 om ændring af bilaget til gennemførelsesafgørelse 2014/709/EU om dyresundhedsmæssige foranstaltninger til bekæmpelse af afrikansk svinepest i visse medlemsstater for så vidt angår oplysningerne om Estland, Letland og Polen, EU-Tidende 2016, nr.
L 293, side 46, og Kommissionens gennemførelsesafgørelse 2016/2008/EU af 15. november 2016 om dyresundhedsmæssige foranstaltninger til bekæmpelse af lumpy skin disease i visse medlemsstater, EU-Tidende 2016, nr.
L 310, side 51. I bekendtgørelsen er der medtaget visse bestemmelser fra Kommissionens forordning (EF) nr. 669/2009 af 24. juli 2009 om gennemførelse af Europa-Parlamentets og Rådets forordning (EF) nr. 882/2004 for så vidt angår en mere intensiv offentlig kontrol af visse foderstoffer og fødevarer af ikke-animalsk oprindelse og om ændring af beslutning 2006/504/EF, EU-Tidende 2009, nr.
L 194, side 11, senest ændret ved Kommissionens gennemførelsesforordning (EU) 2016/2107 af 1. december 2016 om ændring af bilag I til forordning (EF) nr. 669/2009 for så vidt listen over foderstoffer og fødevarer af ikke animalsk oprindelse, der skal underkastes en mere intensiv offentlig kontrol, EU-Tidende 2016, nr.
L 327, side 50, Kommissionens gennemførelsesforordning (EU) nr. 884/2014 af 13. august 2014 om indførelse af særlige betingelser for import af visse foderstoffer og fødevarer fra visse tredjelande som følge af risiko for aflatoksinforurening og om ophævelse af forordning (EF) nr. 1152/2009, EU-Tidende 2014, nr.
L 242, side 4, senest ændret ved forordning (EU) 2016/2106 af 1. december 2016 om ændring af gennemførelsesforordning (EU) nr. 884/2014 med henblik på at indføre særlige importbetingelser for import af krydderier fra Etiopien, jordnødder fra Argentina og hasselnødder fra Aserbajdsjan og om ændring af de særlige betingelser for import af tørrede figner og hasselnødder fra Tyrkiet og jordnødder fra Indien, EU-Tidende 2016, nr.
L 327, side  44, Kommissionens gennemførelsesforordning (EU) nr. 2015/175 af 5. februar 2015 om særlige betingelser vedrørende import af guargummi med oprindelse i eller afsendt fra Indien som følge af risikoen for forurening med pentachlorphenol og dioxiner, EU-Tidende 2015, nr.
L 30, side 10, og Kommissionens gennemførelsesforordning (EU) 2016/6 af 5. januar 2016 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima, og om ophævelse af gennemførelsesforordning (EU) nr. 322/2014, EU-Tidende 2016, nr.
L 58, side 5. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningernes umiddelbare gyldighed i Danmark.
