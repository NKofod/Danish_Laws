 I SR-information nr. 4/86 af 20. januar 1986 har statens  

 regnskabsdirektorat meddelt, at regnskaberne for finansåret 1985 lukkes den  

 19. februar 1986.
 Da direktoratets regnskaber vedrørende finansåret 1985 ligeledes lukkes  

 den 19. februar 1986, skal bilag vedrørende supplementsperioden 1985  

 indsendes hertil senest den 11. februar 1986.
 Varebeholdninger, der er bogført på konto 93, vil ifølge oplysning fra  

 statens regnskabsdirektorat ikke blive overført til finansåret 1986.
 Beholdningsopgørelse vedrørende finansåret 1985 foretages på sædvanlig  

 måde.
 Indkøb af råvarer m.v. skal fremtidig afholdes af bevillingskonti, ligesom  

 salg af færdigvarer m.v. skal bogføres på indtægtskonti.
 Yderligere redegørelser vedrørende beholdningskonti, herunder beholdninger  

 vedrørende husflid- og butik, vil tilgå anstalterne så snart disse udsendes  

 fra statens regnskabsdirektorat.
 Opmærksomheden henledes på, at kontiene 9471.01.2. Lønfordelingskonto og  

 konto 9471.02.4 Lønafregningskonto skal ophæves med modpostering inden  

 regnskabsafslutningen.
 50 procent af overskud ved salg til indsatte bedes snarest overført til  

 direktoratet til INS.nr. 6441.1012 konto 9551.01.4, idet der samtidig  

 indsendes en genpart af bilaget hertil.
 Snarest efter modtagelse af institutionsregnskab for periode 14/1985 den  

 7. marts 1986 bedes fotokopi heraf indsendt hertil.
 Endvidere udbedes:
Indberetning om indsattes kostdage m.v. på vedlagt skema (* 1) Drifts- og kapitalregnskab for butikssalg Indberetning om kostudgifter.
 Der vedlægges genparter til fængselsforvalteren og fængselsbogholderen.
A.
Haugaard Nielsen H.
Qvist-Pedersen Kriminalforsorgens anstalter og personaleskolen.
