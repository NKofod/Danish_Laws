Interesseforbundne parter Reference:  LL § 16 F, stk. 4, Skm. cirk. nr. 97 af 26.  

 juni 1995, LV 95 E.C.8.4 - Interesse forbundne parter, afskrivningsgrundlag,  

 goodwill m.v.
 Ligningsrådet blev anmodet om at besvare  

 følgende spørgsmål:
1. Såfremt A A/S solgte sin virksomhed til et nyt  

 selskab, ville reglerne i Ligningslovens § 16 F, stk. 4 så få  

 betydning for det erhvervende selskabs afskrivningsmuligheder for den  

 betaling, det nye selskab ydede for goodwill? 2. Såfremt spørgsmål 1 besvaredes  

 bekræftende, ville det da gøre nogen forskel, om aktionær  

 kredsen i det købende selskab blev udvidet til 7 eller 8, der alle  

 havde lige mange aktier og stemmer i selskabet ? A A/S blev stiftet pr. 1.1.1991 med det formål at  

 drive advokatvirksombed.
Selskabet blev kontant stiftet og overtog ved  

 stiftelsen advokatvirksomheden fra B I/S.
Aktionærkredsen var identisk  

 med 6 interessenter i B I/S.
Aktiekapitalen på 300.000 kr. ejedes med  

 1/6 til hver, ligesom stemmeretten var ligeligt fordelt.
Ved salget pr. 1.1.1991 til selskabet blev alene  

 overdraget advokatvirksomheden, hvorimod ejendom og driftsmidler ikke indgik  

 i overdragelsen.
Selskabet betalte 9 mill. kr. for goodwill.
 Interessentskabets aktivitet var derefter alene udlejning  

 af ejendom og driftsmidler til selskabet.
B I/S havde pr. 1. juli 1992 udvidet aktiviteterne til  

 også at omfatte advokatvirksomhed fra lejede lokaler i X-by.
Senere var  

 der også startet aktiviteter i andre oplandsbyer.
 Den 1.4.1992 solgte interessentskabet ejendommen X-vej til  

 selskabet.
 A A/S drev udover advokatvirksomheden i X-by flere  

 filialer i omegns- og oplandsbyer.
 Aktionærerne overvejede nu at sælge  

 virksomheden i A A/S til et nyt aktieselskab, hvor de 6 aktionærer hver  

 ville eje 1/6 af aktierne og besidde 1/6 af stemmerne hver.
 Ligningsrådet bemærkede, at afgørende  

 for, om ligningslovens § 16 F, stk. 4, ville finde anvendelse på den  

 påtænkte overdragelse, var, om en af aktionærerne  

 rådede over mere end 50 pct. af stemmeværdien i både det  

 sælgende og købende selskab, eller om der forelå  

 bestemmende indflydelse ved vedtægtsmæssige bestemmelser, aftaler  

 eller fælles ledelse.
 Under forudsætning af, at hver af aktionærerne  

 besad 1/6 af stemmerne i det sælgende og købende selskab, og at  

 den bestemmende indflydelse herudover ikke blev udøvet ved  

 vedtægtsmæssige bestemmelser, aftaler eller fælles ledelse,  

 fandt Ligningsrådet, at det købende selskabs afskrivningsadgang  

 ikke ville være begrænset i henhold til ligningslovens § 16 F,  

 stk. 4.
 Hvis der omvendt forelå en fælles ledelse i de  

 2 selskaber ville det købende selskabs afskrivningsadgang være  

 begrænset i henhold til ligningslovens § 16 F, stk. 4.
