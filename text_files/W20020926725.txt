Medlemmet havde en dansk pension og en fransk pension som led i et  

 ansættelsesforhold, samt en social fransk pension, der ikke direkte  

 kunne sidestilles med dansk social pension.
I forbindelse med flytningen til  

 Frankrig valgte han at få disse løbende pensioner udbetalt,  

 således at han havde et forsørgelsesgrundlag.
Havde han kunne  

 modtage efterløn ville han have ventet med at få disse pensioner  

 udbetalt.
 Efter ændring af bopælsreglen i  

 arbejdsløshedsforsikringsloven pr. 1. juli 2000, således at  

 medlemmer, der er bosat i et andet EØS-land kunne modtage  

 efterløn, søgte medlemmet om genoptagelse af udbetalingen af  

 efterløn.
 Medlemmet fik bevilget genoptagelse af udbetalingen af efterløn fra  

 det tidspunkt, hvor han havde meldt sig ud af kassen, men der blev foretaget  

 fradrag for de løbende udbetalinger af pensioner efter de  

 gældende regler herom.
 Ankenævnet fandt, at medlemmet ikke kunne få efterbetalt  

 efterløn uden frarag for løbende udbetalinger af pensioner,  

 medmindre han kunne få retableret sin pensionsstatus svarende til det,  

 der var gældende før han rejste til udlandet.
 Nævnet lagde vægt på, at der ved beregningen af det  

 efterlønsbeløb, der tilkom medlemmet efter lovændringen,  

 skulle ske fradrag for de udbetalte pensioner, som han faktisk havde  

 modtaget, i overensstemmelse med de gældende regler herom.
 Nævnet henviste til, at der ikke i de gældende regler er  

 hjemmel til at bortse fra udbetalingen af pensioner i særlige  

 situationer, samt at der heller ikke i bemærkningerne til  

 lovændringen af bopælskravet er støtte for at se bort fra  

 udbetalinger af løbende pensioner ved udbetaling af  

 efterløn.
Fradrag i efterløn for pensioner  

 bopælskrav   tilbagevirkende kraft   realudligning Ankenævnet har behandlet Deres klage på møde den 21.  

 februar 2002.
Nævnet traf følgende A F G Ø R E L S E De kan ikke få efterløn uden fradrag for Deres løbende  

 udbetalinger af pensioner, medmindre De kan få retableret Deres  

 pensionsstatus svarende til det, der var gældende, før De rejste  

 til udlandet.
Ankenævnet lægger til grund, at De overgik til efterløn  

 i juni 1996 og modtog efterløn indtil De den 1. marts 1998 flyttede  

 til Frankrig.
Ankenævnet lægger endvidere til grund, at De  

 herefter fik sat udbetalingen af to franske pensioner samt en pension fra DIP  

 i gang, således at De og Deres hustru havde et  

 forsørgelsesgrundlag.
Ved lov nr. 397 af 31. maj 2000 ændredes  § 75 b , stk. 1, nr. 4 i  

 arbejdsløshedsforsikringsloven således, at man kan få  

 efterløn, hvis man har bopæl her i riget eller i et andet  

 EØS-land.
Det er således ikke længere et krav, at man har  

 bopæl her i riget. Ændringsloven trådte i kraft den 1. juli  

 2000, men ifølge lovbemærkningerne har personer, der før  

 lovens ikrafttræden har fået afslag på efterløn  

 på grund af bopælskravet,  krav på efterløn i det  

 omfang kravet ikke er forældet og kan dokumenteres.
 På baggrund af lovændringen søgte De om og fik bevilget  

 genoptagelse af udbetalingen af efterløn.
Ankenævnet finder, at der ved beregningen af det  

 efterlønsbeløb, som tilkommer Dem efter lovændringen,  

 skal ske fradrag for de udbetalte pensioner efter de gældende regler  

 herom.
Der er ikke i de gældende regler hjemmel til at bortse fra  

 udbetalingen af pensioner i særlige situationer.
 Der er heller ikke i bemærkningerne til lovændringen  

 støtte for at se bort fra udbetalinger af løbende pensioner ved  

 udbetaling af efterløn.
 Der henvises herved til § 4 i bekendtgørelse nr. 949 af 6. november  

 1996 og § 14 i bekendtgørelse nr. 565 af 19. maj 1999 om arbejde og  

 indtægter m.v. i efterlønsperioden.
 Nævnet er opmærksom på, at De har anført, at De  

 ikke ville have sat udbetalingen af Deres pensioner i gang så tidligt,  

 hvis reglerne om udbetaling af efterløn ved bopæl i udlandet  

 havde været gældende i 1998.
 Ankenævnet finder derfor, at såfremt De har mulighed for at  

 få retableret Deres pensionsstatus svarende til det, der var  

 gældende, før De rejste til udlandet, kan De få udbetalt  

 efterløn i overensstemmelse hermed.
For så vidt De har klaget over beregningen af de enkelte pensioner  

 bemærkes, at ankenævnet har lagt til grund, at  

 CRAM/CNAV-pensionen er en social pension, der ikke fuldt ud kan sidestilles  

 med en dansk social pension.
Da pensionen ikke fuldt ud kan sidestilles med  

 en dansk social pension, afskærer pensionen Dem ikke fra at modtage  

 efterløn, men der skal ske fradrag i efterlønnen krone for  

 krone, jf. § 17 i Arbejdsdirektoratets bekendtgørelse nr. 565 af 22.  

 juni 2000 om arbejde og indtægter i efterlønsperioden.
Ankenævnet finder ikke, at der er fremkommet oplysninger, der giver  

 anledning til at anfægte rigtigheden af Den Sociale Sikringsstyrelses  

 sagkyndige udtalelse om karakteren af de omhandlede pensioner.
Den Sociale  

 Sikringsstyrelse er den myndighed, der foretager vurderinger af, hvorvidt  

 forskellige landes pensioner er sammenlignelige med danske og omfattet af  

 EF-forordning  nr. 1408/71. Den Sociale Sikringsstyrelses udtalelse om  

 karakteren af en pensionsordning vil derfor normalt blive lagt til grund.
I anken har De yderligere kommenteret de beløb, man har fradraget  

 DIP og CAP/IREC-pensionerne med, ligesom De har spurgt, om man måske  

 kunne honorere et anerkendt krav om efterløn fra de tidligere år  

 under hensyntagen til inflationen, således at man afregnede til dagens  

 satser i stedet for de tidligere satser.
Ankenævnet har i dag anmodet  

 Arbejdsdirektoratet om overfor Dem nærmere at redegøre for,  

 hvorledes de enkelte beløb, der er fradraget, er beregnet, samt  

 besvare Deres spørgsmål vedr. afregning efter dagens satser.
 Ankenævnet beklager den lange sagsbehandlingstid, men sagen har  

 beroet på principielle overvejelser.
På ankenævnets vegne XXX XX De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet + akter XXX 1. Sagsforløb Arbejdsdirektoratet fremstiller sagen på følgende  

 måde:
 "De anmodede med brev af 4. maj 2000 XXX om genoptagelse af Deres  

 medlemskab med henblik på at genindtræde i  

 efterlønsordningen.
 XXX sendte med brev af 9. juni 2000 nogle bilag til direktoratet til brug  

 for behandlingen af sagen.
Direktoratet hjemviste den 1. november 2000 sagen til fornyet behandling i  

 a-kassen med henblik på at træffe afgørelse om, hvorvidt  

 De ville have haft ret til efterløn for perioden efter den 1. marts  

 1998, hvis det nuværende bopælskrav havde været  

 gældende.
Direktoratet bad desuden a-kassen om at indhente oplysninger  

 om, hvorvidt De havde haft indtægter til forsørgelse i perioden.
 XXX traf den 6. december 2000 afgørelse om, at De ville have haft  

 ret til efterløn fra den 1. marts 1998, hvis det nugældende  

 bopælskrav havde været gældende dengang.
A-kassen havde vedlagt et brev fra Dem af 22. november 2000, hvori De  

 havde redegjort for Deres pensionsordninger og vedlagt dokumentation for  

 disse.
De skrev videre, at De ved flytningen til Frankrig havde håbet  

 at få noget konsulentarbejde, men at mulighederne blev mere og mere  

 løse.
De så Dem derfor nødsaget til at sætte Deres  

 pension fra DIP i gang, selv om dette bevirkede, at pensionen ville  

 være lavere, end hvis De havde ventet med at sætte den i gang som  

 67-årig.
De redegjorde desuden for 2 andre pensionsordninger, De havde  

 hos PFA, og for Deres franske pensionsordninger, som stammer fra en tidligere  

 arbejdsperiode i Frankrig.
 Direktoratet skrev den 29. december 2000 til Dem og bad om nærmere  

 oplysninger om Deres pensioner.
De skrev i brev af 7. januar 2001, at Deres pension ville have været  

 væsentligt højere, hvis De havde haft mulighed for at modtage  

 efterløn efter den 1. marts 1998 og dermed ikke ville have været  

 tvunget til at sætte Deres pension i gang.
De mente det ville  

 være urimeligt at "straffe" Dem ved at modregne eventuelle  

 pensionsudbetalinger i efterlønnen, da disse udbetalinger netop var  

 foretaget i nødværge mod det bopælskrav, som viste sig  

 ikke at være holdbart.
De redegjorde desuden for udbetalingerne fra Deres pensionsordninger.
De  

 oplyste specielt, at der i depotet fra DIP var inkluderet en pensionsordning  

 i forbindelse med Deres ansættelse på XXX fra den 1. januar 1992  

 til den 1. november 1995.
 Direktoratet bad med brev af 15. januar 2001 XXX om at opgøre det  

 beløb, De ville have haft ret til i efterløn siden den 1. marts  

 1998, hvis De havde bibeholdt Deres bopæl i Danmark og Deres medlemskab  

 af a-kassen.
 De sendte den 10. marts 2001 kopier af opgørelser for år 2000  

 fra CRAM/CNAV og CAPIMMEC/IREC.
Kassen skrev den 3. april 2001 til direktoratet, at De - hvis udbetalingen  

 af efterløn havde fortsat efter den 1. marts 1998 - ville være  

 overgået til 82%-satsen den 10. december 1998. A-kassen havde desuden  

 fået oplyst fra DIP, at af det månedlige bruttobeløb, De  

 fik udbetalt fra DIP, stammede 5,25% fra den arbejdsgiverfinansierede andel.  

 A-kassen havde opgjort, at De i 1998 ville have været berettiget til  

 112.294 kr. i efterløn, i 1999 113.323.kr. og i år 2000 120.238  

 kr.
Brevet var vedlagt en opgørelse fra DIP over Deres månedlige  

 udbetalinger siden 1. marts 1998.
De spurgte i brev af 19. april 2001 blandt andet, om det var inden for  

 direktoratets ressortområde at tage stilling til det forhold, at De  

 havde igangsat Deres pensionsudbetalinger tidligere end De ville have gjort,  

 hvis Deres efterløn ikke var blevet standset ved flytningen til  

 Frankrig.
Hvis direktoratet ikke kunne afgøre dette  

 spørgsmål, ønskede De at vide, hvem der havde  

 kompetencen.
 Den sociale Sikringsstyrelse skrev den 25. april 2001 til direktoratet, at  

 pensionerne fra CAPIMMEC/IREC (AGIRC/ARRCO) og CRAM/CNAV er pensioner, der er  

 omfattet af EF-forordning 1408/71, og de kan dermed sidestilles med en dansk  

 social pension, og at der ikke er tale om arbejdsmarkedspensioner.
 Direktoratet sendte Dem den 3. maj 2001 en kopi af brevet fra Den Sociale  

 Sikringsstyrelse af 25. april 2001 til udtalelse.
 Kassen oplyste i brev af 7. maj 2001, at Deres skyldige kontingent indtil  

 udgangen af december måned 2000 havde været 6.308,40 kr.
De skrev i e-mail af 8. maj 2001 at De er ubekendt med de præcise  

 kriterier for at kategorisere en pension som en social pension eller en  

 arbejdsmarkedspension, og hvilke kriterier, direktoratet lægger  

 vægt på vedrørende Deres franske pensioner.
De har  

 tidligere meddelt, at Deres franske pensioner kun kunne opnås ved at  

 deltage aktivt på arbejdsmarkedet i Frankrig og selv at bidrage med en  

 del af ens løn.
De forstår således ikke sidestillingen med  

 fx en social dansk invalidepension i denne sammenhæng.
De skrev  

 desuden, at direktoratet ikke havde svaret på Deres mail af 19. april  

 2001.
Direktoratet redegjorde i e-mail af 8. maj 2001 (brev af 9. maj 2001) for  

 direktoratets opfattelse af Deres pensioners karakter og hvordan disse skulle  

 fradrages i efterlønnen.
Direktoratet skrev blandt andet, at Deres  

 franske pensioner var sociale pensioner, der ikke fuldt ud kunne sidestilles  

 med en dansk social pension.
Det var direktoratets opfattelse, at Deres  

 franske pensioner derfor skulle medføre fradrag i efterlønnen  

 krone for krone.
De skrev i e-mail af 9. maj 2001 at De mente, at CAPIMMEC/IREC-pensionen  

 var mest i familie med en dansk arbejdsmarkedspension.
De skrev desuden, at  

 De ikke fandt det rimeligt, at De skulle sidde med betydelige omkostninger  

 vedrørende Deres for tidligt igangsatte pensioner, og De savnede svar  

 på spørgsmålet i Deres brev af 19. april 2001 om, hvem der  

 kunne afgøre dette spørgsmål.
 Kassen sendte den 9. maj 2001 en justeret opgørelse af  

 efterbetalingsbeløbet for perioden fra den 1. marts 1998 til udgangen  

 af december måned 2000.
Direktoratet skrev den 17. maj 2001 til Dem om baggrunden for at anse  

 Deres franske pensioner for sociale pensioner.
Direktoratet skrev desuden, at  

 direktoratet ikke havde mulighed for at tage stilling til  

 spørgsmålet om, hvilken betydning det skulle have, at Deres  

 pensioner er sat i gang tidligere end de ville være blevet, hvis  

 udbetalingen af Deres efterløn ikke var blevet stoppet ved Deres  

 flytning til Frankrig.
Det var direktoratets umiddelbare opfattelse, at der  

 var tale om et erstatningsretligt problem, som normalt varetages af  

 domstolene.
Den Sociale Sikringsstyrelse oplyste telefonisk den 18. maj 2001, at De  

 havde henvendt Dem til styrelsen.
På denne baggrund ville styrelsen  

 foretage en yderligere, nærmere vurdering af Deres franske  

 pensioner.
 De skrev i e-mail af 18. maj 2001, at De fortsat savnede svar på  

 Deres tidligere stillede spørgsmål.
Den Sociale Sikringsstyrelse oplyste i brev af 21. maj 2001 at styrelsen  

 havde foretaget en fornyet vurdering af karakteren af  Deres franske  

 pensioner.
Styrelsen vurderede nu, at pensionerne fra CAPIMMEC og IREC ikke  

 er omfattet af forordning 1408/71 og dermed ikke kan sidestilles med danske  

 sociale pensioner.
Styrelsen fastholdt at pensioner fra CRAM/CNAV kan  

 sidestilles med danske sociale pensioner".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 29. maj 2001 følgende  

 afgørelse "Deres udmeldelse af a-kassen pr. 1. april 1998 annulleres.
 De har ret til efterløn fra den 1. marts 1998.
Der skal ske forholdsmæssigt fradrag på 5,25 % i  

 efterlønnen for de løbende udbetalinger af pensionen fra Danske  

 civil- og akademiigeniørers Pensionskasse.
Fradraget for 1998 og 1999  

 skal ske som et timefradrag ved at den ugentlige udbetaling omregnes til  

 timer med den gældende omregningssats.
Fradraget for 2000 skal ske ved  

 at fradrage 45% af den ugentlige udbetaling.
Der skal ske fradrag for udbetalinger af Deres franske pension fra  

 CAPIMMEC/IREC.
Fradraget for 1998 og 1999 skal ske som et timefradrag ved, at  

 den gennemsnitlige ugentlige udbetaling omregnes til timer med den  

 gældende omregningssats.
Fradraget for 2000 skal ske ved at fradrage  

 45% af den gennemsnitlige ugentlige udbetaling.
Der skal ske fradrag for udbetalinger af Deres franske pension fra  

 CRAM/CNAV.
Fradraget i efterlønnen skal ske krone for krone.
Beløbet for perioden fra den 1. marts1998 til den 31. december 2000  

 er opgjort til 268.511 kr.
Beløbet er opgjort før  

 fradrag for skat og eventuelt bidrag til ATP.
Efterlønnen skal reduceres med medlemsbidraget for perioden siden  

 udmeldelsen.
A-kassen har oplyst, at medlemsbidraget for perioden er på  

 i alt 6.308,40 kr.  Det samlede efterbetalingsbeløb er derfor på  

262.202,60 kr.
Begrundelse Begrundelsen for afgørelsen er, at lov om  

 arbejdsløshedsforsikring mv. blev ændret med virkning fra den 1.  

 juli 2000, ved lov nr. 397 af 31. maj 2000. Ved lovændringen blev  

 lovens § 75 b, stk. 1, nr. 4 udvidet til hele EØS-området,  

 således at der efter den 1. juli 2000 kan udbetales efterløn  

 under ophold i hele EØS-området uden nogen tidsmæssig  

 begrænsning.
 Det er forudsat i bemærkningerne til lovforslaget, at loven skulle  

 have en vis tilbagevirkende kraft, idet det også skulle gælde for  

 personer, der havde fået afslag på efterløn på grund  

 af bopælskravet, og hvor kravet ikke var forældet efter dansk  

 rets almindelige regler.
 Direktoratet har vurderet, at De er omfattet af bestemmelsen om  

 tilbagevirkende kraft, idet indstillingen af udbetalingen af efterløn  

 pr. 1. marts 1998 sidestilles med en afgørelse om et afslag på  

 videre udbetaling af efterløn i forbindelse med Deres flytning til  

 Frankrig.
Annulleringen af udmeldelsen pr. 1. april 1998 er begrundet i, at De i  

 forbindelse med flytningen til Frankrig fik oplyst af a-kassen, at De ikke  

 kunne modtage efterløn under ophold i udlandet.
Udmeldelsen var  

 således begrundet i, at udbetalingen af ydelser blev stoppet i  

 forbindelse med flytningen.
 Direktoratet har vurderet, at De har dokumenteret, at De har opholdt Dem  

 inden for EØS i den periode, hvor Deres efterløn har  

 været indstillet.
 Udbetalingen er opgjort som det beløb, De ville have fået  

 udbetalt, hvis udbetalingen af efterløn ikke havde været  

 indstillet i perioden fra den 1. marts 1998 til udgangen af december 2000.
Vedrørende fradrag for pension har direktoratet vurderet, at Deres  

 pension fra DIP ikke er en pension, der er oprettet som et led i et tidligere  

 ansættelsesforhold og hvor arbejdsgiveren har bidraget til pensionen.  

 Dog har Deres arbejdsgiver, xxx, bidraget til pensionen i perioden fra 1.  

 januar 1992 til 1. november 1995, og for udbetalinger, der stammer fra denne  

 periode, skal der ske fradrag for løbende udbetalinger.
Da DIP har  

 oplyst, at 5,25% af pensionsudbetalingerne stammer fra denne periode, skal  

 fradraget beregnes på grundlag af 5,25% af de løbende  

 udbetalinger.
Vedrørende Deres franske pensioner, har Den Sociale  

 Sikringsstyrelse oplyst i brev af 21. maj 2001, at pensionen fra  

 CAPIMMEC/IREC ikke er omfattet af forordning 1408/71 og kan dermed ikke  

 sidestilles med en dansk social pension.
Direktoratet har taget denne  

 vurdering til efterretning og har vurderet denne pension som en pension, der  

 er oprettet som led i et tidligere ansættelsesforhold og hvor  

 arbejdsgiveren har bidraget til pensionen.
Den skal derfor medføre  

 fradrag efter samme retningslinier som Deres pension fra DIP.
 Reglerne herom står i § 14, stk. 1, § 16 og § 26 i  

 bekendtgørelse nr. 565 af 22. juni 2000 om arbejde og indtægter  

 i efterlønsperioden ( for medlemmer, som er fyldt 60 år  

 før den 1. juli 1999). Pensionen fradrages med 55% og 45% på  

 henholdsvis trin 1 og trin 2. Praksis om forholdsmæssigt fradrag er  

 beskrevet i vejledning nr. 102 af 22. juni 2000 om arbejde og indtægter  

 i efterlønsperioden ( for medlemmer, som er fyldt 60 år  

 før den 1. juli 1999).
 For så vidt angår fradraget for pensioner udbetalt før  

 den 1. januar 2000 gjaldt de tidligere regler i bekendtgørelse nr. 308  

 af 19. maj 1999, § 14, stk. 1, § 16, § 26, § 27, stk. 1 og 2 og § 34, stk. 3  

 og bekendtgørelse nr. 949 af 6. november 1996, §§ 4, 6 og 7. Pensionen  

 skulle efter disse regler fradrages ved at omregne pensionsbeløbet ved  

 hjælp af den gældende omregningssats.
Vedrørende fradrag for Deres franske pensioner fra CRAM/CNAV har  

 direktoratet vurderet, at dette er en social pension, der dog ikke direkte  

 kan sidestilles med ydelser efter lov om social pension.
Ved vurderingen af  

 at disse ordninger er sociale pensioner, har direktoratet lagt vægt  

 på vurderingen i brev fra Den Sociale Sikringsstyrelse af, at denne  

 pension kan sidestilles med en dansk social pension.
 Fradraget foretages efter § 17 i den nugældende  

  bekendtgørelse nr. 565 af 22. juni 2000 om arbejde og indtægter  

 mv. i efterlønsperioden (for medlemmer, som er fyldt 60 år  

 før den 1. juli 1999) - tidligere § 17 i bekendtgørelse nr. 308  

 af 19. maj 1999 og § 7, stk. 2 i bekendtgørelse nr. 949 af 6. november  

 1996 om arbejdes og indtægters betydning for efterlønnens  

 størrelse.
Direktoratet har noteret sig Deres bemærkninger om, at De ikke ville  

 have sat Deres pensioner i gang, hvis De havde kunnet få  

 efterløn, og at den løbende månedlige udbetaling af  

 pension er blevet mindre end, hvis De havde ventet med at starte  

 pensionsudbetalingen.
Direktoratet har dog ikke mulighed for at tage hensyn  

 til dette forhold, idet direktoratet skal træffe afgørelse ud  

 fra de faktisk indtrufne begivenheder, herunder at De i perioden har modtaget  

 pension.
 Udregning af efterbetalingsbeløbet:
 Efterbetalingsbeløbet er udregnet som det beløb, De  

 ville have fået udbetalt i efterløn, hvis de nugældende  

 regler havde været gældende på det tidspunkt, hvor  

 udbetalingen af efterlønnen blev standset.
 Fradraget er sket som et fradrag for de pensioner, De har fået  

 udbetalt i perioden.
For Deres pensioner fra DIP og CAPIMMEC/IREC er fradraget foretaget efter  

 reglerne om arbejdsmarkedspensioner.
Direktoratet har udregnet et ugentligt  

 pensionsbeløb.
Efter reglerne i 1998 og 1999 er det ugentlige  

 pensionsbeløb blevet omregnet til timer med den gældende  

 omregningssats.
Fradraget er herefter sket som et timefradrag.
Efter reglerne  

 for 2000 er der ligeledes udregnet et ugentligt pensionsbeløb.  

 Fradraget er herefter sket som et kronefradrag på 45% af det ugentlige  

 pensionsbeløb.
 For Deres pension fra CRAM/CNAV er fradraget sket som et kronefradrag for  

 det det ugentlige pensionsbeløb".
 Under "Øvrige bemærkninger" bemærkede direktoratet  

 bl.a., at der ikke i arbejdsløshedsforsikringsloven er hjemmel til at  

 forrente den del af beløbet, der ligger forud for den 1. juli 2000,  

 idet der først blev indført regler om forrentning pr. 1. juli  

 2000. Reglerne skal anvendes på udbetalinger, hvis ordinære  

 udbetalingstidspunkt ligger efter den 1. juli 2000. Reglerne står i § 4  

 i bekendtgørelse nr. 357 af 18. maj 2000 om renter af efterbetaling af  

 dagpenge mv.
 For så vidt angår renter for beløb, hvis ordinære  

 udbetalingstidspunkt ligger efter den 1. juli 2000, har direktoratet anmodet  

 a-kassen om at beregne et eventuelt rentebeløb af disse udbetalinger.  

 Beregningen af rente er ovennævnte bekendtgørelses § 3. Det skal  

 bemærkes, at der ikke udbetales rente, hvis rentebeløbet  

 udgør mindre end højeste dagpenge for en dag, som for tiden er  

 588 kr.
3. Klagen til ankenævnet I klagen har De bl.a. anført, at De anker direktoratets  

 afgørelse vedrørende beløbsansættelsen.
 Endvidere fandt De det beklageligt, at der skulle gå mere end 1  

 år inden De modtog en afgørelse.
 Vedrørende baggrund:
De bemærkede, at på det tidspunkt, den 1. marts 1998, hvor De  

 af personlige grunde så Dem nødsaget til at flytte til Frankrig  

 (hvor De havde arbejdet fra 1965-1972), var De 62 år og havde  

 været på efterløn siden 1996 i.f.m xxx xxx.
I henhold til  

 det da gældende bopælskrav måtte efterløn og  

 medlemskab af a-kassen ophøre ved flytningen.
De så Dem derfor  

 nødsaget til for tidligt at igangsætte pensionsordninger med  

 betydelige reduktioner til følge i resten af Deres og Deres  

 ægtefælles liv i forhold til fuld pension.
I foråret 2000 blev De opmærksom på et lovforslag,  

 vedtaget 31. maj og ikraftrådt 1. juli samme år, om  

 ændringer i bopælskravet.
I bemærkningerne til lovforslaget  

 står der til slut:
 "Et krav om efterløn, som under henvisning til EU-retten  

 måtte blive rejst over for danske myndigheder i overensstemmelse med  

 bestemmelserne, vil derfor medføre, at også personer, der  

 før lovens ikrafttræden har fået afslag på  

 efterløn på grund af bopælskravet, har krav på  

 efterløn i det omfang, dette krav ikke er forældet efter dansk  

 rets almindelige regler, og nu kan dokumenteres".
 Det lovmæssige grundlag for en principiel stillingtagen og positiv  

 behandling af Deres tilfælde forekom således fuldstændigt  

 klart på dette tidspunkt.
 Vedrørende sagsforløbet:
De gennemgik sagsforløbet i direktoratet.
De fandt det belastende  

 og uforståeligt, at sagsbehandlingen skal være så  

 langvarig.
Det var for Dem uforståeligt, at der skulle gå 5  

 måneder, før der overhovedet meddeles en principiel  

 stillingtagen til kassens afgørelse, ikke mindst på baggrund af  

 direktoratets udtalelser til pressen om dets væsentligt kortere  

 sagsbehandlingstider.
 De fandt det beklageligt, at direktoratet ikke søgte diverse  

 oplysningsbehov dækket parallelt tidsmæssigt for de forskellige  

 berørte pensionsordninger, men ventede 3 måneder med at  

 forespørge om franske pensioner hos Den Sociale Sikringsstyrelse.
 Vedrørende direktoratets modregning:
De bemærkede, at De i årene 1998, 1999 og 2000 havde modtaget  

 pensionsudbetalinger fra DIP (Dansk Ingeniørforenings Pensionskasse.  

 Kun 5,25% af denne pension er arbejdsgiverfinansieret.
Resten er helt  

 privat.), CRAM/CNAV (fransk basispension, arbejdsgiver-arbejdstagerfinansieret) og  

 fra CAPIMMEC/IREC (fransk tillægspension,  

 arbejdsgiverarbejdstager-finansieret) Pensionsudbetalingerne var igangsat som følge af  

 efterlønsstoppet.
Beløbene for pensionerne samt DfAs fradrag  

 var følgende.
1998 1999 2000 DIP, fra 1.3.98 7.834 9.687 11.382 DfA-fradrag* 4.341 4.446 5.122 CRAM/CNAV, fra 1.7.98 5.824 12.476 12.314 DfA-fradrag 5.824 12.476 12.314 CAP/IREC, fra 1.10.98 9.863 39.552 42.790 Dfa-fradrag* 5.466 18.155 19.255 * DIP - og CAP/IREC - fradragene er ikke anført explicit af DfA,  

 men kan findes samlet ved diffenrensregning, og De havde så fordelt  

 summen proportionalt efter de respektive pensioners størrelse.
Samlet for de 3 år var der således fradraget i alt 87.399 kr.  

 for en pension på i alt 151.722 kr.
Hvis det antages, at de  

 følgende 2 år vil ligge nogenlunde på linie med år  

 2000, kan det samlede fradrag for de 5 år på denne måde  

 kalkuleres til ca. 161 tkr.
For en samlet pension på ca. 285 tkr. dvs.  

 ca. 56 % i fradrag.
Videre bemærkede De, at de franske pensioner begge er  

 arbejdsgiver/ar-bejdstagerfinansierede akkurat som de 5,25% af DIP-pensionen.  

 De fandt det derfor uforståeligt, hvorfor CRAM/CNAV-pensionen modregnes  

 100 %. Når Den Sociale Sikringsstyrelse sidestiller den med en dansk  

 social pension, så er det fordi de franske myndigheder selv har  

 benævnt den franske ordning som social.
Det har de franske myndigheder  

 gjort, fordi de midler som arbejdsgiver/tager indbetaler også  

 bruges til at finansiere den franske sygesikring med som i et  

 forsikringsselskab.
Der ligger i den modregningsmæssige  

 sammenhæng intet socialt element i CRAM/CNAV-pensionsudbe- talingerne,  

 der berettiger til et krone for krone fradrag modsat en dansk social  

 pension.
Endvidere anførte De, at direktoratet havde foretaget  

 modregningerne uden overhovedet at tage hensyn til, hvad der var årsag  

 og hvad der var virkning i hændelsesforløbet: ...direktoratet  

 skal træffe afgørelse ud fra de faktisk indtrufne begivenheder,  

 herunder at De i perioden har modtaget pension" De sammenlignede situationen med cyklisten, som kørte mod  

 ensretningen for at slippe væk fra en politihund, der var pudset  

 på ham for en sigtelse, som senere viste sig at være uholdbar.  

 Cyklisten fik et bødeforlæg for at være kørt mod  

 ensretningen, fordi denne faktisk indtrufne begivenhed berettigede jo til en  

 bøde.
Den blev dog senere frafaldet (det havde senere forlydt, at  

 cyklisten overvejer et sagsanlæg fort de skader han pådrog sig,  

 da han til sidst faldt).
 De fandt det urimeligt, ja grotesk, at der overhovedet skulle foretages  

 modregning i indrømmet efterløn for pensionsudbetalinger, der  

 irreversibelt og med livsvarige langt større forringelser til  

 følge angiveligt er igangsat prematurt, netop som følge af et  

 uholdbart og nu med tilbagevirkende kraft annulleret bopælskrav for  

 efterløn, jf. i øvrigt kassens synspunkt i dens brev af 3.  

 april 2001 s. 2 øverst (bilag 2). De vedlagde en udregning (bilag 3),  

 der viste, at et sandsynligt samlet pensionstab var af en  

 størrelsesorden på det ti-dobbelte af det anførte  

 modregningsbeløb.
Endelig bemærkede De, at direktoratet nævnte, at det ikke har  

 hjemmel til at forrente den del af det skyldige beløb, det lå  

 forud for den 1. juli 2000, idet der først herefter var indført  

 en regel om forrentning.
Denne rentesats var oplyst til at være  

 diskontoen + 5 % = 10 % p.a.
Så kunne man måske honorere et  

 anerkendt krav om efterløn fra disse tidligere år under i det  

 mindste hensyn til inflationen, som alene sagsbehandlingstiden mærkbart  

 bidrog til; idet udviklingen af satserne siden 1998 på ca. et par %  

 p.a. formodentlig  svarede nogenlunde til inflationen, kunne man måske  

 blot afregne til dagens satser i stedet for de tidligere.
4. Arbejdsdirektoratets bemærkninger til klagen Direktoratet fandt ikke, at der var kommet nye oplysninger, der gav  

 direktoratet anledning til at ændre sin afgørelse.
 For så vidt angik beløbsansættelsen bemærkede  

 direktoratet, at efterbetalingsbeløbet var udregnet med fradrag for de  

 faktisk udbetalte pensioner i perioden.
For så vidt angik de franske pensioner (CAPIMMEC/IREC og CRAM/ CNAV)  

 havde Den Sociale Sikringsstyrelse udtalt, at disse 2 pensioner var  

 henholdsvis en arbejdsmarkedspension og en social pension.
Direktoratet havde  

 lagt Den Sociale Sikringsstyrelses vurdering til grund i sin  

 afgørelse.
Disse pensioner havde derfor medført fradrag i  

 henhold til de dagældende regler for disse 2 pensionstyper.
Direktoratet bemærkede yderligere, at der ikke findes at være  

 hjemmel til at kompensere for det forhold, at De satte Deres pensioner i gang  

 tidligere end De ville have gjort, hvis De have kunnet få  

 efterløn.
Det var på daværende tidspunkt Deres eget valg  

 at flytte til Frankrig og få startet udbetalingen af sine pensioner.  

 Dette valg blev truffet på baggrund af de dagældende regler om,  

 at medlemmer ikke kunne få udbetalt efterløn, når de  

 flyttede til udlandet.
Vedrørende sagsbehandlingstiden havde direktoratet forståelse  

 for, at det kan føles belastende, at afgørelsen havde trukket  

 så længe ud, som den havde.
Sagsforløbet skulle dog ses  

 på baggrund af, at der først skulle fastlægges  

 retningslinier for sagsbehandlingen af denne type sager.
Disse retningslinier  

 blev fastlagt i Rundskrivelse nr. 96/00 af 30. oktober 2000. der havde  

 desuden i sagen været nogle forskellige pensionsforhold - både  

 danske og udenlandske - som først skulle udredes.
5. Nyt efter klagen Med henvisning til Arbejdsdirektoratets bemærkninger til klagen  

 har De i brev af 16. juni 2001 anmodet ankenævnet om at være  

 opmærksom på følgende:
1) 	Hvad angik klassificeringen af, om udbetaling af en pension  

 medfører delvist eller 100% fradrag i efterløn anførte  

 direktoratet i afgørelsen side 2 nederst:.."en pension, der er  

 oprettet som led i et tidligere ansættelsesforhold og hvor  

 arbejdsgiveren har bidraget til pensionen....skal derfor medføre  

 fradrag efter samme retningslinier som Deres pension fra DIP." De  

 bemærkede, at det jo præcist var det, der også er  

 gældende for CRAM/CNAV-pensionen.
Grunden til, at denne ordning er  

 benævnt "social" af de franske myndigheder og dermed Den Social  

 Sikringsstyrelse var anført i Deres ankebrev og var således ikke  

 relevant i denne sammenhæng.
2) 	Direktoratet anførte,..."det var på daværende  

 tidspunkt medlemmets eget valg at flytte til Frankrig...". Som tidligere  

 anført, så De dem nødsaget til at flytte til Frankrig af  

 personlige grunde, og De fandt ikke direktoratet kvalificeret til at udtale  

 sig om, hvis valg det var.
Denne flytning skete rigtig nok på baggrund  

 af de daværende regler om at medlemmer ikke kunne få udbetalt  

 efterløn, når de flyttede til bl.a. et andet EU-land.
Men det  

 drejer sig jo netop om regler, der var i strid med EU-retten og derfor  

 måtte ændres med tilbagevirkende kraft.
Havde disse regler  

 været som de burde, havde De naturligvis ikke sat Deres pensioner i  

 gang, jf. redegørelsen i anken.
3)   	Direktoratet anførte, at alle bilag i sagen var vedlagt,  

 men bilagsforteg-                                   nelsen var ikke  

 umiddelbart forståelig.
Da der ikke figurerede  j.dato tidligere end  

 11.12.00 var tidligere akter i sagen siden maj 2000 muligvis ikke medtaget.
 Ved brev af 4. juli 2001 har Direktoratet til ovennævnte brevs pkt.  

 1 anført, at direktoratet i sin afgørelse har henholdt sig til  

 Den Sociale Sikringsstyrelses vurdering af de franske pensioner.
Til brevets pkt. 3 bemærkede direktoratet, at direktoratet havde  

 sendt alle bilag i sagen.
Det var rigtigt, at det tidligste bilag (bilag 1)  

 havde datoen 11. december 2000, men dette bilag indeholdte de sagsakter, der  

 blev oversendt fra a-kassen i.f.m hele sagens oversendelse til direktoratet.  

 Sagsakterne i bilag 1 indeholdte dokumenter forud for den 11. december  

 2000.
 Endvidere bemærkede direktoratet, at De havde haft en tidligere sag  

 (direktoratets j.nr. xxx) som var forløberen for den aktuelle sag.  

 Direktoratet havde ved oversendelsen af sag j.nr. yyy vurderet, at akterne i  

 den tidligere sag ikke havde betydning for den påankede sag.
 På baggrund af den usikkerhed om de medsendte bilag, som De havde  

 givet udtryk for sendte direktoratet bilagene i den tidligere sag til  

 ankenævnets orientering.
Ved brev af 15. august 2001 har De yderligere anført, at  

 CRAM/CNAV-pensionen er oprettet som led i et tidligere  

 ansættelsesforhold og den er finansieret ved bidrag fra såvel  

 arbejdsgiver som arbejdstager.
Det er netop disse præmisser, som  

 direktoratet henholder sig til for at foretage fradrag for den anden franske  

 pension som for DIP-pensionen.
 CRAM/CNAV-pensionen er betinget af, hvor meget og hvorlænge  

 arbejdsgiver/tager har bidraget og er således forbeholdt  

 lønmodtagere, mens en dansk social pension er finansieret over skatten  

 og "oftest vil være en forsørgelsesmæssig ordning, hvor  

 udbetalingen udløses af sociale eller aldersmæssige  

 begivenheder" (direktoratets brev af 17.5.01). Det sociale element i  

 CRAM/CNAV-pensionen ligger i, at udbetalingerne også bruges til at  

 finansiere den franske sygesikring (som i øvrigt indtil for nylig  

 også var forbeholdt personer med tilknytning til arbejdsmarkedet).
 Det forekom Dem uforståeligt, hvorfor direktoratet foretog et krone  

 for krone fradrag for CRAM/CNAV-pensionen som for en dansk social pension i  

 stedet for at foretage beregningen for CAPIMMEC/IREC-pensionen.
 Direktoratet bemærkede den 21. august 2001, at vedrørende de  

 franske pensioner havde direktoratet henholdt sig til vurderingen fra Den  

 Sociale Sikringsstyrelse.
 De har endelig i brev af 23. august 2001 anført, at så vidt  

 De havde forstået var det ikke i DSS´ ressortområde at vurdere  

 omtalte pensioner i relation til evt. fradrag i efterløn, men derimod  

 Arbejdsdirektoratets.
 Således vurderer direktoratet CAPIMMEC/IREC pensionen bl.a. "....som  

 en pension, der er oprettet som et led i et tidligere  

 ansættelsesforhold og hvor arbejdsgiveren har bidraget til pensionen.  

 Den skal derfor medføre fradrag efter samme retningslinier som Deres  

 pension fra DIP".
Derimod, når det drejer sig om CRAMA/CNAV pensionen, der som  

 dokumenteret ligeledes er oprettet som led i et tidligere  

 ansættelsesforhold, hvor arbejdsgiveren sammen med arbejdstageren  

 ligeledes har bidraget til pensionen (og til sygesikringen - det sociale  

 element), finder direktoratet øjensynligt ingen anledning til at  

 behandle den på tilsvarende måde, uden i øvrigt at  

 begrunde nærmere.
Direktoratet lagde derimod - og øjensynligt  

 udelukkende - vægt på, at DSS sidestiller den med dansk social  

 pension i henhold til en EF-forordning fra 1971, en kategorisering som  

 må formodes kun at vedrøre DSS` ressortområde og som Dem  

 bekendt af gode grunde ikke vedrører evt. fradrag i  

 efterløn.
6. Regler Lov om arbejdsløshedsforsikring m.v., lovbekendtgørelse  

 nr. 592 af 14. juli 1999.
§ 75 b.  Ret til efterløn har medlemmer af anerkendte  

 arbejdsløshedskasser, 1)    som er fyldt 60 år, 2)    som har været medlem og indbetalt efterlønsbidrag, jf.  

 § 77, stk.4, jf. stk. 5, i 20 år inden for de sidste 25 år, jf.  

 dog stk. 2, 3)    som opfylder betingelserne for ret til dagpenge, modtager dagpenge  

 efter § 55, stk. 4, eller modtager overgangsydelse, og 4)    som har bopæl her i riget, bortset fra Færøerne  

 og Grønland, eller i et andet EØS-land.
Lov nr. 397 af 31. maj 2000 om ændring af lov om  

 arbejdsløshedsforsikring m.v. og lov om Arbejdsmarkedets  

 Tillægspension (ændring af bopælskravet i  

 efterlønsordningen) § 1.
 .....
 7.  I § 75 b, stk. 1, nr. 4 indsættes efter  

 "Grønland": ", eller i et andet EØS-land".
§ 3.  Loven træder i kraft den 1. juli 2000 Bemærkninger til lovforslag nr.
L 276, fremsat den 12. april  

 2000:
Bemærkninger til lovforslagets enkelte bestemmelser .....
Til § 3 Det foreslås, at loven træder i kraft den 1. juli 2000.
Lovforslaget indebærer, at arbejdsløshedsforsikringsloven  

 bringes i overensstemmelse med de synspunkter, Kommissionen har givet udtryk  

 for vedrørende efterlønsordningens forhold til EU-retten.
De  

 krav på efterløn, som nu hjemles, følger af EF-traktatens  

 artikel 39 og artikel 7 i Rådets forordning nr. 1612/68 om  

 arbejdskraftens frie bevægelighed, således som disse bestemmelser  

 er fortolket af Kommissionen.
 Et krav om efterløn, som under henvisning til EU-retten måtte  

 blive rejst over for danske myndigheder i overensstemmelse med  

 bestemmelserne, vil derfor medføre, at også personer, der  

 før lovens ikrafttræden har fået afslag på  

 efterløn på grund af bopælskravet, har krav på  

 efterløn i det omfang, dette krav ikke er forældet efter dansk  

 rets almindelige regler, og nu kan dokumenteres.
Bekendtgørelse nr. 565 af 22. juni 2000 om arbejde og  

 indtægter mv. i efterlønsperioden (for medlemmer, som er fyldt  

 60 år før 1. juli 1999) Pension § 14. Løbende udbetaling af pension (inklusive tillæg),  

 som er led i tidligere ansættelsesforhold og af en sådan art, at  

 det er sædvanligt, at arbejdsgiveren bidrager til pensionen,  

 medfører fradrag.
 .....
 § 16. Løbende udbetaling af pension, som stammer fra en  

 periode med arbejde i udlandet, medfører fradrag i  

 efterlønnen.
 § 17. Kan en udenlandsk social pension ikke direkte sidestilles med  

 ydelser efter lov om social pension, eller er pensionen mindre end dansk  

 folkepensions grundbeløb, kan pensionen modtages sammen med  

 efterløn mod, at pensionen fradrages i efterlønnen krone for  

 krone.
 .....
Beregning af fradrag § 26. Hvis et medlem modtager efterløn efter lovens § 75 d,  

 stk. 3, 1. pkt., eller § 75 e, stk. 2, 1. pkt., (trin 1) udgør fradrag  

 for pension, jf. §§ 14 og 16, 55 pct. af det udbetalte pensionsbeløb  

 på årsbasis.
Hvis medlemmet modtager efterløn efter lovens  

 § 75 d, stk. 3, 2. pkt., § 75 d, stk. 5, § 75 e, stk. 2, 2. pkt., eller § 75  

 e, stk. 4, (trin 2) udgør fradraget 45 pct. af det udbetalte  

 pensionsbeløb på årsbasis.
Fradrag for pension sker inden  

 fradrag for øvrige indtægter.
Stk. 2. Et fradrag efter stk. 1 opgøres til et ugebeløb,  

 der trækkes fra et medlems sats på ugebasis.
Den regulerede  

 ugesats afrundes til nærmeste hele kronebeløb.
Bekendtgørelse nr. 308 af 19. maj 1999 om arbejde og  

 indtægter mv. i efterlønsperioden (for medlemmer, som er fyldt  

 60 år før den 1. juli 1999) Pension § 14. Løbende udbetaling af pension (inklusive tillæg),  

 som er led i tidligere ansættelsesforhold og af en sådan  

 karakter, at det er sædvanligt, at arbejdsgiveren bidrager til  

 pensionen, medfører fradrag.
 .....
 § 16. Løbende udbetaling af pension, som hidrører fra  

 en arbejdsperiode i udlandet, medfører fradrag i  

 efterlønnen.
 § 17. Kan en udenlandsk social pension ikke direkte sidestilles med  

 ydelser efter lov om social pension, eller er pensionen mindre end dansk  

 folkepensions grundbeløb, kan pensionen modtages sammen med  

 efterløn mod, at pensionen fradrages i efterlønnen krone for  

 krone.
 .....
Fradragsberegning § 26. Hvis et medlem modtager efterløn efter lovens § 75 d,  

 stk. 3, 1. pkt., eller § 75 e, stk. 2, 1. pkt., (trin 1) udgør fradrag  

 for pension, jf. §§ 14 og 16, 55 pct. af det udbetalte pensionsbeløb  

 på årsbasis.
Hvis medlemmet modtager efterløn efter lovens  

 § 75 d, stk. 3, 2. pkt., § 75 d, stk. 5, § 75 e, stk. 2, 2. pkt., eller § 75  

 e, stk. 4, (trin 2) udgør fradraget 45 pct. af det udbetalte  

 pensionsbeløb på årsbasis.
Fradrag for pension foretages  

 inden fradrag for øvrige indtægter.
Stk. 2. Et fradrag efter stk. 1 opgøres til et ugebeløb,  

 der trækkes fra et medlems sats på ugebasis.
Den regulerede  

 ugesats afrundes til nærmeste hele kronebeløb.
§ 27. Hvis efterlønnen udbetales for 4 henholdsvis 5 uger  

 beregnes fradrag for indtægter i henhold til § 12, stk. 1, ved, at  

 indtægten pr. uge omregnes til timer ved brug af omregningssatsen.
Der  

 foretages derefter fradrag i forhold til den del, som det beregnede timetal  

 udgør af en hel uges efterløn.
For deltidsforsikrede  

 udgør en hel uges efterløn 2/3 af en hel uges efterløn  

 for fuldtidsforsikrede.
Stk. 2. Hvis efterlønnen udbetales for en måned ad  

 gangen, beregnes fradraget efter stk. 1 ved, at indtægten pr.  

 måned omregnes til timer ved brug af omregningssatsen.
Der foretages  

 derefter fradrag i forhold til den del, som det beregnede timetal  

 udgør af en hel måneds efterløn.
For deltidsforsikrede  

 udgør en måneds efterløn 2/3 af en hel måneds  

 efterløn for fuldtidsforsikrede.
 § 34. Bekendtgørelsen træder i kraft den 1. juli  

 1999.
 ....
Stk. 3. For medlemmer, som er omfattet af reglerne i  

 bekendtgørelsens kapitel 3, sker fradrag for pension indtil 1. januar  

 2000 efter reglerne i § 27, stk. 1 og 2.
Bekendtgørelse nr. 949 af 6. november 1996 om arbejdes og  

 indtægters betydning for efterlønnens størrelse Pension § 4. Løbende udbetaling af pension (inklusive tillæg),  

 som er led i tidligere ansættelsesforhold og er af en sådan  

 karakter, at det er sædvanligt, at arbejdsgiveren bidrager,  

 medfører fradrag.
Tilsvarende gælder fast løbende  

 udbetaling af beløb, som faglige organisationer og lignende eller en  

 tidligere arbejdsgiver udbetaler som supplement til efterlønnen eller  

 i forbindelse med arbejdsophør.
 .....
 § 6. Løbende udbetaling af pension, som hidrører fra  

 en arbejdsperiode i udlandet, medfører fradrag i  

 efterlønnen.
§ 7. Et medlem, der modtager udenlandsk pension, som kan  

 sidestilles med ydelser efter lov om social pension, kan ikke samtidig  

 modtage efterløn.
Stk. 2. Kan en udenlandsk pension ikke direkte sidestilles med ydelser  

 efter lov om social pension, eller er pensionen mindre end dansk  

 folkepensions grundbeløb, kan pensionen dog modtages sammen med  

 efterløn mod, at pensionen fradrages fuldt ud i efterlønnen.
Fradragsberegning § 14. Hvis efterlønnen udbetales for 4 henholdsvis 5 uger  

 beregnes fradrag for indtægter i henhold til § 2 stk. 1, § 4 og § 6  

 ved, at indtægten pr. uge omregnes til timer ved brug af  

 omregningssatsen.
Der foretages derefter fradrag i forhold til den del, som  

 det beregnede timetal udgør af en hel uges efterløn.
For  

 deltidsforsikrede udgør en hel uges efterløn 2/3 af en hel uges  

 efterløn for fuldtidsforsikrede.
Vejledning nr. 102 af 22. juni 2000 om arbejde og indtægter i  

 efterlønsperioden ( for medlemmer, som er fyldt 60 år før  

 den 1. juli 1999) Pensionsordninger m.v.
Til § 14, stk. 1 Løbende udbetalinger af arbejdsrelaterede pensionsordninger  

 medfører fradrag i efterlønnen.
 Fradrag sker, hvis pensionen er oprettet som led i tidligere  

 ansættelsesforhold, og hvis det er normalt, at arbejdsgiveren helt  

 eller delvist finansierer pensionen.
Hvis pensionsordningen følger af overenskomst eller anden kollektiv  

 aftale, er ordningen af en sådan karakter, at det er sædvanligt,  

 at arbejdsgiveren bidrager.
Pensionsudbetalingen vil derfor medføre  

 fradrag.
 Reglen om fradrag gælder også for løbende udbetaling af  

 tjenestemandspension og tjenestemandslignende pensioner.
Reglen anvendes på den samlede pension.
Dette gælder, selv om  

 medlemmet i en kortere periode har indbetalt hele pensionsbeløbet.
Det  

 kan f.eks. være, fordi medlemmet har været selvstændig  

 erhvervsdrivende eller har haft et arbejdsforhold, der ikke indeholdt en  

 pensionsordning.
Er perioden af længere varighed, sker der kun fradrag  

 for den del af pensionen, der vedrører perioden, hvor ordningen var et  

 led i et ansættelsesforhold.
Efter praksis skal en pensionsudbetaling,  

 der vedrører en periode på mere end 2 år, hvor kun  

 medlemmet har indbetalt bidrag, ikke medføre fradrag.
 .....
 Bekendtgørelse nr. 357 af 18. maj 2000  om renter af  

 efterbetaling af dagpenge m.v.
§ 3. Udbetales ydelser ikke i rette tid, forrentes beløbet fra  

 forfaldsdagen med den aktuelt gældende morarente efter rentelovens § 5.  

 Der beregnes ikke rente af morarenten.
Renten beregnes i øvrigt efter  

 principperne i renteloven.
Stk. 2. Forfaldsdagen er den dispositionsdato, som a-kassen har fastsat,  

 eller som er fastsat på anden vis.
Der beregnes renter indtil det  

 tidspunkt, hvor den forfaldne ydelse faktisk er udbetalt på en  

 efterfølgende dispositionsdag.
 Stk. 3. Den foretagne beregning af renten skal ikke ændres, selv om  

 morarenten ændres inden den første mulige dispositionsdag.
 Stk. 4. Den beregnede rente udbetales ikke, hvis det beregnede  

 rentebeløb udgør mindre end højeste dagpenge for en dag  

 for fuldtidsforsikrede.
 ....
 § 4. Bekendtgørelsen træder i kraft den 1. juli 2000.
 Stk. 2. Bekendtgørelsen har virkning for alle udbetalinger, der  

 rettidigt kan finde sted den 1. juli 2000 eller senere.
