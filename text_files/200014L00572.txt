Betænkning afgivet af Skatteudvalget den  

 23. maj 2001 Betænkning over Forslag til lov om ændring af lov om  

 afgift af tinglysning og registrering af ejer- og panterettigheder m.v.
(Opdeling af pantebreve og skifte for efterlevende  

 ægtefælle) [af skatteministeren (Frode Sørensen)] 1. Ændringsforslag Kirsten Jacobsen (UP) har stillet 7 ændringsforslag  

 til lovforslaget.
2. Udvalgsarbejdet Lovforslaget blev fremsat den 5. april 2001 og var til 1.  

 behandling den 20. april 2001. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Finansrådet og Ældre Sagen, som  

 skatteministeren har kommenteret over for udvalget.
Samråd Udvalget har stillet 1 spørgsmål til  

 skatteministeren og 1 spørgsmål til justitsministeren til  

 mundtlig besvarelse.
Ministrene har besvaret spørgsmålene i 2  

 samråd med udvalget den 23. maj 2001. Udvalget har stillet  

 spørgsmål til ministrene om at få oversendt de  

 talepapirer, der lå til grund for samrådene.
Ministrene forventes  

 at tilsende udvalget talepapirerne inden 2. behandling af lovforslaget.
Spørgsmål Udvalget har endvidere stillet 26 spørgsmål  

 til skatteministeren til skriftlig besvarelse, som denne har besvaret med  

 undtagelse af spørgsmål 23 og 26-28. Disse  

 spørgsmål forventes besvaret af skatteministeren inden 2.  

 behandling af lovforslaget.
3. Indstillinger og politiske bemærkninger Et mindretal i udvalget (S, SF og RV) indstiller  

 lovforslaget til vedtagelse uændret.
Mindretallet vil stemme  

 imod de stillede ændringsforslag.
En del af mindretallet (SF) bemærker, at SF under 1.  

 behandling gav udtryk for, at lovforslaget isoleret set er fornuftigt, men  

 samtidig, at det er problematisk, at lovforslaget påfører staten  

 et provenutab på 20 mio. kr.
Penge, som ikke kan anvendes til et andet  

 formål.
Et formål som måske kunne være endnu mere  

 ønskeligt at fremme.
SF mener også, at det kunne være  

 fornuftigt at se samlet på de forskellige skatter og afgifter, som  

 ejendomme er omfattet af, hvori også afgift ved tinglysning m.v.  

 naturligt måtte indgå.
Uanset at der er enkelte af de stillede  

 ændringsforslag, der isoleret set kan forekomme rimelige at diskutere,  

 kan SF ikke støtte dem, bl.a. fordi det vil påføre staten  

 yderligere tab.
 Et andet mindretal i udvalget (KF, DF, CD, KRF,  

 Kirsten Jacobsen (UP) og Kim Behnke (UP)) indstiller lovforslaget til  

vedtagelse med de stillede ændringsforslag.
Et tredje mindretal i udvalget (V) indstiller  

 lovforslaget til vedtagelse med de under nr. 1, 2 og 4-6 stillede  

 ændringsforslag.
Mindretallet vil stemme hverken for eller imod de  

 under nr. 3 og 7 stillede ændringsforslag.
 Venstre bemærker, at når Venstre undlader at  

 stemme vedrørende de under nr. 3 og 7 stillede ændringsforslag  

 om ophævelse af den faste tinglysningsafgift på 1.400 kr. ved  

 tinglysning af rykningspåtegninger, skyldes det usikkerheden om  

 størrelsen af de provenumæssige konsekvenser af  

 ændringsforslagene.
Et fjerde mindretal i udvalget (EL) indstiller  

 lovforslaget til vedtagelse.
Mindretallet vil redegøre for sin  

 stilling til de stillede ændringsforslag ved 2. behandling.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et mindretal (Kirsten Jacobsen (UP)), tiltrådt af et  

mindretal (V, KF, DF, CD, KRF og Kim Behnke (UP)):
Til § 1 1) Efter nr. 2 indsættes som nyt nummer:
» [Ophævelse af partsidentitetskravet ved tinglysning  

 af samme rettighed på flere faste ejendomme] 2) Efter nr. 2 indsættes som nyt nummer:
» » [Afskaffelse af den faste tinglysningsafgift på  

 1.400 kr. ved skifte af afdødes bo til efterlevende  

 ægtefælle] Af	et mindretal (Kirsten Jacobsen (UP)), tiltrådt af et  

mindretal (KF, DF, CD, KRF og Kim Behnke (UP)):
 3) Efter nr. 2 indsættes som nyt nummer:
 »03. I § 8, stk. 2, indsættes efter nr. 1 som nyt  

 nummer:
»2)	Tilbagerykning af rettigheder.« Nr. 2-4 bliver herefter nr. 3-5.« [Ophævelse af den faste tinglysningsafgift på  

 1.400 kr. ved tinglysning af rykningspåtegninger] Af	et mindretal (Kirsten Jacobsen (UP)), tiltrådt af et  

mindretal (V, KF, DF, CD, KRF og Kim Behnke (UP)):
 4) Nr. 3 affattes således:
»3. § 10, stk. 1, nr. 2, ophæves.« [Konsekvensændring som følge af  

 ændringsforslag nr. 2 om afskaffelse af den faste tinglysningsafgift  

 på 1.400 kr. ved skifte af afdødes bo til efterlevende  

 ægtefælle] Til § 2 5) I stk. 2 indsættes efter »nr. 1«: », 01«.
[Konsekvensændring af  

 ikrafttrædelsesbestemmelsen som følge af ændringsforslag  

 nr. 1 om ophævelse af partsidentitetskravet ved tinglysning af samme  

 rettighed på flere faste ejendomme] 6) I stk. 2 indsættes efter »nr. 1«: »,  

 02«.
[Konsekvensændring af  

 ikrafttrædelsesbestemmelse som følge af ændringsforslag  

 nr. 2 og 4 om afskaffelse af den faste tinglysningsafgift på 1.400 kr.  

 ved skifte af afdødes bo til efterlevende  

 ægtefælle] Af	et mindretal (Kirsten Jacobsen (UP)), tiltrådt af et  

mindretal (KF, DF, CD, KRF og Kim Behnke (UP)):
 7) I stk. 2 indsættes efter 1. pkt. som nyt  

 punktum:
»§ 1, nr. 03, har virkning for tilbagerykninger, som er  

 meddelt efter lovens ikrafttræden.« [Konsekvensændring af  

 ikrafttrædelsesbestemmelsen som følge af ændringsforslag  

 nr. 3 om ophævelse af den faste tinglysningsafgift på 1.400 kr.  

 ved tinglysning af rykningspåtegninger] Bemærkninger Til nr. 1 og 5 Ændringsforslagene indebærer, at kravet om  

 partsidentitet i tinglysningsafgiftslovens § 7, stk. 3, ophæves med den  

 konsekvens, at samme type rettighed kan tinglyses på flere faste  

 ejendomme inden for samme retskreds (eller i løsøregenstande  

 m.v.) for samlet 1.400 kr. Ændringen foreslås at have virkning  

 for anmeldelse til tinglysning foretaget fra lovforslagets fremsættelse  

 den 5. april 2001.
 Forslagsstilleren finder det naturligt at medtage  

 ændringsforslagene under henvisning til, at de i lovforslaget  

 foreslåede ændringer ifølge lovforslagets  

 bemærkninger har til formål at ændre uhensigtsmæssige  

 afgiftsforhold opstået i tilknytning til tinglysningsafgiftslovens  

 afløsning af stempelloven pr. 1. januar 2000.
Efter den gældende bestemmelse i  

 tinglysningsafgiftslovens § 7, stk. 3, koster tinglysning af samme type  

 rettigheder på flere faste ejendomme inden for samme retskreds eller i  

 flere løsøregenstande m.v. 1.400 kr., hvis rettighederne er  

 mellem samme parter.
Er partsidentitetsbegrebet ikke opfyldt, skal  

 afgiften på 1.400 kr. betales for hver enkelt part.
 Den nugældende tinglysningsafgiftslov blev  

 indført med virkning fra 1. januar 2000 og afløste  

 stempelafgiftsloven og bestemmelser i bl.a. retsafgiftsloven (L 208,  

 folketingsåret 1998-99).
Definitionen af partsidentitetsbegrebet i  

 tinglysningsafgiftslovens § 7 fremgik ikke direkte af lovteksten ved  

 vedtagelsen af L 208, men blev indsat ved en efterfølgende  

 ændring af tinglysningsafgiftsloven (L 25, folketingsåret  

 1999-2000). Den daværende skatteminister pointerede med henvisning til  

 bemærkningerne til L 208, at der ikke var tale om materielle  

 ændringer i forbindelse med L 25 s ændring af  

 tinglysningsafgiftsloven.
Dette er der siden hen sat  

 spørgsmålstegn ved, jf. henvendelserne fra Hans Willumsen,  

 Århus C, til Skatteudvalget og skatteministerens kommentarer hertil  

 (alm. del   bilag 419, 476, 477, 498 og 544).
Skatteministeren har i sine svar til udvalget  

 vedrørende problemstillingen om partsidentitet oplyst, at bl.a.  

 ejerlejligheder i et ejendomskompleks i relation til  

 tinglysningsafgiftslovens § 7, stk. 3, ikke anses som en og samme part, men  

 derimod som selvstændige enheder.
Konsekvensen heraf er, at det koster  

 1.400 kr. pr. lejlighed, når der skal tinglyses en rettighed mellem  

 lejlighederne og en anden part.
Ejerlejligheder i et ejendomskompleks, som  

 f.eks. ønsker at give naboejendommen ret til at færdes igennem  

 en port eller benytte parkeringspladser, kan derfor ikke få tinglyst  

 denne rettighed til samlet 1.400 kr. for alle lejligheder.
Er der 100  

 lejligheder i et sådant ejendomskompleks koster det således  

 140.000 kr. at få tinglyst en sådan rettighed.
Det  

 bemærkes, at problemstillingen ikke kun gør sig gældende i  

 forhold til ejerlejligheder, men også har betydning i forhold til bl.a.  

 grundejerforeninger.
Efter forslagsstillerens opfattelse er det helt urimeligt,  

 at der i de omhandlede situationer, hvor den samme rettighed skal tinglyses  

 på flere naturligt sammenhørende matrikelnumre, skal svares  

 afgift for hvert enkelt matrikelnummer.
Dertil kommer, at der er en reel  

 risiko for, at omkostningerne forbundet med sådanne tinglysninger kan  

 få et sådant samlet omfang, at de omhandlede parter vil afholde  

 sig fra at få rettighederne tinglyst, hvilket synes ganske  

 uhensigtsmæssigt henset til, at der er knyttet særlige  

 retsvirkninger til disse registreringer.
Den gældende høje  

 samlede afgift i disse situationer kan således i realiteten komme til  

 at fungere som et »tinglysningsforbud«.
 Forslagsstilleren finder endvidere, at det vil være  

 naturligt afgiftsmæssigt at sidestille de omhandlede situationer med  

 tilfælde, hvor en ejerforening får tinglyst rettigheden på  

 flere ejendomme og tilfælde, hvor offentligretlige byrder tinglyses  

 på flere ejendomme.
Forslagsstilleren har således noteret sig, at  

 skatteministeren har oplyst, at der efter praksis i visse tilfælde kun  

 betales 1.400 kr. i afgift ved tinglysning af en rettighed for  

ejerforeninger, fordi ejerforeninger betragtes som samme part.
Dette  

 er efter det oplyste tilfældet, hvis rettigheden vedtages på  

 generalforsamlingen i henhold til ejerforeningens vedtægter med  

 fornødent flertal og der ved vedtægtsændringen ikke sker  

 indgreb i ejernes individuelle rettigheder over lejlighederne.
 Videre har skatteministeren oplyst, at tinglysning af  

offentligretlige byrder på flere ejendomme med forskellige  

 ejere, f.eks. lokalplaner, anlægsprojekter og andre rettigheder, der  

 ikke kræver ejernes aktive medvirken, kan tinglyses samlet for kun  

 1.400 kr.
Forslagsstilleren skal i øvrigt henlede  

 opmærksomheden på, at det også i andre henseender  

 forekommer, at flere naturligt »sammenhørende « ejendomme anses for én ejendom.
Der kan bl.a. henvises  

 til boligreguleringslovens § 4 a, stk. 1, hvorefter flere ejerlejligheder,  

 der henhører under samme ejerforening, og som ejes af samme udlejer, i  

 relation til boligreguleringsloven anses som én ejendom.
Til nr. 2, 4 og 6 Ændringsforslagene har til formål at  

 gøre skifte af afdødes bo til efterlevende  

 ægtefælle afgiftsfrit efter tinglysningsafgiftslovens § 8,  

 således at der ikke skal betales den faste afgift på 1.400 kr.  

 for tinglysning efter § 10. Det følger af loven om registreret  

 partnerskab, at afgiftsfritagelsen for efterlevende ægtefæller  

 også gælder for registrerede partnere. Ændringen  

 foreslås at have virkning for anmeldelse til tinglysning foretaget fra  

 lovforslagets fremsættelse den 5. april 2001.
Forslagsstilleren finder det positivt, at det i  

 lovforslaget foreslås, at procentafgiften på 0,6 pct. afskaffes  

 ved alle skifter af afdøde ægtefælles bo til efterlevende  

 ægtefælle.
Forslagsstilleren finder imidlertid, at der er behov  

 for yderligere forbedringer på området.
Som anført af Ældre Sagen, jf.
L 217   bilag  

 4, vil det ikke mindst blandt den ældre generation ofte være  

 tilfældet, at det kun er manden, der er tinglyst som ejer af parrets  

 fælles bolig.
I det tilfælde, at manden dør, vil det ofte  

 være nødvendigt for den efterlevende hustru at få tinglyst  

 ejerskabet af boligen, f.eks. for at kunne indefryse ejendomsskatter,  

 konvertere m.v.
Også hvor begge ægtefæller er tinglyst som  

 ejere, kan det være nødvendigt at få ændret  

 tinglysningen, for at den efterlevende ægtefælle har reel  

 mulighed for at indefryse, konvertere m.v.
 Forslagsstilleren finder det ganske urimeligt, at  

 efterlevende ægtefæller i disse situationer efter gældende  

 regler skal betale den faste afgift på 1.400 kr. for at kunne få  

 fuld råderet over det hus, som ægtefællerne ofte har  

 været fælles om gennem det meste af tilværelsen   og som  

 den efterlevende ægtefælle ganske naturligt betragter som sin  

 egen ejendom.
 Efter forslagsstillerens mening er der i disse situationer  

   som i mange andre sammenhænge ved overgang til ægtefælle  

   ikke tale om et egentligt »ejerskifte «.
 På den baggrund finder forslagsstilleren det rigtigt  

 og rimeligt, at ikke kun procentafgiften på 0,6 pct. afskaffes ved  

 tinglysning af skifte af afdødes bo til efterlevende  

 ægtefælle/registreret partner, men tillige den faste  

 tinglysningsafgift på 1.400 kr.
 Skatteministeriet har skønnet, at  

 ændringsforslagene vil medføre et provenutab for staten på  

 ca. 10 mio. kr.
Til nr. 3 og 7 Ændringsforslagene har til formål at  

 ophæve den faste tinglysningsafgift på 1.400 kr. ved tinglysning  

 af rykningspåtegninger.
Tinglysningslovens § 15 a er indsat i 1974 som led i  

 bekæmpelse af skadelig økonomisk virksomhed   konkret for at  

 modvirke misbrug af rykningsklausuler.
Indtil 1974 kunne der ske tinglysning  

 af pant forud for pantebreve, der efter deres indhold skulle rykke for senere  

 panterettigheder   det vil sige uden en af kreditor underskrevet  

 påtegning på det rykkende pantebrev.
Ved at fordre, at  

 pantebrevet blev påtegnet, fik kreditor mulighed for at tage konkret  

 stilling til, om forprioriteten opfyldte rykningsbetingelserne.
Der er ingen  

 tvivl om, at formålet med § 15 a   at modvirke misbrug af  

 rykningsklausuler   er blevet opfyldt i og med, at der ikke kan ske  

 tinglysning af sådanne uden pantekreditors medvirken. § 15 a indeholder  

 dog ikke i sig selv et krav om, at rykningspåtegningen skal  

 tinglyses, og der har i teorien flere gange været rejst tvivl om,  

 hvorvidt en manglende tinglysning af en § 15 a-påtegning skal  

 føre til en retsanmærkning på det pantebrev, der  

 ifølge rykningsklausulen skal rykkes for, eller om  

 retsanmærkningen kan undgås ved i forbindelse med tinglysning af  

 det nye pantebrev at forevise   men ikke tinglyse   en  

 rykningspåtegning.
§ 15 a er af rent tinglysningsmæssig karakter   i  

 det omfang der sker tinglysning.
Der er ikke i forholdet mellem pantekreditor  

 og pantedebitor noget behov for, at der sker tinglysning af  

 rykningspåtegningen.
Det antages således i såvel teori som  

 praksis, at indehaveren af et pantebrev med en rykningsklausul i  

 almindelighed er forpligtet til at give pantebrevet respektpåtegning,  

 når ejeren af ejendommen ønsker at benytte sig af sin ret til at  

 besætte den reserverede prioritetsplads.
Der er heller ikke mellem de  

 enkelte pantekreditorer noget reelt behov for tinglysning af  

 rykningspåtegningen.
Mod forevisning af behørig  

 rykningspåtegning, kan indehaveren af det pantebrev, der skal rykkes  

 for, i givet fald vælge at acceptere, at dennes pantebrev får  

 retsanmærkning om det pantebrev, der skal rykke.
I tilfælde af,  

 at der skal ske et opgør mellem de forskellige rettighedshavere  

 eksempelvis i forbindelse med tvangsauktion   vil fogeden nemlig ikke  

 lægge de tingslysningsmæssige registreringer til grund, men  

 derimod det materielle retsforhold mellem pantehaverne.
Dette er flere gange  

 fastslået i retspraksis.
Det indbærer, at  

 prioritetsrækkefølgen afgøres ud fra pantebrevenes  

 indhold, således at et pantebrev med en rykningsklausul bliver  

 efterstillet de pantehæftelser, som det efter sit indhold enten konkret  

 har rykket for (ved rykningspåtegning), eller som det efter sit indhold  

 er forpligtet til at rykke tilbage for.
Tinglysningen er således ikke   som i de fleste  

 andre tilfælde   nødvendig for parterne for at opnå  

 beskyttelse mod tredjemandsrettigheder.
Uanset dette må tinglysning af  

 rykningspåtegninger betragtes som værende af stor  

 ordensmæssig betydning, idet tingbogen derved i videst muligt omfang  

 afspejler det materielle retsforhold.
Derved styrkes ikke alene tilliden til  

 tingbogsoplysningerne, men der skabes også en forenkling af fremtidige  

 tinglysnings- og fogedekspeditioner, ligesom senere tvister om  

 prioritetsstillingen i videst muligt omfang undgås.
Det kan ikke afvises, at der allerede i dag i et vist  

 omfang undlades tinglysning af rykningspåtegninger, og at omfanget  

 heraf kan forøges.
Det er derfor afgørende, at der hos  

 pantebrevskreditorer og -debitorer er et incitament til at lade  

 rykningspåtegningerne tinglyse, så der ikke opstår de  

 ovenfor nævnte ordensmæssige problemer.
På andre  

 områder, hvor der er et tilsvarende ordensmæssigt hensyn  

 eksempelvis ved aflysninger af panterettigheder (hvor retsforholdet mellem  

 parterne er ophørt allerede ved pantekreditors kvittering af  

 pantebrevet)   sker dette afgiftsfrit.
Det samme burde gælde for  

 rykningspåtegninger, herunder fordi det forekommer urimeligt, at det er  

 den enkelte borger, som afholder omkostningerne ved sådanne rene  

 ordensbestemmelser.
 I øvrigt er der god overensstemmelse mellem den  

 foreslåede bestemmelse og Sø- og Handelsrettens dom af 24. april  

 2001 (sag N 1/1999), hvori retten forbød indehaveren af et pantebrev  

 med en såkaldt almindelig omprioriteringsklausul   uden særskilt  

 hjemmel i aftalegrundlaget   at kræve et ekspeditionsgebyr for at  

 udfærdige en rykningspåtegning.
Ved indsættelsen af § 15 a i 1974 var der ingen  

 afgiftsmæssige konsekvenser af bestemmelsen.
Dette blev først  

 tilfældet ved indførelsen af tinglysningsafgift i december 1983.  

 Heller ikke i de første år herefter fik bestemmelsen den store  

 afgiftsmæssige betydning, idet omfanget af tilbagerykninger var  

 beskedent.
De senere års lave renteniveau har ført til mange  

 lånomlægninger, og omkostningsniveauet på sådanne er  

 stærkt præget af tinglysningsafgiften på  

 rykningspåtegningerne (der i øvrigt siden indførelsen  

 heraf i 1983 trinvis er steget fra 400 kr. til 1.400 kr.). Ligesom § 1, nr.  

 5, i det af skatteministeren fremsatte lovforslag (L 217) vil  

 nærværende ændringsforslag således medvirke til, at  

 boligejernes konverteringer billiggøres, og at boligejere, der har  

 efterstående pantebreve, som af tinglysningsmæssige årsager  

 skal forsynes med rykningspåtegninger, ikke afgiftsmæssigt  

 stilles ringere end boligejere, der ikke har efterstående pantebreve.
Bemærkninger til de enkelte bestemmelser Ad nr. 3 Såvel tilbagerykning i henhold til rykningsklausul  

 som øvrige tilbagerykninger af rettigheder foreslås omfattet af  

 bestemmelsen.
Ad nr. 7 Bestemmelsen finder alene anvendelse på  

 rykningspåtegninger, der er underskrevet af rettighedshaveren fra og  

 med lovens ikrafttræden, og som herefter indleveres til  

 tinglysning.
Jens Peter Vernersen (S) nfmd.  

  Thomas Adelskov (S)  

  René Skau Björnsson (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

fmd.  Kirsten Jacobsen (UP)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 217 Bilagsnr.
Titel 1 Meddelelse vedrørende spørgsmål m.v.
2 Henvendelse af 23/4-01 fra Finansrådet 3 Spm. 1, om opdeling af pantebreve tidligere har været afgiftsfri, og  

 baggrunden for, at afgiftsfriheden ikke er videreført i gældende  

 regler, til skatteministeren Spm. 2 om størrelsen af det afgiftsprovenu, staten har fået  

 som følge af dobbelt afgiftspligt ved konverteringer, til  

 skatteministeren Spm. 3, om ministeren vil tilbagebetale utilsigtet opkrævede  

 beløb, til skatteministeren 4 Henvendelse af 30/4-01 fra Ældre Sagen 5 Meddelelse om tidspunkt for betænkningsafgivelse og frist for  

 spørgsmål m.v.
