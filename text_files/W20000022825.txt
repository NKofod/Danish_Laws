Skrivelse om, hvorvidt et  

 kommunalbestyrelsesmedlem, der er idømt en bøde på 4.500  

 kr. samt ubetinget frakendt retten til at føre motordrevet  

 køretøj i 6 måneder for overtrædelse af  

 færdselslovens § 42, stk. 1, nr. 2, er valgbar (Fra Valgbarhedsnævnet til en kommunalbestyrelse) Ved brev af 31. oktober 2000 har X Kommunalbestyrelse i  

 henhold til den kommunale valglovs § 101, stk. 4, indberettet til  

 Valgbarhedsnævnet, at kommunalbestyrelsesmedlem NN har overtrådt  

 færdselslovens § 42.
 Den pågældende, der ved Y Rets dom af 5. maj  

 1999 bl.a. er frakendt førerretten betinget, er den 12. oktober 2000  

 ved Retten i Z idømt en bøde på 4.500 kr. samt frakendt  

 retten til at føre motordrevet køretøj
ubetinget i 6 måneder for overtrædelse af  

 færdselslovens § 42, stk. 1, nr. 2, ved den 26. juni 2000 ca. kl. 17.57  

 at have ført personbil på en hovedvejsstrækning med en  

 hastighed af mindst 171 km/t, skønt hastigheden ikke måtte  

 overstige 80 km/t.
 I denne anledning skal man meddele, at  

 Valgbarhedsnævnet har fundet, at den begåede handling uanset de  

 krav, der må stilles til personer, der beklæder hverv som medlem  

 af kommunale råd ikke i almindeligt omdømme gør den  

 pågældende uværdig til at være medlem af kommunale  

 råd, jf. den kommunale valglovs § 4.
 Den pågældende må derfor anses for  

 valgbar.
