Bekendtgørelse om betaling for opgaver forbundet med sortslisteoptagelse, plantenyhedsbeskyttelse og certificering af planteformeringsmateriale I medfør af § 13, stk. 1, i lov nr. 58 af 28. januar 2020 om planter og plantesundhed m.v., § 25 i lov om plantenyheder, jf. lovbekendtgørelse nr. 10 af 4. januar 2017, og tekstanmærkning nr. 167 ad 24.21.01 til § 24 på finansloven for finansåret 2020 fastsættes efter bemyndigelse og i henhold til § 5, stk. 1, nr. 23, i bekendtgørelse nr. 1273 af 27. november 2017 om Landbrugsstyrelsens opgaver og beføjelser:
Kapitel 1 Opgaver forbundet med sortslisteoptagelse og plantenyhedsbeskyttelse § 1. For følgende opgaver forbundet med godkendelse af en sort til optagelse på sortsliste, jf. bekendtgørelse nr. 1406 af 30. november 2018 om en fortegnelse over godkendte sorter af landbrugsplante-, frugtplante- og grønsagsarter (sortslisten), eller forbundet med beskyttelse som plantenyhed, jf. bekendtgørelse af lov nr. 10 af 4. januar 2017 om plantenyheder, betales gebyrer som fastsat i bilag 1 vedrørende:
 1) Anmeldelse til sortslisteoptagelse.
 2) Anmeldelse til plantenyhedsbeskyttelse.
 3) Vedligeholdelse af sortslisten.
 4) Vedligeholdelse af plantenyhedsbeskyttelse.
 5) SES-afprøvning.
 6) Værdiafprøvning.
 Stk. 2. Sorter af frugtplanter, der optages på sortslisten med en officielt anerkendt beskrivelse, jf. § 10 i bekendtgørelse nr. 84 af 29. januar 2020 om planter og planteprodukter m.v., er fritaget for gebyr.
Kapitel 2 Opgaver forbundet med certificering af planteformeringsmateriale § 2. For følgende opgaver forbundet med certificering af partier af sædekorn og frø, jf. bekendtgørelse nr. 1366 af 11. december 2019 om sædekorn, bekendtgørelse nr. 1365 af 11. december 2019 om markfrø og bekendtgørelse nr. 1367 af 11. december 2019 om grønsagsfrø, betales gebyrer som fastsat i bilag 2 vedrørende:
 1) Registrering af virksomheder.
 2) Godkendelse til at producere større partier af græsser.
 3) Godkendelse af prøvetagningssted.
 4) Godkendelse af automatisk prøvetagningsanlæg.
 5) Autorisation af laboratorium.
 6) Autorisation af prøvetagere.
 7) Autorisation af avlskontrollører.
 8) Anmeldelse til certificering og til avlskontrol.
 9) Kontrol af bevarings- og hobbysorter samt miljøfrøblandinger.
 10) Besigtigelse af indsamlingssted for miljøfrø.
 11) Autoriseret prøvetagning.
 12) Kontroldyrkning.
 13) Timesatser.
 14) Officiel prøvetagning.
 15) Tilsyn hos officielle prøvetagere.
Kapitel 3 Betalingsfrist § 3. Gebyrer forfalder ved påkrav, og betaling skal ske senest 30 dage efter fakturaens dato.
Kapitel 4 Ikrafttræden m.v.
 § 4. Bekendtgørelsen træder i kraft den 18. marts 2020.
 Stk. 2. Bekendtgørelse nr. 1690 af 20. december 2016 om betaling for kontrol med planteformeringsmateriale ophæves.
