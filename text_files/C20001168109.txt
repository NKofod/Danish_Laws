Cirkulære om ansættelse og  

 aflønning mv. af specialarbejdere under  

 Forsvarsministeriet Forsvarsministeriet og Specialarbejderforbundet i Danmark har den 19. juli  

 2000 i tilknytning til Statsansattes Kartels fællesoverenskomst  

 indgået organisationsaftale, aftale om forsøg med nyt  

 lønsystem for specialarbejdere under Forsvarsministeriet samt aftale i  

 tilslutning til aftale om forsøg med nyt lønsystem om  

 fyrpassertillæg.
 Aftalerne vedlægges som bilag.
 § 1. Bestemmelserne i denne kundgørelse  

 omfatter alle specialarbejdere under Forsvarsministeriet, idet kystudkiggere  

 under Farvandsvæsenet er overflyttet til organisationsaftale for  

 specialarbejdere under Forsvarsministeriet.
 § 2. I tilslutning til ovennævnte  

 organisationsaftale bemærkes følgende.
 Generelle bemærkninger:
 Organisationsaftalen har virkning fra den 1. april 1999.
Organisationsaftalen udgør sammen med  

 StK-fællesoverenskomsten af 25. juni 1999 det samlede  

 overenskomstgrundlag.
Der kan ikke indgås aftaler mellem  

 Forsvarsministeriets underliggende myndigheder og Specialarbejderforbundet i  

 Danmark, som fraviger eller supplerer nærværende  

 organisationsaftale.
 Specialarbejdere under Forsvarsministeriet ansættes som hovedregel  

 som månedslønnede ikke-funktionærer, jf.  

 Statsansattes Kartels fællesoverenskomst.
 Kun i de tilfælde, hvor ansættelsesperioden er under 7  

 måneder, finder ansættelse sted på timeløn, jf.  

 organisationsaftalens § 9 og fællesoverenskomstens § 38.
 Vedrørende frihed til bestemte formål bemærkes, at  

 dette, såfremt tjenesten tillader det, som hovedregel kan gives i form  

 af anvendelse af feriedage eller eventuelt ved anvendelse af optjent  

 afspadsering mv.
 Frihed til tillidsrepræsentantarbejde bør dog gives i den  

 udstrækning, det er nødvendigt for  

 tillidsrepræsentantarbejdets forsvarlige udførelse, jf.  

 tillidsrepræsentantaftalens § 6. Vedrørende  

 tillidsrepræsentantens løn under varetagelse af  

 tillidsrepræsentantarbejdet, se tillidsrepræsentantaftalens  

 §§ 7 og 9. Der kan herudover efter aftale med institutionen gives  

 tillidsrepræsentanten frihed til i passende omfang at deltage i faglige  

 kurser mv., jf. lønnings- og pensionsministeriets  

 cirkulæreskrivelse af 23. juni 1971.
 Ansatte, som af en læge er henvist til at søge  

 specialbehandling, kan meddeles frihed uden afkortning i lønnen 8  

 gange i løbet af 12 på hinanden følgende  

 måneder.
 Der kan dog uden begrænsning gives frihed uden lønafkortning  

 til specialbehandling som følge af tilskadekomst i tjenesten.
 Om reglerne for tjenestefrihed i øvrigt henvises til  

 STK-fællesoverenskomstens § 22 samt til side 19-21 i  

 Finansministeriets Personaleadministrativ Vejledning (bilag 2).
 Aftale om rådighedsvagt for specialarbejdere under  

 Forsvarsministeriet vedlægges som bilag 3.
 Ad organisationsaftalens § 5:
 I. (1) Arbejdstid.
 Der er mulighed for at indgå lokale aftaler om fleksibel arbejdstid,  

 således at arbejdstiden kan variere, dog under den forudsætning,  

 at den gennemsnitlige ugentlige arbejdstid fortsat er 37 timer regnet over en  

 6 måneders periode.
 Ved indgåelse af fleksible arbejdstidsordninger skal der udarbejdes  

 en arbejdstidsplan varierende fra 4 - 52 uger afhængig af det konkrete  

 behov.
 (2) Deltid.
 Der er mulighed for at indgå lokale aftaler om  

 deltidsansættelse af specialarbejdere.
 Protokollat af 3/4 1995 mellem Finansministeriet og  

 Specialarbejderforbundet i Danmark om deltidsbestemmelser vedlægges som  

 bilag 4.
§ 3. Cirkulære om  

 StK-fællesoverenskomst, cirkulære om hovedaftale mellem  

 Finansministeriet og Statsansattes Kartel samt cirkulære om aftale for  

 tillidsrepræsentanter i staten mv. er udsendt i Forsvarsministeriets  

 kundgørelsessamling, bind 2, faneblad 4 som dokument 4.17, 4.15 og  

 4.13 § 4. Finansministeriet har i medfør af  

 § 2, stk. 5, i lov om pensionering af civilt personel mv. i  

 forsvaret (civilarbejderloven) og efter indhentet udtalelse herom fra  

 Lønningsrådet fastsat følgende pensionsskalatrin pr. 1.  

 april 1998 for ansatte omfattet af civilarbejderloven.
Pensionsskalatrin 1.
 Marinestation Holmen, Nyboders Kommandantskab og  

 Hovedværksted Værløse:
18 2.
 København:
15-17 3.
 Provinsen:
15-17 4.
 Ammunitionsarsenalet:
17-18 Med virkning fra den 1. april 2000 ændres pensionsskalatrinnene for  

 ansatte ved Ammunitionsarsenalet til 18-19.
 I det omfang de pågældende har ret til pension i henhold til  

 civilarbejderloven, er de ikke omfattet af StK:Pension i kommunernes  

 pensionsforsikring.
 Specialarbejdere, som ikke er omfattet af civilarbejderloven, er omfattet  

 af StK:Pension.
 § 5. Kundgørelse for Forsvaret B.5-38 af  

 22. december 1998 ophæves.
