Fremsat den 1. februar 2001 af  

 Miljø- og energiminister (Svend Auken) Forslag til Lov om ændring af lov om  

 miljøbeskyttelse (Pant- og retursystemer) § 1 I lov om miljøbeskyttelse, jf. lovbekendtgørelse nr. 698 af  

 22. september 1998, som senest ændret ved lov nr. 447 af 31. maj 2000,  

 foretages følgende ændringer:
 1. § 9, stk. 2, nr. 3, affattes således:
» 2. I § 9, stk. 2, indsættes efter nr. 3:
» 3. § 9, stk. 3, affattes således:
» 4. § 9, stk. 4, affattes således:
» 5. § 9a ophæves og i stedet indsættes:
» 1)	selskabets aktiviteter og godkendelse af visse af selskabets  

 dispositioner, herunder selskabets pligt til ikke at drive anden  

 virksomhed, 2)	selskabets betaling af indbetalt pant og anvendelse af  

 gebyrindtægter i overensstemmelse med skyldige økonomiske  

 hensyn, herunder selskabets afholdelse af administrationsudgifter og  

 forvaltning af gebyrindtægter, 3)	selskabets udarbejdelse af resultatopgørelser for  

 gebyrområder, 4)	kontrol og tilsyn med selskabet, herunder regnskabsinstruks,  

 budgetter, budgetopfølgning, regnskab og beretning samt revision i  

 henhold til en af ministeren fastsat revisionsinstruks, 5)	selskabets opbevaring af materiale vedrørende registrerede  

 tilmeldinger til pant- og returordningen i indtil 5 år efter  

 ophør af det enkelte tilmeldingsforhold, 6)	selskabets tilvejebringelse og videregivelse af oplysninger og  

 dokumentation af enhver art om pant- og retursystemet og administrationen  

 heraf samt selskabets forhold i øvrigt til brug for myndighedernes  

 administration og kontrol med ordningen og selskabet, 7)	selskabets opfyldelse af miljømæssige  

 målsætninger, indsamling og håndtering af de af ordningen  

 omfattede varer, produkter og emballager, og selskabets  

 iværksættelse af informationskampagner, 8)	selskabets pligt til at udbyde selskabets indkøb af varer og  

 tjenesteydelser, 9)	selskabets overvågning af ordningen, herunder indsamling og  

 bearbejdning af data fra producenter, importører og forhandlere mv.,  

 og 10)	selskabets pligt til ved enerettens ophør, at udlevere  

 materiale, herunder registre over tilmeldinger, dokumenter og korrespondance  

 vedrørende tilmeldingsforhold, samt datamateriale, der er  

 indgået i fastsættelsen af gebyrer mv., hvis ministeren  

 skønner, at det er nødvendigt af hensyn til opretholdelsen af  

 et pant- og retursystem.
Stk. 2. Ministeren kan i forbindelse med, at en ordning  

 iværksættes af et selskab m.v. efter § 9, stk. 3, hvortil der er  

 tilslutningspligt efter regler fastsat af ministeren efter § 9, stk. 2,  

 endvidere fastsætte regler om, 1)	forhandleres mv. pligt til at betale gebyr til selskabet mv. til hel  

 eller delvis dækning af de udgifter, der er forbundet med  

 administrationen mv. af ordningen, 2)	forhandlere mv., producenter og importørers pligt til at lade  

 sig registrere hos selskabet og meddele selskabet mv. og en registreret eller  

 statsautoriseret revisor, enhver oplysning til brug for administrationen og  

 kontrollen med ordningen, herunder at oplysningerne skal meddeles i en  

 bestemt form og bekræftes af en registrerede eller statsautoriserede  

 revisor, 3)	revisors bearbejdning og videregivelse af oplysninger til  

 myndighederne og selskabet mv., herunder at visse oplysninger ikke eller kun  

 i bearbejdet form må videregives af revisor til selskabet mv., og 4)	pligt for producenter og importører til at betale pant til  

 selskabet mv. for markedsførte varer, produkter eller  

 emballager.
Stk. 3. Ministeren kan i særlige tilfælde  

 bestemme, at de regler, der er udstedt i medfør af stk. 2, ikke eller  

 kun delvist skal gælde for visse producenter, importører og  

 forhandlere mv., og at disse ikke har pligt til at være tilsluttet en  

 bestemt pant- og returordning.
Ministeren kan stille nærmere  

 vilkår i forbindelse med fritagelsen.
§ 9 b.
Undlader bestyrelsen, direktionen eller tilsvarende  

 ledelsesorgan i et selskab mv., der har fået overladt administrationen  

 af en pant- og returordning i henhold til § 9, stk. 3, i rette tid efter de  

 regler ministeren har fastsat efter loven, at 1)	meddele eller tilvejebringe oplysninger og dokumentation af enhver  

 art om administrationen af pant- og retursystemet og selskabets forhold i  

 øvrigt, herunder regnskaber og resultatopgørelser, til brug for  

 myndighedernes administration og kontrol med ordningen, og fastsættelse  

 af pant og gebyrer, jf. § 9a, stk. 1, nr. 3 og 6, 2)	iværksætte indsamling og håndtering af de af  

 ordningen omfattede varer, produkter eller emballager, eller  

 informationskampagner, mv., jf. § 9a, stk. 1, nr. 7, 3)	udbyde selskabets indkøb af varer eller tjenesteydelser, jf.  

 § 9a, stk. 1, nr. 8, 4)	foretage overvågning af ordningen, herunder indsamle og  

 bearbejde data fra producenter, importører og forhandlere mv., jf. §  

 9a, stk. 1, nr. 9, 5)	udbetale pant, godtgørelse eller tilskud, jf. §§ 9 a stk. 1,  

 nr. 2, og 55 c, eller undlader at 6)	efterleve miljø- og energiministerens afgørelser i  

 klagesager, jf. § 9 f, kan miljø- og energiministeren, efter at forholdet er  

 indskærpet overfor selskabet mv. og en af ministeren fastsat frist er  

 udløbet, som tvangsmiddel pålægge den eller de ansvarlige  

 herfor ugentlige eller månedlige bøder, der tillægges  

 udpantningsret.
§ 9 c.
Det i § 9, stk. 3, nævnte selskab mv. kan  

 indtægtsføre pant, der er indbetalt til selskabet, som ikke er  

 indløst, hvis indtægten er endelig godtgjort i overensstemmelse  

 med god og forsigtig regnskabspraksis ifølge erklæring fra  

 selskabets revisor.
Stk. 2. Ministeren fastsætter nærmere regler  

 om, til hvilke formål indtægtsført pant kan anvendes.
Det  

 kan herunder bestemmes, at den indtægtsførte pant skal anvendes  

 til almennyttige formål.
§ 9 d.
Hvis et selskabs administration af en pant- og  

 returordning ophører, har selskabet mv. pligt til at udbetale  

 indestående midler, herunder pant og gebyrer efter de regler, der af  

 ministeren er fastsat for den pågældende ordning, med mindre  

 andet følger af den øvrige lovgivning.
§ 9 e.
Når et selskabs eneret ophører, herunder i  

 de i § 9 g nævnte situationer, har miljø- og energiministeren  

 ret til at erhverve selskabets aktier, hvis det er nødvendigt af  

 hensyn til opretholdelsen af et pant- og retursystem.
Erhvervelsen af  

 aktierne skal ske til en kurs, der svarer til indskudskapitalen med  

 tillæg af forrentning og med fradrag af udbetalt udbytte og udlodning.  

 Rente tilskrives årligt pr. 31. december med en rentesats, der svarer  

 til den af Nationalbanken pr. 31. december offentliggjorte referencerente  

 "Copenhagen Interbank Offered Rate (CIBOR)" for en periode på 12  

 måneder plus 1 procent.
Ved erhvervelsen af aktierne sker forrentningen  

 for tiden efter den 31. december forholdsmæssigt på grundlag af  

 den referencerente, der er offentliggjort en måned før  

 tidspunktet for erhvervelsen.
Stk. 2. Hvis miljø- og energiministeren ikke  

 erhverver selskabets aktier, jf. stk.1, kan ministeren, hvis det er  

 nødvendigt af hensyn til opretholdelsen af et pant- og retursystem,  

 helt eller delvist erhverve selskabets aktiver.
Erhvervelsen af aktiverne  

 skal ske til den bogførte værdi.
 Stk. 3. Hvis miljø- og energiministeren ikke  

 senest 1 måned efter enerettens ophør har givet selskabet mv.  

 meddelelse om, at ministeren ønsker at udnytte retten til at erhverve  

 selskabets aktier eller aktiver bortfalder ministerens ret til at erhverve  

 selskabets aktier og aktiver.
 Stk. 4. Ministeren fastsætter nærmere regler  

 om fremgangsmåden i forbindelse med erhvervelsen af et pant- og  

 returselskabs aktier og aktiver efter stk. 1 og 2.
§ 9 f.
Afgørelser, der er truffet af et selskab mv. som  

 led i administrationen af en pant- og returordning, hvortil der er  

 tilslutningspligt efter regler, der er fastsat efter § 9, stk. 3, kan af den  

 afgørelsen retter sig mod, påklages til miljø- og  

 energiministeren.
Klagefristen er 4 uger fra den dag, afgørelsen er  

 meddelt.
Klagen skal være skriftlig og skal indgives til miljø-  

 og energiministeren.
En klage har ikke opsættende virkning, med mindre  

 ministeren bestemmer andet.
 Stk. 2. Ministeren kan fastsætte nærmere  

 regler om indgivelse og behandling af klager efter stk. 1.
§ 9 g.
Ministeren kan uden yderligere varsel fratage et  

 selskab mv. retten til at administrere en pant- og returordning, som er  

 blevet tildelt selskabet i henhold til § 9, stk. 3, hvis selskabet  

 mv.
1)	groft eller gentagne gange har overtrådt loven eller regler  

 udstedt i medfør heraf, 2)	undlader at efterkomme påbud eller afgørelser i henhold  

 til loven eller regler udstedt i medfør heraf efter at forholdet er  

 blevet indskærpet overfor selskabet og efter udløbet af en af  

 ministeren fastsat frist, eller 3)	overtræder anden lovgivning, hvis overtrædelsen må  

 anses for uforenelig med selskabets administration af pant- og  

 returordningen.« 6. § 9h affattes således:
» Stk. 2. Ministeren kan tillige fastsætte regler om,  

 at enhver, der markedsfører materialer, produkter eller varer,  

 herunder emballage, jf. stk. 1, forpligtes til at foranstalte tilbagetagning  

 samt genanvendelse eller særlig håndtering af tilsvarende  

 produkter, uanset at den pågældende ikke har været  

 ansvarlig for markedsføringen, jf. stk. 1.
 Stk. 3. Når der er iværksat en ordning i  

 henhold til stk. 1, kan ministeren fastsætte regler om borgeres,  

 grundejeres og virksomheders pligt til efter endt brug at aflevere bestemte  

 materialer, produkter eller varer, herunder emballage, hos producenten,  

 importøren og/eller forhandleren, jf. stk. 1 og 4.
 Stk. 4. Ministeren kan fastsætte regler om  

 forhandlerens pligt til at modtage og opbevare de af en ordning  

 iværksat i henhold til stk. 1 omfattede materialer, produkter eller  

 varer, herunder emballage.
 Stk. 5. Til gennemførelse af de i stk. 1  

 nævnte tilbagetagningsordninger kan ministeren bestemme, at  

 tilbagetagningen skal sikres ved en pante- eller rabatordning, jf. § 9, stk.  

 2-4.
Stk. 6. Inden en ordning i henhold til stk. 1-5  

 iværksættes, skal den forhandles med de i § 11 nævnte  

 myndigheder og organisationer.« 7. I § 53, stk. 1, indsættes efter »kommunale fællesskaber for  

 affaldsbortskaffelse«: »eller et selskab mv. som  

 nævnt i § 9, stk. 3,« 8. I § 53, stk. 1, indsættes som 2. pkt.:
» 9. I § 53, stk. 2, indsættes »efter told- og skattemyndigheder«: »eller et selskab mv. som  

 nævnt i § 9, stk. 3«.
 10. I § 53, stk. 3, indsættes efter 1.  

 pkt.:
» 11. I § 53a, stk. 1, indsættes efter »evaluering m.v.«: »samt udgifter, der er afholdt efter regler udstedt  

 efter § 55 c«.
 12. I § 53 a, stk.1, indsættes som 2.  

 pkt.:
» 13. Efter § 53 b, indsættes:
» Stk. 2. Miljø- og energiministeren kan foretage en  

 skønsmæssig ansættelse af det i stk. 1 nævnte  

 beløb, som påhviler en virksomhed, hvis beløbet ikke kan  

 opgøres på baggrund af virksomhedens regnskaber.
Stk. 3. Miljø- og energiministeren  

 fastsætter nærmere regler om opkrævningen og  

 administrationen og kan herunder bestemme at administrationen og  

 opkrævningen af det i stk. 1 nævnte beløb skal  

 henlægges til det i § 9, stk.3, nævnte selskab mv.
Ministeren kan  

 endvidere fastsætte regler om virksomheders pligt til at udlevere eller  

 indsende forretningsbøger, regnskabsmateriale samt korrespondance  

 mv.«.
 14. Efter § 55 b, indsættes:
» Stk. 2. Ministeren kan fastsætte regler om, at  

 administrationen og kontrollen af den i stk. 1 nævnte tilskudsordning  

 skal henlægges til et eller flere af de i § 9, stk. 3 nævnte  

 selskaber mv. og betingelserne herfor.« 15. I § 56, stk. 3, 1. pkt, indsættes efter  

»§§ 53 a-55 a«: »og § 55 c«, og i 2.  

 pkt. ændres »§§ 53 a og 55 a« til »:§§ 53 a, 55 a og 55  

 c« 16. I § 56 a, indsættes efter »§§ 54-55«:»og § 55 c« 17. I § 88, indsættes som stk. 3:
» 18. I § 110, stk. 1, nr. 3, ændres »§ 9 a« til:»§ 9 h«.
 19. I § 110, stk. 1, indsættes som nyt nummer:
» 20. I § 110, stk. 3, indsættes efter »§ 53,»:«§ 53c, stk. 3, §  

 55c, stk. 2,« 21. I §110, indsættes som stk. 8:
» § 2 Tidspunktet for lovens ikrafttrædelse fastsættes af  

 miljø- og energiministeren.
Bemærkninger til lovforslaget Almindelige bemærkninger 1. Baggrunden og formålet med lovforslaget Folketingets Miljø- og Planlægningsudvalg  

 afgav den 16. juni 2000 en beretning, hvori  et flertal i udvalget opfordrede  

 regeringen til i Folketingssamlingen 2000/2001 at fremlægge lovforslag,  

 der kan skabe rammerne for et effektivt og fremtidssikret pant- og  

 retursystem for emballager til øl og sodavand (kulsyreholdige  

 læskedrikke).
 Af udvalgets beretning fremgår, at flertallet kan  

 tilslutte sig miljø- og energiministerens planer om, at der skal  

 gennemføres en effektivisering og udbygning af butikkernes  

 modtagefaciliteter for emballager til øl og sodavand, der også  

 skal kunne indrettes til at kunne tage imod engangsemballage.
 Flertallet er enig i, at systemet bør indrettes til  

 at være så forbrugervenligt som muligt, og at der bør  

 være krav til returprocenten for engangsemballage, hvis de tillades  

 generelt, der på sigt skal være mindst 95. Returprocenten for  

 genpåfyldelige emballager skal mindst være 98.
 Flertallet i udvalget støtter samtidig en model,  

 der sikrer, at dagligvarebutikkerne får en økonomisk  

 kompensation for håndteringen af øl og sodavandsemballager.
 Desuden opfordres regeringen til at sikre, at alle, der  

 producerer eller importerer øl og sodavand til salg i  

 dagligvarehandlen i Danmark, bidrager til finansieringen af effektiviseringen  

 af emballagemodtagelsen i butikkerne på fair, lige og gennemsigtige  

 betingelser, og at hele dagligvaremarkedet så vidt muligt samles i  

 ét pant- og retursystem.
 Lovforslagets fremkomst skal navnlig ses i lyset af  

 følgende:
 Det danske returflaskesystem har i mange år  

 været kendetegnet ved en meget høj indsamlingsprocent (omkring  

 100) og systemet bidrager betydeligt til den danske indsats for  

 affaldsminimering.
Introduktionen af flere nye emballagevarianter  

 primært til læskedrikke i løbet af 1990 erne har  

 imidlertid skabt stigende problemer med håndtering i  

 dagligvarehandelen.
Der er en risiko for, at det hidtil velfungerende system  

 ikke fuldt ud vil kunne opretholdes, hvis håndteringen ikke lettes i  

 dagligvarehandlen.
Sker det ikke, vanskeliggøres returtagningen, og  

 det kan i sidste ende få miljømæssige konsekvenser i form  

 af lavere returprocenter.
Det er et centralt element i den danske  

 returflaskeordning, at det med undtagelse af import generelt ikke er tilladt  

 at markedsføre øl og sodavand i engangsemballage.
Der er  

 endvidere et absolut forbud mod brug af emballager af metal  

 (dåseforbudet). Kommissionen har anlagt sag ved EF-Domstolen mod den  

 danske stat.
Kommissionen har nedlagt påstand om, at den danske  

 regering ved at opretholde et krav om, 1) at dansk fremstillet øl og  

 læskedrikke kun må markedsføres i en godkendt  

 genpåfyldelig emballage, og 2) at øl og læskedrikke ikke  

 må markedsføres i metalemballage, ikke har opfyldt sine  

 forpligtelser efter emballagedirektivet (Europa-Parlamentets og Rådets  

 Direktiv 94/62/EF af 20. December 1994) og EF-traktaten.
Regeringen har  

 nedlagt påstand om frifindelse.
Regeringen har ingen aktuelle planer om at ændre ved  

 de gældende emballagebestemmelser.
Det er imidlertid  

 hensigtsmæssigt i alle tilfælde at have de fornødne  

 lovgivningsmæssige rammer på plads for iværksættelse  

 af et effektivt system til indsamling og genanvendelse også af  

 engangsemballager.
Denne lovgivning vil i alle tilfælde være en  

 forudsætning for, at den høje danske miljøstandard med  

 hensyn til håndteringen af øl- og sodavandsemballager kan  

 opretholdes, hvis det skulle komme til den situation, at retursystemet  

  fremover også vil skulle rumme engangsemballager i større  

 mængder.
Lovforslaget har som hovedformål at skabe de  

 lovgivningsmæssige rammer for et såvel mere effektivt som  

 fremtidssikret pant- og retursystem til gavn for miljøet.
Lovforslaget  

 har indenfor denne ramme følgende delformål:
Forslaget skal for det første sikre  

 grundlaget for gennemførelse af en række forbedringer af  

 det eksisterende pant- og retursystem for øl og sodavand  

 (kulsyreholdige læskedrikke) på genpåfyldelig emballage.  

 Det skal ske ved en effektivisering af emballagehåndteringen i  

 dagligvarehandelen gennem investeringer i nye modtagefaciliteter for  

 genpåfyldelige plastflasker, der samtidig skal gøre det muligt  

 at nedbringe omkostningerne til håndtering.
Det kendte system, hvor  

 udbyderen afregner panten for genpåfyldelig emballage direkte med  

 butikken, videreføres uændret.
Forslaget skal for det andet sikre, at der om  

 nødvendigt kan etableres et system til håndtering af alle former  

 for engangsemballager til øl og læskedrikke, herunder forberedes  

 et fuldt udbygget pantsystem for engangsemballager.
Beredskabet for  

 engangsemballager skal kunne tilvejebringes som led i effektiviseringen af  

 dagligvarehandelens modtagefaciliteter i forhold til de eksisterende  

 genpåfyldelige emballager.
 For det tredje skal lovforslaget give mulighed for  

 at forhandlere mv., men først og fremmest med sigte på  

 dagligvarebutikker, kan få en økonomisk godtgørelse for  

 håndteringen af øl og sodavandsemballage, som tages retur fra  

 forbrugeren, så handelens faktiske lønomkostninger til - en  

 effektiv - emballagesortering (delvis) kompenseres.
 Det er hensigten med dette lovforslag som det  

 fjerde at præcisere henholdsvis udbygge lovens bestemmelser med  

 henblik på at administrationen, herunder fastsættelse og  

 opkrævning af gebyrer, af et pant- og retursystem kan overlades  

 producenter, importører og forhandlere eller disses selskaber mv.
Det er for det femte hensigten, at forslaget skal  

 give mulighed for, at der for at sikre gennemførelse af  

 effektiviseringen og et koordineret og fintmasket indsamlingsnet, tildeles et  

 selskab en eneret til at opbygge og drive pant- og retursystemet for en  

 tidsbegrænset periode.
Dermed vil samtlige producenter og  

 importører, grossister og andre, der sælger øl og  

 sodavand til dagligvarehandelen, være forpligtet til at være  

 tilsluttet, og herunder bidrage til de med systemet forbundne omkostninger  

 efter et brugerbetalingsprincip.
Eneretten vil være tidsbegrænset for en  

 periode på indtil 6 år.
Det svarer til den tid, det må  

 forventes at tage at etablere og finansiere en effektiv og fremtidssikret  

 infrastruktur for returtagning af emballager til øl og  

 læskedrikke.
Miljø- og energiministeren vil efter en 4  

 årig periode sende en redegørelse til Folketinget om  

 erfaringerne med systemet med en vurdering af, hvordan systemet mest  

 hensigtsmæssigt  kan fungere efter enerettens udløb.
Det vil i  

 den forbindelse blive vurderet, om ordningen bør liberaliseres, hvis  

 etableringen af eventuelle flere nye alternative pant- og retursystemer  

 samlet set ikke kan forventes at medføre en forringelse af ordningen  

 miljømæssigt eller for forbrugerne.
2. Hovedindholdet af forslaget og forholdet til gældende ret 2.1 De gældende bestemmelser om pant- og retursystemer m.v.
 Miljøbeskyttelseslovens gældende bestemmelser  

 om pant- og retursystemer for varer, produkter og emballager fremgår af  

 lovens § 9 og § 9a.
§ 9 indeholder hjemmel for ministeren til at  

 fastsætte nærmere regler om pant- og rabatordninger, herunder  

 størrelsen på pant, mærkning af emballage og pligt for  

 forhandlere til at returtage emballage og være tilsluttet en  

 pantordning.
Ministeren kan overlade administrationen af en pantordning til  

 producenter og forhandlere og kan, når ordningen dækker en  

 væsentlig del af markedet, påbyde øvrige forhandlere og  

 producenter at være tilsluttet ordningen.
 Bestemmelsen svarer til pantbestemmelserne i den tidligere  

 genanvendelseslov, som blev overført til miljøbeskyttelsesloven  

 af 1991. Bestemmelsen indeholder ikke nærmere om de aktiviteter, som  

 pantselskabet kan udøve, vilkårene herfor eller det offentliges  

 kontrol med selskabet.
Tilslutningspligten til en privat ordning efter den  

 gældende § 9 omfatter heller ikke importører af øl og  

 læskedrikke.
Det nærmere indhold af tilslutningspligten, navnlig  

 det indbyrdes forhold mellem det selskab mv., der har fået overladt  

 administrationen og udbyderne, er ikke nærmere beskrevet i loven.
Lovens § 9 a, der blev indsat ved lov nr. 477 af 30. juni  

 1993, indeholder hjemmel for ministeren til at forpligte producenter og  

 importører til selv at tilbagetage varer og emballage mv., som de  

 pågældende har markedsført og indsamle og bortskaffe  

 disse.
Der er tale om et såkaldt producentansvar, hvorefter ansvaret  

 for indsamling og håndtering af den brugte emballage  

 pålægges den enkelte producent.
Ministeren kan som led i en  

 producentansvarsordning fastsætte regler om, at tilbagetagning skal  

 sikres ved indførelse af en pant- eller rabatordning. § 9a indeholder  

 ikke bestemmelser om, at administrationen af en pant- og returordning kan  

 henlægges til ét selskab eller en privat organisation og ej  

 heller bestemmelser om tilslutningspligt for producenter og  

 importører.
Hverken den gældende § 9 eller § 9a, eller lovens §§  

 53 og 53a, der hjemler opkrævning af gebyrer på varer, produkter  

 og emballager, indeholder hjemmel til at ministeren kan fastsætte  

 regler om, at producenter og importører har pligt til at indbetale  

 gebyr eller pant til et pant- og returselskab eller som led i  

 administrationen pligt til at meddele selskabet oplysninger om salg og  

 returtagning af emballage.
Det synes endvidere tvivlsomt, om de  

 gældende bestemmelser om tilskud og gebyr indeholder hjemmel til at  

 afholde mere betydelige udgifter til beredskab i form af  

 anlægsinvesteringer til gavn for engangsemballage, når der ikke  

 er aktuelle planer om at ændre retstilstanden med henblik på  

 generelt at tillade engangsemballage til øl og læskedrikke.
2.2 Lovforslagets hovedindhold Forslaget tilvejebringer de lovgivningsmæssige  

 rammer for og nødvendige bemyndigelser til ministeren til at udstede  

 regler med henblik på etablering af nye pant- og retursystemer på  

 et miljømæssigt højt niveau.
Bemyndigelsen omfatter i  

 overensstemmelse med den gældende § 9 både varer, produkter og  

 emballage Hovedelementerne i forslaget er følgende:
Tilslutningspligt/eneret Lovens bestemmelse om administrationen af pant- og  

 retursystemer foreslås justeret.
Det præciseres, at forhandlere,  

 producenter og importører eller disses selskaber, organisationer eller  

 foreninger, der får overdraget administrationen, vil kunne tildeles  

 eneret til at drive systemet.
Eneretten skal administrativt kunne gives  

 tidsbegrænset for en periode på indtil 6 år.
Bestemmelserne  

 om hvilke nærmere regler, ministeren kan fastsætte for ordningen,  

 foreslås udbygget.
Et selskab mv. skal efter forslaget kunne fratages  

 retten til at administrere en pant- og returordning, hvis selskabet groft  

 eller gentagne gange overtræder denne lov eller anden lovgivning eller  

 undlader at efterleve myndighedernes afgørelser.
Det foreslås, at pligten for forhandlere til at  

 være tilsluttet en pant- og returordning udvides til også at  

 omfatte producenter og importører.
Det nærmere indhold af  

 tilslutningspligten mv. forudsættes fastlagt i en bekendtgørelse  

 med hjemmel i den foreslåede § 9a.
Det foreslås videre, at den  

 mulighed, der i dag er for at overlade administrationen af en pant- og  

 returordning til producenter og forhandlere, også skal kunne omfatte  

 importører af de pågældende produkter mm.
 Gebyrer mv.
 Gebyrer skal efter forslaget kunne fastsættes og  

 opkræves af et selskab mv., som har fået overladt  

 administrationen af en pant- og returordning i henhold til § 9, stk. 3.  

 Formålet er at skabe mulighed for at overlade til de private parter  

 selv at drive ordningen.
Det foreslås, at kompetencen til at fastsætte  

 gebyret også skal kunne henlægges til selskabet mv., men  

 således at gebyret skal godkendes af ministeren.
Fastlæggelsen af  

 gebyrer forudsættes som udgangspunkt at ske efter de principper, som  

 generelt gælder for offentlige myndigheders fastlæggelse af  

 gebyrer, herunder Finansministeriets vejledende retningslinier.
Med hensyn  

 til gebyrer, der pålægges varer, produkter og emballager, vil  

 opkrævning heraf kunne ske efter lovens § 53.
Opkrævning af gebyrerne sker til dækning af de  

 udgifter af forskellig art, der er forbundet med administrationen af pant- og  

 returordningen.
Det vil sige udgifter, som selskabet afholder i forbindelse  

 med håndtering m.v. af emballagen og udgifter til en rimelig  

 forrentning af den kapital, der er investeret i pant- og returselskabet.
Det indebærer samtidig, at de beløb, de  

 gebyrpligtige aktører bliver afkrævet, skal modsvares af en  

 konkret modydelse, som kommer de pågældende aktører  

 økonomisk til gavn.
I forbindelse med den ordning, der  

 påtænkes indført for udbyderne af øl og  

 læskedrikke, vil udbyderne som modydelse for gebyret få en  

 rensortering af deres emballager ude i butikkerne.
Dermed spares udbyderne  

 for omkostninger til efterfølgende udveksling af emballage ( clearing  

 ). De fastsatte regler vil således indebære, at de gebyrer, som  

 f.eks. udbyderne skal betale, har karakter af vederlag for den  

 håndtering af emballage mv. som udbyderne ellers   for at få  

 deres emballage tilbage og for at opfylde deres lovmæssige pligt til  

 genpåfyldning/ genanvendelse af emballagerne mv.   selv skulle  

 stå for.
Det foreslås, at gebyret udover de løbende  

 udgifter til ordningens drift også vil skulle dække investering i  

 "fremtidssikrede" automater og sorteringsanlæg.
Det vil bl.a. sige  

 anlæg til håndtering af såvel genpåfyldelig som alle  

 former for engangsemballage.
Formålet er af forbruger- og  

 miljømæssige hensyn at sikre mulighed for, at det samlede  

 retursystem for øl og sodavandsemballager i større skala og  

 indenfor en relativ kort tidshorisont, vil kunne håndtere  

 engangsemballager for det tilfælde, at engangsemballager til øl  

 og læskedrikke generelt måtte blive tilladt.
 Forslaget åbner derudover mulighed for, at der hos  

 producenter og importører kan opkræves andre økonomiske  

 bidrag til dækning af bestemte udgifter i forbindelse med pant- og  

 returordningen:
Hvis engangsemballager ikke generelt bliver tilladt, vil  

 der eventuelt ikke ske en fuld udnyttelse af de gennemførte  

 investeringer i dagligvarehandelens emballagehåndteringssystemer.
De  

 udgifter, der måtte være afholdt til investeringer, der  

 overvejende måtte tage sigte på beredskabet mv. for  

 engangsemballager, foreslås i givet fald dækket ved, at der  

 opkræves et særskilt beløb hos de på markedet  

 værende producenter og importører af øl og  

 læskedrikke, se nærmere nedenfor.
Håndteringsgodtgørelse og tilskud Det foreslås, at ministeren i forbindelse med en  

 pantordning, der er iværksat efter § 9, stk. 3, kan fastsætte  

 regler om, at forhandlere mv., der returtager og/eller sorterer emballage,  

 skal have udbetalt en håndteringsgodtgørelse.
Det foreslås endvidere, at der til forhandlere mv.  

 også skal kunne udbetales tilskud til anskaffelse af mere effektive og  

 fremtidssikrede modtage- og sorteringsanlæg.
Udgifterne hertil  

 forudsættes som nævnt ovenfor - helt eller delvist - afholdt over  

 de gebyrer, som producenter og importører skal indbetale til pant- og  

 returselskabet.
Bestemmelsen forudsættes aktuelt udmøntet ved  

 en bekendtgørelse, der skal sikre, at dagligvarebutikker kan få  

 udbetalt en godtgørelse for rensortering af emballager til øl  

 og læskedrikke og tilskud til anlæg.
En nærmere  

 afgrænsning af begrebet "dagligvarebutik" vil i givet fald også  

 ske administrativt.
Offentlig udbud For at sikre størst mulig konkurrence om  

 opgavevaretagelsen i forbindelse med indførelse af pant- og  

 retursystemer og for at sikre effektiviteten i ordningerne, foreslås  

 det, at ministeren skal kunne fastsætte regler om, at der skal ske  

 offentligt udbud af pant- og returselskabets indkøb af varer og  

 tjenesteydelser.
Udnyttelse af denne bemyndigelse vil navnlig kunne  

 være relevant i tilfælde, hvor ét selskab har fået  

 eneret til at administrere en ordning efter reglen i forslagets § 9, stk.  

 3.
 Tilsyn mv.
 Ministeren skal efter forslaget kunne fastsætte  

 regler om, at producenter, importører og forhandlere mv., skal meddele  

 myndighederne eller selskabet mv. oplysninger til brug ved administrationen  

 og kontrollen med en pant- og returordning.
For at undgå enhver risiko for, at de oplysninger  

 som forhandlere mv., producenter og importører har pligt til at give  

 til selskabet mv., kan misbruges, foreslås det, at ministeren skal  

 kunne bestemme, at oplysningerne i stedet skal gives til en statsautoriseret  

 eller registeret revisor.
Der kan navnlig være tale om  

 forretningsmæssige oplysninger om markedsforhold (salgstal mv.).
Myndighederne skal efter forslaget have mulighed for at  

 gennemføre en løbende kontrol med selskaber, der har fået  

 overladt administrationen af en pant- og returordning, herunder føre  

 kontrol med selskabets gebyrregnskaber og opfyldelse af  

 miljømæssige målsætninger, godkendelse af budgetter  

 og lånoptagning, mv.  Det er efter lovens § 65 kommunerne, der  

 fører tilsyn med, at loven og de regler, der er fastsat i  

 medfør af loven, overholdes.
Det forudsættes dog, at  

 miljø- og energiministeren bestemmer, at tilsynet med selskaber mv.,  

 der har ret til at drive pant- og returordninger, varetages af ministeren,  

 jf., § 67, og at ministeren delegerer beføjelsen til  

 Miljøstyrelsen.
 Ministeren vil efter forslaget kunne fastsætte  

 regler om, at kontrolopgaver skal kunne henlægges til selskabet mv.  

 Disse opgaver vil blive af begrænset omfang og selskabet mv. vil  

 allerede af den grund ikke skulle have adgang til fremmed ejendom,  

 forretningslokaler og regnskaber mm efter bestemmelsen i lovens § 87, om at  

 adgang kan ske uden retskendelse.
Miljøstyrelsen vil som tilsynsmyndighed for et  

 pant- og returselskab kunne meddele selskabet påbud om at efterleve  

 fastsatte regler og vilkår og bringe eventuelle ulovlige forhold til  

 ophør.
Hvis et pant- og returselskab undlader at efterleve meddelte  

 påbud vil selskabet kunne straffes efter lovens § 110.
Herudover foreslås det, at ministeren  

 (Miljøstyrelsen) som led i håndhævelsen af loven  

 administrativt skal kunne iværksætte tvangsbøder overfor  

 et selskab mv., der driver en pant- og returordning.
Denne sanktionsmulighed  

 vil kunne iværksættes i en række nærmere bestemte  

 situationer, som angivet i forslaget, hvor det normalt er forholdsvis let for  

 myndighederne at konstatere, at selskabet har tilsidesat sine forpligtelser  

 efter lovgivningen.
Forslaget om tvangsbøder er først og  

 fremmest begrundet i myndighedernes behov for løbende at kunne  

 føre kontrol med pant- og returselskabet og sikre at loven, og de  

 afgørelser ministeren træffer, efterleves.
Tvangsbøder  

 skal efter forslaget først kunne iværksættes efter at  

 myndighederne har indskærpet overfor selskabet mv., at lovgivningen  

 skal overholdes - eksempelvis at selskabet skal indsende gebyrregnskaber til  

 myndighederne - og selskabet til trods herfor og efter udløbet af en  

 fastsat frist fortsat ikke har opfyldt sine forpligtelser.
 Ministeren kan efter forslaget fastsætte  

 nærmere regler om udbetaling af pant- og returselskabets beholdning af  

 indestående pant og indtægter heraf, gebyrer samt dokumenter i  

 tilfælde af at selskabets administration af ordningen  

 ophører.
Det bemærkes, at Konkurrencerådet fører  

 tilsyn med, at virksomheder ikke misbruger deres dominerende stilling  

 på det danske markedet eller en del heraf.
Rådet kan  

 således efter konkurrencelovens § 11, stk. 3, meddele påbud til  

 den dominerende virksomhed om at bringe overtrædelsen til ophør.  

 Det gælder dog ikke, hvis misbruget af den dominerende stilling er  

 "en direkte, eller nødvendig følge af offentlig  

 regulering", jf. herved konkurrencelovens § 2, stk. 2.
Konkurrencerådets muligheder for at kunne meddele  

 påbud til et selskab mv., der driver en pant- og returordning, om at  

 bringe selskabets misbrug af en dominerende stilling til ophør  

 afhænger derfor af, om misbruget er "en direkte eller  

 nødvendig følge" af loven og de regler, som miljø-  

 og energiministeren administrativt måtte have fastsat om bl.a.  

 selskabets beføjelser og udbydernes pligt til at være tilsluttet  

 ordningen.
Det er miljø- og energiministeren, der efter anmodning fra  

 konkurrencemyndighederne i de konkrete tilfælde foretager en vurdering  

 af dette spørgsmål.
 Ophør af eneretten og afvikling af selskabet mv.
Det foreslås, at en eneret til at administrere en  

 pant- og returordning højst skal kunne gives et selskab mv. for 6  

 år.
Ministeren skal efter forslaget dog kunne bringe eneretten til  

 ophør før udløbet af eneretsperioden, hvis selskabet  

 gør sig skyldig i grove eller gentagne overtrædelser af  

 lovgivningen mv.
Det foreslås, at ministeren får en ret til  

 enten at erhverve aktierne i pant- og returselskabet ved ophør af  

 eneretten, eller erhverve selskabets aktiver, hvis det er nødvendigt  

 for opretholdelsen af et pant- og retursystem.
Formålet er først  

 og fremmest at sikre, at staten om nødvendigt midlertidigt kan  

 overtage selskabet og driften af pant- og returordningen med henblik  

 på, at ansvaret for ordningen overdrages en ny operatør eller  

  ordningen eventuelt omlægges.
Betaling af rente I lighed med hvad der gælder for betaling af gebyrer  

 til det offentlige efter lovens § 88, foreslås det, at ministeren skal  

 kunne fastsætte regler om, at der kan opkræves renter ved for sen  

 betaling af gebyr og pant til et pant- og retursselskab.
Klage Afgørelser, der træffes af et pant- og  

 retursselskab, skal efter forslaget kunne påklages til en myndighed.
De  

 afgørelser selskabet forudsættes at kunne træffe er  

 sådanne som umiddelbart træffes som led i administrationen af  

 ordningen, eksempelvis afgørelse af om betingelserne for tilslutning  

 til ordningen eller udbetaling af tilskud er opfyldt.
Kompetencen for  

 selskabet til at træffe afgørelse forudsættes dog  

 nærmere fastlagt i de regler om ordningen, som ministeren udsteder.
Der  

 henvises i øvrigt til bemærkningerne til de enkelte  

 bestemmelser.
 Straf mv.
 Det foreslås, at straffelovens bestemmelser om, at  

 den der virker i offentlig tjeneste ikke uberettiget må videregive  

 eller udnytte fortrolige oplysninger (straffelovens § 152, jf. §§ 152d-152f),  

 finder tilsvarende anvendelse overfor bestyrelsesmedlemmer og ansatte i et  

 pant- og returselskab, som efter lovens § 9, stk. 3, har fået  

 overdraget administrationen af en pant- og returordning.
2.3 Særligt om pant- og retursystem for emballager til øl  

 og sodavand Miljø- og energiministeren agter først og  

 fremmest at udnytte lovens bemyndigelser i forbindelse med en  revision af  

 bestemmelserne om pant- og retursystemer for emballager til øl og  

 læskedrikke.
Der vil således i forlængelse af  

 fremsættelsen af lovforslaget blive udsendt et  

 bekendtgørelsesudkast om pant- og retursystemer for emballager til  

 øl og sodavand i høring.
Bekendtgørelsen  

 påtænkes sat i kraft umiddelbart efter at loven træder i  

 kraft.
Med bekendtgørelsen udnyttes lovforslagets bemyndigelser om  

 bl.a. tildeling af eneret, tilslutningspligt, opkrævning af gebyrer hos  

 udbydere og dagligvareforhandlere, udbetaling af  

 håndteringsgodtgørelse og investeringstilskud og kontrol mv. med  

 administrationen af pant- og retursystemet.
Udkastet til bekendtgørelse vil indtil andet  

 måtte blive bestemt basere sig på de gældende  

 emballagebestemmelser (Miljøministeriets bekendtgørelse nr. 124  

 af  27. februar 1989 med senere ændringer) og således regulere  

 forholdene for det eksisterende pant- og retursystem.
Det skal dog efter  

 denne bekendtgørelse være muligt for dagligvarebutikker efter  

 nærmere fastlagte retningslinier at kunne søge tilskud til  

 modtagefaciliteter mv., der kan indrettes til at kunne modtage såvel  

 genpåfyldelig som engangsemballage, jf. forslaget til § 55c.
Det er hensigten i første omgang at henlægge  

 administrationen af pant- og retursystemet til Dansk Retursystem A/S med  

 eneret for selskabet for en periode på 6 år.
Selskabet blev  

 etableret i juli 2000 på initiativ af hovedparten af de danske  

 bryggerier og læskedrikfabrikanter og dagligvaresektoren  

 repræsenteret ved FDB, Dansk Supermarked og De Samvirkende  

 Købmænd.
Selskabet ejes af producenterne.
Selskabets bestyrelse  

 er sammensat af repræsentanter for producenterne (industrien) og  

 dagligvarehandelen.
Formålet med selskabet er at skabe en organisation,  

 der kan stå for opbygningen og driften af et effektiviseret pant- og  

 retursystem, herunder opbygningen af et beredskab for engangsemballager.
 Dansk Retursystem A/S har siden 1. juli 2000 været  

 drevet på fuld privat basis på baggrund af frivillige  

 tilmeldinger fra  producenter af øl og læskedrikke og  

 dagligvarebutikker.
 De vigtigste elementer i den administration, som  

 påtænkes overladt Dansk Retursystem A/S, forventes at være  

 følgende:
Organisering Samtlige opgaver med etablering og drift af pant- og  

 retursystemet, herunder udbetaling af håndteringsgodtgørelse og  

 tilskud til investeringer i automater i dagligvarehandelen, styres og  

 koordineres af Dansk Retursystem A/S.
Pant- og retursystemet omfatter i  

 første omgang kun emballager til øl og læskedrikke solgt  

 i dagligvarebutikker.
Hvis lovgivningen ændres således, at  

 engangsemballager generelt bliver tilladt, kan det være  

 nødvendigt at udstrække pantordningen til også at omfatte  

 andre sektorer end dagligvarehandelen, hvor der forhandles engangsemballager,  

 herunder hotel- og restaurationssektoren.
Tilrettelæggelsen af pant- og  

 retursystemet vil i den forbindelse skulle overvejes og fastlægges  

 nærmere.
Det vil bl.a. ske i form af en bekendtgørelse, som vil  

 blive forhandlet med de berørte brancher.
Alle producenter og  

 importører af øl og læskedrikke vil få pligt til at  

 tilslutte sig systemet.
De øvrige salgsleds forpligtelser, det vil  

 sige de forpligtelser, som det af hensyn til ordningen måtte være  

 nødvendigt at pålægge andre der videresælger  

 øl og læskedrikke, såsom mellemhandlere/grossister m.fl.,  

 vil blive overvejet og fastlagt i en bekendtgørelse.
Det er frivilligt  

 for dagligvarebutikker at være tilsluttet Dansk Retursystem A/S.
Der skelnes som udgangspunkt mellem engangsemballager og  

 genpåfyldelig emballage, dog således, at disse begreber skal ses  

 i sammenhæng med de gældende regler for anvendelse af emballage.  

 I dag forholder det sig således, at alle danske producenter har pligt  

 til at sikre, at der sker en returtagning af deres egen emballage med henblik  

 på genpåfyldning.
Importører har pligt til at sikre, at  

 emballagen indgår i et pantsystem med henblik på  

 genpåfyldning eller genanvendelse.
Uanset om emballagen teknisk set er  

 en engangsemballage eller en genpåfyldelig emballage, skal udbyderen  

 have den retur med henblik på at kunne opgive returprocenter til  

 myndighederne.
De faktiske operationer i butikkerne er altså identiske,  

 og der skelnes derfor ikke mellem gebyrer for genpåfyldelige emballager  

 og engangsemballager, idet modydelserne er de samme i form af rensortering af  

 emballage.
Hvis de gældende emballageregler skulle blive  

 ændret således, at det generelt bliver tilladt at anvende  

 engangsemballager til øl og læskedrikke, er det hensigten, at  

 Dansk Retursystem A/S skal tildeles en eneret til etablere og drive et pant-  

 og retursystem for engangsemballager.
Det indebærer, at selskabet  

 får ansvaret for at administrere pant ind- og udbetalingerne for  

 engangsemballagerne og for at indsamle emballagerne til genanvendelse.
Dermed  

 fjernes forpligtelsen for den enkelte producent eller importør af  

 engangsemballage til at etablere sit eget system og dokumentere en individuel  

 returprocent overfor myndighederne.
Skulle en sådan situation  

 indtræffe, vil gebyrerne for engangsemballage skulle revideres, idet  

 der ikke vil være omkostninger til rensortering, men derimod til  

 indsamling og genanvendelse af emballagen.
Økonomi Dansk Retursystem A/S s indtægter skal  

 fastsættes, så de dækker omkostningerne inklusiv en rimelig  

 forrentning af den investerede kapital.
Udgifterne til investeringer, drift og  

 håndteringsgodtgørelse til handelen finansieres af Dansk  

 Retursystem A/S af 2 indtægtskilder: 1) gebyrer mv. som indbetales af  

 producenter og importører og 2) et (mindre) administrationsgebyr, der  

 betales af de dagligvarebutikker, der vælger at tilslutte sig systemet.  

 Gebyrerne mv. skal kunne fastsættes og opkræves af Dansk  

 Retursystem A/S.
Gebyrer, der måtte være fastsat af Dansk  

 Retursystem A/S, skal godkendes af miljø- og energiministeren  

 (Miljøstyrelsen efter bemyndigelse).
Beregningen af gebyrer tager udgangspunkt i, at den  

 enkelte emballagetype skal bære de omkostninger, som er forbundet med  

 håndteringen mv. af den pågældende emballage efter et  

 brugerbetalingsprincip.
Det samlede beløb, som en udbyder skal betale,  

 vil derfor altovervejende være afhængig af typen og antallet af  

 emballager, som udbyderen bringer på markedet.
En eventuel udbygning med et centralt pant- og retursystem  

 for engangsemballager vil indebære to nye indtægtskilder for  

 Dansk Retursystem A/S.
Den ene indtægt er pant, som ikke  

 indløses hos Dansk Retursystem A/S, fordi emballagen ikke returneres  

 af forbrugeren.
Den indbetalte pant henstår således i selskabet  

 som ikke indløst, og selskabet vil på visse betingelser, efter  

 den foreslåede § 9 c, kunne indtægtsføre den ikke  

 indløste pant.
Selskabets anvendelse af disse midler skal ske efter  

 regler, som fastsættes af ministeren.
Det er hensigten, at indtægterne ved ikke  

 indløst pant primært skal anvendes til formål, der falder  

 indenfor den etablerede ordning, herunder følgende: tilbetaling af  

 lån, der er optaget som led i effektiviseringsprogrammet for  

 dagligvarebutikker, i det omfang de optagne lån kan henføres til  

 de investeringsomkostninger, som kan lægges på  

 engangsemballagerne, yderligere effektivisering af modtagefaciliteter  

 i de mindre dagligvarebutikker, information af udbydere, forhandlere  

 og forbrugere om pant- og retursystemet, konsolidering af Dansk  

 Retursystem A/S, udgifter til erhvervelse af know-how samt  

administration af pantsystemet.
Ministeren skal efter forslaget  

 herudover kunne fastsætte regler om, at ikke indløst pant, som  

 ikke med rimelighed kan anvendes til de nævnte formål, vil kunne  

 anvendes til almennyttige formål, jf. nedenfor i bemærkningerne  

 til de enkelte bestemmelser.
Den anden indtægt er selskabets salg af skrot  

fra indsamlet engangsemballager, som måtte have en positiv  

 markedsværdi.
Det forudsættes at eventuelle indtægter -  

 ligesom udgifter - ved bortskaffelsen af skrot indgår i beregningen af  

 størrelsen af gebyrerne på de relevante typer af emballager.
Effektiviseringen En væsentlig opgave for Dansk Retursystem A/S vil  

 være at sikre gennemførelse af en effektivisering af butikkernes  

 modtagefaciliteter for emballager til øl og læskedrikke.  

 Bekendtgørelsen, der vil blive udstedt, vil indeholde nærmere  

 regler om, hvilke typer af butikker, der kan opnå tilskud til hvilke  

 formål og betingelserne herfor, herunder de tekniske krav til  

 indkøbte automater mv.
Det vurderes på baggrund heraf, at ca.  

 2000 butikker vil kunne få tilskud.
Tilskuddet vil for en typisk butik  

 normalt kunne forventes at ligge på et beløb i  

 størrelsesordenen 110.000-140.000 kr.
Det samlede investeringsbehov ved en udbygning af  

 modtagefaciliteterne i butikkerne er af bryggerierne og dagligvarehandelen  

 vurderet til at være ca. 250 mio. kr.
Udbygningen vil særligt  

 skabe grundlaget for forbedrede modtagefaciliteter for genpåfyldelige  

 emballager af plast, men herudover også for et samlet effektivt  

 pantsystem for engangsemballager.
Dansk Retursystem A/S har skønnet, at 40% af disse  

 investeringer kan henføres til engangsemballager, svarende til  

 udgifterne til udbygning med en række mindre automater, der kan  

 foretage en elektronisk stregkodelæsning af emballager.
De udgifter til  

 investeringer i automater, der kan henføres til engangsemballager, vil  

 skulle dækkes over engangsemballagernes gebyr.
I det omfang en fuld nyttiggørelse af de foretagne  

 investeringer ikke kan ske, fx fordi engangsemballager ikke bliver tilladt  

 generelt, og noget af investeringen helt overvejende har karakter af  

 beredskab for engangsemballager, foreslås det, at miljø- og  

 energiministeren skal kunne opkræve et beløb hos samtlige  

 producenter og importører af øl og læskedrikke med  

 henblik på tilbagebetalingen af lån, der måtte være  

 medgået til investeringer, der ikke kan nyttiggøres.
Det  

 foreslås, at der fastsættes en øvre grænse for  

 sådanne lån på årligt 22 mio. kr. i højst 2  

 år.
Samtlige investeringer forudsættes gennemført  

 indenfor 3 år.
Dansk Retursystem A/S forudsættes at have  

 tilbagebetalt optagne lån indenfor 6 år, som svarer til  

 længden af den eneret, selskabet vil få tildelt.
Håndteringsgodtgørelse Udgiften til udbetaling af  

 håndteringsgodtgørelse er betydelig i forhold til den samlede  

 økonomi i Dansk Retursystem A/S.
Det bemærkes i den forbindelse, at der i en  

 årrække har eksisteret en pantoverenskomst mellem producenterne  

 af øl og læskedrikke, som har medført, at panten mellem  

 forbruger og dagligvarebutik har været lavere end panten mellem butik  

 og producent.
Denne pantoverenskomst har tidligere sikret dagligvarebutikker  

 en godtgørelse for håndteringen af emballager til øl og  

 læskedrikke ud over det antal, butikken selv har solgt, i det omfang  

 butikkerne har fulgt pantoverenskomsten.
Aftalen om overskudspant til  

 dagligvarebutikker er bortfaldet pr. 1. juli 2000 ifølge aftale mellem  

 bryggerierne og læskedrikfabrikanterne samt dagligvarehandelen.
Forholdet til aftalen om Dansk Retursystem A/S Den aftale som bryggerierne, læskedrikfabrikanterne  

 og dagligvarehandelen indgik i maj 2000 om dannelsen af Dansk Retursystem  

 A/S, indeholder en række forudsætninger vedrørende  

 selskabets administration af pant- og retursystemet.
Disse  

 forudsætninger forventes at ville afvige på en række  

 punkter fra den bekendtgørelse, som skal danne grundlaget for  

 tildeling af en eneret til Dansk Retursystem A/S og fastlægge rammerne  

 for selskabets drift.
 I den forbindelse skal der navnlig peges på  

 følgende forhold:
 Bekendtgørelsen vil uden forskelsbehandling  

 fastsætte en pligt for alle producenter og importører  til at  

 være tilsluttet pant- og retursystemet, og den vil fastsætte  

 pligter og rettigheder, der er ens for alle disse, uanset om producenten  

 eller importøren er omfattet af aftalen om Dansk Retursystem A/S.
Bekendtgørelsen forventes i modsætning til  

 aftalen ikke på forhånd at fastsætte størrelsen af  

 de gebyrer, som udbyderne skal betale.
Gebyrernes størrelse vil blive  

 fastsat efter nogle generelle objektive kriterier, og gebyrerne skal  

 godkendes af miljø- og energiministeren (Miljøstyrelsen efter  

 bemyndigelse).
Aftaleparterne forudsætter, at der skal ske  

 indberetning direkte til Dansk Retursystem A/S på butiksniveau af  

 producenternes/importørernes salg af og returmængder af  

 emballager til øl og læskedrikke.
Udkastet til  

 bekendtgørelse vil indeholde krav om, at indberetning af salgstal skal  

 ske til en revisor, således som forslaget åbner mulighed for.
Der  

 vil blive fastsat nærmere regler om revisors videregivelse af  

 sådanne oplysninger til Dansk Retursystem A/S, som måtte  

 være nødvendigt for selskabets administration, herunder at  

 oplysningerne kun må videregives i aggregeret form.
I de regler om  

 indsendelse af eller videregivelse af oplysninger fra revisor til Dansk  

 Retursystem A/S, som vil blive fastsat, vil det således blive sikret,  

 at der ikke tilgår selskabet forretningsfølsomme oplysninger om  

 salg mv., der kunne misbruges.
Aftalen forudsætter, at der skal anvendes ens  

 pantstørrelser i alle led (producent/importør, butik og  

 forbruger), og at pantsatsen skal følge de til enhver tid  

 gældende aftaler herom mellem bryggerierne.
I modsætning hertil  

 agter ministeren med hjemmel i den gældende § 9, stk. 2, nr. 1, at  

 fastsætte bindende pantsatser.
De pantsatser, som hidtil har  

 været aftalt i brancheforeningerne for øl og  

 læskedrikproducenterne og som er blevet fulgt, har sikret en  

 indsamlingsprocent for emballager til øl og læskedrikke  

 tæt ved 100. På den baggrund har ministeren over for  

 brancheforeningerne givet tilsagn om, at pantsatserne vil blive fastsat efter  

 indstilling fra foreningerne.
På baggrund af de hidtidige gode  

 erfaringer med pantadministrationen kan det  forventes, at myndighederne vil  

 følge indstillingen fra foreningerne, med mindre særlige forhold  

 taler imod.
 Det bemærkes, at aftalen om Dansk Retursystem af  

 aftaleparterne den 19. juni 2000 er anmeldt til Konkurrencestyrelsen med  

 anmodning om, at aftalen fritages fra forbudet mod indgåelse af  

 konkurrencebegrænsende aftaler i konkurrencelovens § 6, stk. 1, jf. §  

 8, stk.1.
3. Lovforslagets miljømæssige konsekvenser Loven er overvejende udformet som en bemyndigelseslov.  

 Lovforslaget har dermed i sig selv ikke miljømæssige  

 konsekvenser.
 Med hensyn til den påtænkte regulering af  

 pant- og retursystemet for emballager til øl og læskedrikke kan  

 anføres følgende:
Indsamlingsprocenten for genpåfyldelige emballager  

 til øl og sodavand er allerede i dag tæt ved 100. Det forventes  

 ikke, at de regler, ministeren fastsætter med hjemmel i loven for  

 så vidt angår det eksisterende pant og retursystem, umiddelbart  

 får nogen miljømæssige konsekvenser.
Loven giver dog  

 hjemmel til at honorere detailhandelen for deres arbejdsindsats i forbindelse  

 med rensortering af flaskerne.
Den kritik af - og i enkelte tilfælde  

 manglende opbakning bag - systemet, som handelen i de senere år har  

 udvist med henvisning til det stigende besvær med håndtering af  

 de forholdsvis mange varianter af PET-flasker, må således  

 forventes at ophøre.
Dermed sikrer loven mulighed for en stabil  

 opretholdelse af systemets miljømæssige resultater i årene  

 fremover.
 Med loven er der samtidig hjemmel til at  

 iværksætte en effektiv indsamlingsordning for engangsemballager  

 med henblik på at kunne tage højde for eventuelle  

 ændringer af lovgivningen, der måtte medføre, at  

 engangsemballage til øl og læskedrikke generelt bliver  

 tilladt.
Et pant- og retursystem for genpåfyldelige  

 emballager kan i høj grad fungere på markedsvilkår uden  

 omfattende regulering på tilfredsstillende miljømæssige  

 vilkår.
Det skyldes, at systemet hviler på det princip, at de  

 genpåfyldelige flasker i realiteten udlejes af bryggerierne for  

 pantbeløbet.
Pantbeløbet er på niveau med emballagens  

 pris i nyindkøb.
De tomme flasker har altså en reel værdi  

 for bryggerierne.
Der er derfor et klart incitament for udbyderne til at tage  

 emballagerne retur og til at bidrage til, at pant- og retursystemet i hele  

 kæden fungerer så effektivt som muligt.
Det samme er ikke nødvendigvis tilfældet for  

 et retursystem for engangsemballager.
En brugt engangsemballage er et  

 affaldsprodukt, som tilhører forbrugeren og som denne skiller sig af  

 med, og den repræsenterer ikke en værdi for producenterne i  

 produktionen.
Der er ingen aktører i salgskæden, som umiddelbart  

 har et incitament til at udbetale pant for den brugte engangsemballage.
Hvis  

 der skal sikres en mere effektiv indsamling og genanvendelse af  

 engangsemballager, er det derfor nødvendigt at konstruere et system,  

 som sikrer, at der altid er midler til at dække pantudbetalingen til  

 forbrugerne.
Dette vil effektivt kunne ske ved at delegere ansvaret for  

 pantadministrationen til et centralt selskab, som sikrer, at butikkerne kan  

 få refunderet den pant, de udbetaler til forbrugerne, uanset om  

 emballagerne er købt i den pågældende butik eller ej.
En  

 sådan central pantadministration er etableret i de andre lande, som har  

 pant- og retursystemer for engangsemballage, bl.a.  Sverige og Norge.
 På baggrund heraf kan det forventes, at der med  

 hjemmel i loven vil kunne etableres et retursystem for engangsemballage, som  

 kan sikre en langt højere indsamlingsprocent og dermed en mere positiv  

  miljøeffekt, end det ellers ville være tilfældet.
4. Lovforslagets økonomiske og administrative konsekvenser for  

 erhvervslivet Lovforslaget har som rammelov ikke i sig selv  

 konsekvenser.
En vurdering af konsekvenserne vil således først  

 kunne foretages i forbindelse med udmøntningen af loven ved  

 bekendtgørelse for den enkelte ordning, der måtte blive  

 iværksat.
 Med hensyn til den påtænkte regulering i  

 bekendtgørelsesform af et nyt pant- og retursystem for emballager til  

 øl og læskedrikke, bemærkes følgende:
Med hensyn til de økonomiske konsekvenser  

vil forhandlere, producenter og importører, der får pligt  

 til at være tilsluttet pant- og retursystemet, have umiddelbare  

 udgifter i forbindelse med indbetalingen af gebyr til Dansk Retursystem A/S.  

 Det gebyr, der skal pålignes emballagen, forventes på  

 nuværende tidspunkt at blive i størrelsesordenen 3 -15  

 øre, afhængig af emballagens materiale og volumen.
Der vil  

 derudover kunne blive tale om, at producenter og importører skal  

 betale nogle engangsgebyrer, jf. nærmere nedenfor.
Gebyret for dagligvarebutikkerne forventes at blive  

 relativ beskedent.
Herudover vil butikkerne i forbindelse med en eventuel  

 central pantadministration for engangsemballager have udlæg til pant  

 til forbrugerne, der afleverer engangsemballager, indtil pant er afregnet med  

 Dansk Retursystem A/S.
Det tilstræbes, at denne afregning sker så  

 hurtigt, som det er praktisk muligt.
 De samlede udgifter til indbetaling af gebyrer  

 anslås i aftalen om Dansk Retursystem A/S at kunne opgøres til  

 138 mio. kr. i de første år.
Provenuet af gebyrerne og renter af indestående pant  

 vil med fradrag af Dansk Retursystem A/S  administrationsomkostninger blive  

 tilført dagligvarehandelen i form af en  

 håndteringsgodtgørelse og tilskud til investeringer til  

 automater mv., som udbetales af Dansk Retursystem A/S.
Effektiviseringen af  

 dagligvarebutikkernes flaskeafdelinger forventes herudover at indebære  

 besparelser for butikkerne, idet udgifterne til håndtering af tomme  

 emballager herved forventes nedbragt.
Det bemærkes som nævnt ovenfor, at de på  

 markedet værende producenter og importører af øl og  

 læskedrikke til dagligvarebutikker forudsættes at skulle afholde  

 samtlige udgifter til investeringer i automater mv., som dels måtte  

 være afholdt, og som dels fremover vil skulle afholdes, hvis  

 emballagelovgivningen ikke ændres således, at engangsemballager  

 generelt bliver tilladt.
De udgifter, der med en ændret  

 emballagelovgivning i givet fald skulle have været afholdt af  

 engangsemballager, vil i en sådan situation derfor skulle bæres  

 af de på markedet værerende emballager til øl og  

 læskedrikke.
Denne udgift forventes maksimalt at udgøre 44 mio.  

 kr., svarende engangsemballagernes samlede andel af investeringsudgifterne i  

 årene 2001 og 2002 (årligt 22 mio. kr.). Investeringsprogrammet  

 forudsætter dog i øvrigt, at Dansk Retursystem A/S kan optage  

 lån i investeringsperioden.
Det forudsættes, at miljø- og  

 energiministeren udnytter bemyndigelsen i lovens § 88, stk. 1 til at  

 opkræve gebyr hos Dansk Retursystem A/S til dækning af statens  

 udgifter i forbindelse med tilsyn og administration mv.
Den samlede udgift  

 for Dansk Retursystem A/S skønnes at blive på maksimalt 2-3 mio.  

 kr.
Skønnet er behæftet med usikkerhed.
Der henvises i  

 øvrigt til bemærkningerne til de økonomiske og  

 administrative konsekvenser for det offentlige.
 Der vil endelig i konkrete tilfælde kunne være  

 udgifter for den enkelte forhandler, producent eller importør i  

 forbindelse med, at denne overfor myndighederne eller et pant- og  

 returselskab skal fremskaffe en revisorerklæring, der kan  

 bekræfte rigtigheden af de opgivne oplysninger.
 Med hensyn til lovforslagets administrative konsekvenser  

 bemærkes, at producenter og importører af øl og  

 læskedrikke i forbindelse med tilmelding til Dansk Retursystem A/S og  

 herefter løbende vil skulle indberette en række oplysninger til  

 en registreret eller statsautoriseret revisor og selskabet om henholdsvis  

 salg af fyldte emballager og returtagning af tomme emballager.
5. Lovforslagets økonomiske og administrative konsekvenser for  

 det offentlige Lovforslaget har som rammelov i sig selv ingen  

 konsekvenser.
Konsekvenserne vil først kunne vurderes i forbindelse  

 med den konkrete udmøntning af loven og de enkelte pant- og  

 returordninger.
Der forventes i forbindelse med bekendtgørelsen om  

 et nyt pant- og retursystem for emballager til øl og læskedrikke  

 et - omend mindre - øget ressourceforbrug hos de statslige  

 myndigheder.
Der vil skulle afsættes ressourcer til kontrollen med  

 pant- og returselskabet, producenter og importører, godkendelse af  

 gebyrsatser mm. og behandlingen af klager.
Det skønnes, at dette vil  

 medføre et forøget ressourcetræk hos staten på ca.  

 2 årsværk.
Herudover skønnes staten årligt at have  

 øgede udgifter til rekvireret ekstern bistand (revision mm.) på  

 maksimalt ½ - 1 mio. kr.
Det bemærkes, at skønnet er  

 behæftet med betydelig usikkerhed.
 Det forudsættes, at miljø- og  

 energiministeren udnytter bemyndigelsen i lovens § 88 til at opkræve  

 gebyrer fra selskabet til dækning af statens udgifter til  

 administration og kontrol med ordningen.
De gebyrer, der opkræves hos producenter,  

 importører og dagligvarebutikker, vil blive opkrævet af Dansk  

 Retursystem A/S.
Beløbene vil således ikke blive opført  

 på de årlige finanslove og som følge heraf heller ikke  

 påvirke statsbudgettet.
 I forbindelse med pant- og returordninger, hvor  

 administrationen heraf er henlagt til et privat selskab mv. med eneret for  

 selskabet til at drive ordningen, jf. lovens § 9, stk. 3, vil der eventuelt  

 kunne opstå situationer, hvor staten skal tage stilling til, om den  

 ønsker at erhverve aktierne eller aktiver i det selskab, som skal  

 ophøre med at administrere ordningen, jf. herved forslaget til § 9c.  

 Det bemærkes dog, at staten efter forslaget ikke vil have nogen pligt  

 til at erhverve aktier eller aktiver i selskabet mv.
6. Fremmed ret 6.1 Lovgivning om pant og retursystemer for emballager til øl og  

 læskedrikke i andre lande Ligesom i Danmark findes der i en lang række andre  

 europæiske lande pant- og retursystemer for genpåfyldelig  

 emballage til øl og sodavand.
Systemerne drives typisk på mere  

 eller mindre frivillig basis af de enkelte producenter eller sammenslutninger  

 af flere producenter.
Danmark skiller sig ud ved at have et lovbestemt krav  

 om, at alt danskproduceret øl og sodavand skal tappes på  

 godkendt, genpåfyldelig emballage, der indgår i et pant- og  

 retursystem.
I bl.a.
Sverige og  Norge er der gennemført  

 regulering om etablering af pant- og retursystemer for visse  

 engangsemballager til øl og sodavand.
6.2 Sverige I Sverige findes ingen offentlig regulering af  

 retursystemerne for genpåfyldelige flasker.
Den svenske  

 bryggeriforening administrerer et system for genpåfyldelige glasflasker  

 og et system for genpåfyldelige PET-flasker.
Systemerne er organiseret  

 på baggrund af en privat aftale mellem de deltagende bryggerier.
Der  

 findes ingen formaliserede aftaler om, at butikkerne er forpligtede til at  

 tage genpåfyldelige flasker retur.
Aluminiumsdåser Sverige har siden 1982 haft et pant- og retursystem for  

 aluminiumsdåser.
Systemet reguleres ved lov (1982:349) om  

 återvinning af dryckesforpackninger af aluminium.
I loven  

 fastslås det, at man kun kan drive et pant- og retursystem, hvis man  

 har fået tilladelse af regeringen.
I dag er der kun ét system,  

 der har fået en tilladelse (Returpack) til at drive pant- og  

 retursystem for aluminiumsdåser.
Der er formelt ingen tilslutningspligt  

 til systemet, og der er principielt ikke noget i de eksisterende regler, som  

 er til hinder for, at den svenske regering kunne godkende flere systemer.
Men  

 det følger af de generelle svenske regler om producentansvar for  

 emballage, at producenten skal sikre genanvendelse af 90% af  

 drikkevareemballage af aluminium.
I dag er der således reelt  

 tilslutningspligt til Returpack.
Returpack er et privat selskab, som ejes af  

 emballageproducenter, bryggerier og handel i fællesskab.
Selskabets  

 økonomi skal hvile i sig selv.
I forbindelse med opstart af systemet  

 fik Returpack et lån på 50 mio. kr. af den svenske stat  

 (lånet er nu betalt tilbage). Tilladelsen til Returpack er givet  

 på en række vilkår, heriblandt at genanvendelsen skal  

 nå et vist niveau (90%), at systemet også skal omfatte  

 importører, at Returpack skal afsætte midler til at forbedre  

 genanvendelsen mv.
Reguleringen fastlægger ikke regler for butikkernes  

 pligt til at tage dåser retur.
Der er således intet krav om, at  

 forbrugerne skal kunne aflevere deres dåser, hvor de er  

 købt.
Returpack systemet fungerer ved, at emballageproducenten  

 eller importøren indbetaler panten og et mindre administrationsgebyr  

 (ca. 2-4 øre   varierer i forhold til Returpacks øvrige  

 indtægter) til Returpack.
Der er pant i alle led fra bryggeri over  

 butik til forbruger (50 øre). Butikkerne udbetaler pant (mod  

 aflæsning af stregkode) til forbrugeren, som afleverer sin brugte  

 dåse.
Bryggerierne henter dåserne og foretager en  

 tællekontrol.
På baggrund heraf udbetaler Returpack panten til  

 butikken.
Returpack yder endvidere en håndteringsgodtgørelse  

 på ca. 5 øre til bryggerierne og på ca. 13 øre til  

 butikkerne.
Returpack indkasserer indtægterne fra salg af  

 aluminiumsskrot og fra ikke-indløst pant.
Returpack havde tidligere store økonomiske  

 problemer som følge af, at der blev udbetalt pant for dåser, som  

 ikke tilhørte systemet (privatimporterede). Derfor stiller Returpack  

 nu krav om, at alle tilsluttede dåser mærkes med en stregkode.  

 Ikke-stregkodede alu-dåser (privatimporterede) tages retur i  

 automaterne uden udbetaling af pant.
Returpack opgav i 1998 en returprocent  

 på 87%. Returpack oplyser dog, at returprocenten er på 84%, hvis  

 man undlader at tælle de dåser med, som der ikke er betalt pant  

 for i systemet.
Ståldåser modtages ikke.
Der findes ikke noget  

 krav om, at ståldåser skal indgå i et pant- og retursystem.  

 Ståldåser er derimod omfattet af de generelle svenske regler om  

 producentansvar for emballager.
PET-flasker Anvendelsen af PET-flasker er reguleret i lov (1991:336)  

 om vissa dryckesförpackninger.
Af loven fremgår det, at man skal  

 have en håndteringstilladelse fra myndighederne for at kunne  

 sælge drikkevarer i PET-flasker.
Det koster 10.000 kroner årligt  

 at have en håndteringstilladelse.
For at få en tilladelse  

 kræves, at flaskerne indgår i et pant- og retursystem med henblik  

 på genpåfyldning eller genanvendelse.  

 Producenter/importører er forpligtede til at sikre, at 90% af  

 drikkevareemballagerne genanvendes eller genpåfyldes.
Returpack-PET driver efter tilladelse et  

 landsdækkende retursystem for engangsflasker af PET og er helt  

 dominerende på markedet.
Systemet startede i 1994. Der findes dog  

 udover Returpack-PET et antal mindre, lokale systemer.
Konstruktionen er i væsentlige træk magen til  

 konstruktionen af Returpack for aluminiumsdåser.
Det økonomiske  

 flow fungerer på samme måde som for alu-dåser, dog er  

 administrationsgebyret noget højere (ca. 50 øre).  

 Håndteringsgodtgørelsen til detailhandel og bryggerier er  

 også højere.
Panten er 1 krone for de mindste flasker og 2  

 kroner for de største.
 Ligesom for dåser er der ingen krav til butikkernes  

 returtagningspligt.
6.3 Norge Norge har et regelsæt om retursystemer for emballage  

 til øl og sodavand (Forskrift nr. 1182 af 10-12-1993 om retursystemer  

 for emballasje til drikkevarer). Retursystemerne reguleres via en afgift  

 på disse emballager.
Alle emballagerne er pålagt en  

 miljøafgift (NKR 4,00 for glas og metal - 2,40 for plast). Derudover  

 betaler alle engangsemballager en grundafgift på NKR 0,81. Da systemet  

 blev indført, blev der ikke differentieret mellem de forskellige  

 materialetyper.
Denne differentiering er indført i 2000, på  

 baggrund af anbefalingerne i et studie af effekterne ved bortkastning af de  

 forskellige materialetyper i naturen.
Den norske lovgivning forpligter ikke den enkelte  

 drikkevareproducent eller importør til at etablere eller tilslutte sig  

 et retursystem.
Til gengæld skal en producent eller importør,  

 der ikke er tilsluttet et system, betale den fulde miljøafgift.
Hvis  

 emballagen indgår i et godkendt pant- og retursystem reduceres  

 miljøafgiften i forhold til den forventede returprocent i  

 retursystemet.
Den forventede returprocent fastsættes af myndighederne.  

 Hvis et retursystem f.eks. forventes at have en returprocent på 60,  

 skal der kun betales 40% af miljøafgiften.
For at blive godkendt skal  

 et retursystem forventes at kunne opnå en returprocent på mindst  

 25. Hvis den forventede returprocent er på 95 eller derover bortfalder  

 miljøafgiften helt (engangsemballage betaler dog stadig  

 grundafgift).
Panten fastsættes af Statens Forurensningstilsyn og  

 udgør mellem butik og forbruger pt.
NKR 1,00  for flasker med volumen  

 til og med 50 cl og NKR 2,50 kr. for flasker med større volumen.
Der  

 opereres med en differentieret pant   dvs. at panten mellem drikkevareudbyder  

 og butik er lidt højere end panten mellem butik og forbruger.
Den  

 differentierede pant er indført for at sikre handelen en  

 godtgørelse for deres håndtering af emballager.
Der er i  

 lovgivningen fastsat et krav om, at alle, der markedsfører øl  

 og sodavand i en bestemt emballage, er forpligtede til at tage denne  

 emballagetype retur fra forbrugerne og udbetale pant.
Flere retursystemer har opnået godkendelse.
Markedet  

 domineres dog af det forholdsvis nyetablerede selskab Resirk.
Resirk  

 søgte i 1998 myndighederne om fastsættelse af en forventet  

 returprocent for engangsemballager af metal og plast.
Resirk påbegyndte  

 markedsføringen af dåser i maj 1999. Metalemballage  

 opnåede hurtigt en markedsandel på ca. 30% af det samlede  

 ølsalg.
Resirk ligner på mange måder det svenske  

 Returpack.
Resirk er et non-profit selskab, der er stiftet af  

 drikkevareproducenterne, emballageproducenterne og detailhandelen i  

 fællesskab med det formål at sikre indsamling og håndtering  

 af affald fra brugte engangsemballager.
Ved tilslutningen indbetaler  

 udbyderne et gebyr til Resirk.
Resirk administrerer pantudbetalingen til  

 butikkerne og udbetaler samtidig en håndteringsgodtgørelse til  

 butikkerne og de depoter, hvor emballagerne sorteres.
 Resirk oplyser, at de i de første måneder af  

 2000 har haft en returprocent på over 90 for dåserne.
7. Forholdet til EU-retten Lovforslaget indeholder overvejende  

 bemyndigelsesbestemmelser, som ikke i sig selv indeholder EU-retlige  

 aspekter.
Det følger af Europa-Parlamentets og Rådets  

 direktiv 94/62/EF af 20. december om emballage og emballageaffald, jf.  

 artikel 16, at Kommissionen skal have meddelelse om udkast til bestemmelser,  

 der omfattes af direktivet (emballagedirektivet). Det vurderes, at de  

 nævnte forslag til bestemmelser er omfattet af direktivet.
Lovforslaget  

 er på den baggrund notificeret til Kommissionen den 19. december  

 2000.
 Kommissionen følger i forbindelse hermed proceduren  

 i Europa-Parlamentets og Rådets direktiv 98/34/EF som ændret ved  

 direktiv 98/48/EF, om en informationsprocedure med hensyn til tekniske  

 standarder og forskrifter samt forskrifter for informationssamfundet  

 (informationsproceduredirektivet). Lovforslaget vil som følge af  

 stand-still forpligtelsen således tidligt kunne sættes i kraft 3  

 måneder efter det er notificeret.
 Udmøntningen af loven ved bekendtgørelser  

 vil kunne medføre behov for yderligere notifikationer til Kommissionen  

 efter bestemmelserne i emballagedirektivet.
 Det bemærkes, at det følger af EF-Domstolens  

 praksis, at den blotte omstændighed, at en virksomhed   som f.eks.  

 Dansk Retursystem A/S   opnår en dominerende stilling, som følge  

 af en lovbestemt eneret, ikke i sig selv er uforenelig med traktaten, jf.  

 artikel 86. En medlemsstat overtræder imidlertid traktatens artikel 82,  

 hvis den pågældende virksomhed ved den blotte udøvelse af  

 eneretten, som er indrømmet den, foranlediges til at udnytte sin  

 dominerende stilling på en måde, der er udtryk for misbrug eller  

 såfremt rettigheden må antages at skabe en retsstilling, som  

 medfører, at virksomheden gør sig skyldig i et sådant  

 misbrug, jf. artikel 86, jf. artikel 82.
 Det er Miljø- og Energiministeriets vurdering, at  

 lovforslaget ikke skaber problemer i forhold til traktatens artikel 86.
8. Hørte myndigheder og organisationer Lovforslaget har været til høring hos  

 følgende myndigheder og organisationer:
3LER Company, Advokatrådet, Affaldsteknisk  

 Samarbejde, Amby Import and Sale, Amtsrådsforeningen i Danmark,  

 Arbejderbevægelsens Erhvervsråd, Arbejdsministeriet, ASIA  

 COMPANY, Asia Marked, Automobil-Importørernes Sammenslutning, Bader  

 Export-Import, BIH Nærkøb i/s, Boligministeriet, Boutique  

 Fleurance, Bryggeriet Landkær, Bryggeriet S.C.
Fuglsang, Bryggeriet  

 Vestfyen, Bryggeriforeningen/ Danske Læskedrikfabrikanter,  

 Brancheforeningen for flaskegenbrug, Byggeriets Arbejdsgivere BYG, Carl Lange  

 A/S, Clear Water Co., Dafa Trading, Dagrofa, DAKOFA, Danisco Distillers,  

 Danmarks Automobilforhandlerforening, Danmarks Juice- Saft- og  

 Frugtdriksforening, Danmarks Naturfredningsforening, Dansk  

 Dagligvareleverandørforening, Dansk Flaskegenbrug A/S, Dansk Handel og  

 Service, Dansk Industri, Dansk Retursystem A/S, Dansk Supermarked, Dansk  

 Varefakta Nævn, Dansk Transport og Logistik, Danske  

 Ølentusiaster, De Samvirkende Købmænd (DSK), Det  

 Økologiske Råd, DTI Center for Emballage og Transport, EAN  

 Danmark, Emballageindustrien, Emballageindustriens Branchefællesskab  

 (DI), Energistyrelsen, Entreprenørforeningen, Erhvervsministeriet,  

 Family Company ApS, FDB, Finansministeriet, Forbrugerstyrelsen,  

 Forbrugerrådet, Foreningen af dagligvare grossister, Frederiksberg  

 Kommune, Fødevareministeriet, Genvindingsindustrien, Greenpeace  

 Danmark, Hancock Bryggerierne A/S, Handelskammeret, Harboe, Holmegaards  

 Glasværk, HORESTA, Håndværksrådet,  

 Indenrigsministeriet, Justitsministeriet, Karton & Miljø, Karrum  

 Export-Import, Kings Import & Export ApS, Kommunernes Landsforening,  

 K-Master Food Co., Konkurrencestyrelsen, Krogs Flaskegenbrug,  

 Københavns Kommune, Landsbrugsrådet, Mineralvandsfabrikken FREM  

 A/S, Mohammed Kassim, NOAH, Plastindustrien i Danmark, Premium Beer Import  

 ApS, Pripps Bryggerier i Danmark, Reno Sam, Rigsrevisionen, Scan-viet ApS,  

 Sekretariatet for Aluminium og Miljø, Sharpe Intake, Sindbad  

 Eksport-Import, Skandinavisk Flaskeindsamling, Skatteministeriet, Skov- og  

 Naturstyrelsen, Sundhedsministeriet, Theodiridis A/S, Told & Skat,  

 Tortilla Flats, Trafikministeriet, Udenrigsministeriet, VSOD,  

 Økonomiministeriet.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske og administrative konsekvenser for stat,  

 kommuner og amtskommuner Ingen Ingen.
 I forbindelse med pant- og returordningen for emballager til øl og  

 læskedrikke kan forventes et øget træk hos staten på  

 ca. 2 årsværk og udgifter til ekstern bistand på ½-1 mio.  

 kr.
Økonomiske konsekvenser for erhvervslivet Ingen.
I forbindelse med pant- og returordningen for emballager til øl og  

 læskedrikke vil dagligvarehandelen opnå en  

 håndteringsgodtgørelse og tilskud til automater mv.
Udbyderne  

 vil have færre udgifter til "clearing" af emballager Ingen .
I forbindelse med pant- og returordningen for emballager til øl og  

 læskedrikke vil udbyderne have umiddelbare udgifter i form af gebyrer  

 til tilmelding til Dansk Retursystem A/S og ifm salg af den enkelt emballage  

 afhængigt af type og volumen.
Dagligvarehandelen vil have mindre  

 udgifter i forbindelse med tilmelding til Dansk Retursystem A/S Administrative konsekvenser for erhvervslivet Ingen.
Ingen I forbindelse med pant- og returordningen for emballager til øl og  

 læskedrikke vil udbydere skulle indberette en række oplysninger  

 til Dansk Retursystem A/S.
Miljømæssige konsekvenser Ingen I forbindelse med pant- og returordningen for emballager til øl og  

 læskedrikke vil det være muligt at fastholde miljøfordelen  

 ved det eksisterende system.
Der skabes forudsætninger for etablering  

 af et beredskab for engangsemballager.
Ingen Administrative konsekvenser for borgerne Ingen Ingen Forholdet til EU-retten Forslaget er omfattet af Europa-Parlamentets og Rådets  

 direktiv 94/62/EF af 20. december 1994 om emballage og emballageaffald.  

 Forslaget notificeres Kommissionen i henhold til direktivets artikel  

 16.
Bemærkninger til lovforslagets  

 enkelte bestemmelser Til § 1 Til nr. 1 Det foreslås, at bestemmelsen præciseres  

 således, at forhandleres pligt til at modtage og opbevare  

 pantbærende produkter og emballager, der indgår i en pantordning,  

 også omfatter en pligt til at udbetale pant til den, der afleverer den  

 pantbærende genstand.
Det bemærkes i den forbindelse, at det  

 antages, at dagligvarebutikker, der forhandler øl og sodavand, efter  

 gældende ret har pligt til at refundere pant for emballager i det  

 omfang, forbrugeren kan dokumentere, at emballagen er købt i den  

 pågældende butik.
Hvis der etableres en pantordning for  

 emballager, der sikrer, at forhandleren kan få refunderet panten,  

 også for emballager, som denne ikke nødvendigvis selv  

 markedsfører, vil det efter forslaget kunne pålægges  

 forhandleren også at returtage disse emballager og udbetale pant til  

 forbrugeren.
Denne udvidede returtagningspligt mv. vil være aktuel med  

 hensyn til emballager til øl og læskedrikke, der returneres til  

 dagligvarebutikker, hvis den ordning, som skal administreres af Dansk  

 Retursystem A/S, skal udvides til også at omfatte et pantsystem for  

 engangsemballager.
 Det bemærkes, at "forhandlere mv." i denne  

 sammenhæng skal forstås som enhver, der ikke som producent eller  

 importør erhvervsmæssigt udbyder produkter, varer og emballager.  

 Spørgsmålet om hvorvidt de regler ministeren udsteder, skal  

 gælde for samtlige "forhandlere" eller eventuelt kun visse, fx  

 dagligvarebutikker, afhænger af den enkelte ordning og de regler,  

 ministeren fastsætter i forbindelse hermed.
Endvidere foreslås, at de regler om  

 tilslutningspligten mv., som ministeren udsteder, skal kunne omfatte alle,  

 der udbyder produkter, varer og emballager.
Formålet er at sikre, at  

 der gælder de samme offentligretlige regler, herunder retskrav og  

 forpligtelser og straffebestemmelser, for alle producenter, importører  

 og forhandlere mv.
Til nr. 2 Forslaget om at indføre en pligt for forhandlere  

 mv, producenter og importører til at give myndighederne enhver  

 oplysning skal bl.a. ses i lyset af , at det i forbindelse med etablering af  

 et pant- og retursystem, herunder ordningen for emballager til øl og  

 læskedrikke, kan være nødvendigt at der foretages  

 indberetning af oplysninger om antallet og typer af markedsførte  

 produkter eller emballager med henblik på betaling af gebyr og eventuel  

 pant til selskabet.
Det kan eksempelvis nævnes, at der årligt  

 omsættes mere end 2 mia. emballager til øl og sodavand.
Der er  

 derfor, som med gebyrer og afgifter i øvrigt, behov for at  

 myndighederne kan indhente oplysninger om salg af produkter og returtagne  

 emballager, herunder ved gennemsyn af regnskaber, regnskabsbilag og  

 korrespondance mv.
Oplysninger skal efter bestemmelsen kunne forlanges  

 afgivet i en bestemt form.
Der vil eksempelvis kunne være tale om, at  

 der skal anvendes en særlig blanket, eller at oplysninger skal  

 indtastes på elektronisk læsbart medie, fx en diskette.
 Bestemmelsen suppleres af den foreslåede § 9 a stk.  

 2, nr. 2, om forhandlere, producenter og importørers pligt til at  

 indsende oplysning til et selskab mv., der har fået eneret til at drive  

 en pant- og returordning, og en registreret eller statsautoriseret  

 revisor.
Til nr. 3 og 4 § 9, stk. 3 præciseres og udbygges, idet ministeren  

 kan bestemme, at administrationen og kontrollen af en pant- og returordning  

 skal kunne overdrages et selskab mv.
Overdragelsen kan også ske til  

 flere selskaber mv. således, at der vil være flere pant- og  

 retursystemer eller ét selskab mv. med eneret.
De kontrolopgaver, der  

 i denne sammenhæng vil kunne henlægges til et privat selskab, vil  

 som det fremgår af de almindelige bemærkninger til forslaget,  

 være af begrænset omfang.
Der vil således primært  

 være tale om, at selskabet skal indhente oplysninger først og  

 fremmest fra de betalingspligtige virksomheder og kontrollere at  

 virksomheder, der har pligt hertil, er tilmeldt gebyrordningen samt eventuelt  

 foretage nogen kontrol med hvilke varer, der udgår fra en producent  

 eller importør.
Der vil allerede som en følge af de  

 begrænsede kontrolopgaver, som vil blive henlagt til selskabet og som  

 vil være af begrænset intensitet, ikke blive tale om at selskabet  

 skal have adgang til virksomheder uden retskendelse efter lovens § 87.
Det foreslås, at eneretten for et selskab mv. til at  

 administrere en pant- og returordning skal være tidsbegrænset, og  

 at eneretten ophører senest efter 6 år.
Som det fremgår af  

 de almindelige bemærkninger vil miljø- og energiministeren  

 senest 4 år efter tildelingen af eneretten til Dansk Retursystem A/S  

 fremkomme med en redegørelse om erfaringerne med systemet.
Det vil i  

 den forbindelse blive overvejet, om det for at sikre effektiviteten i  

 ordningen og for at sikre at indsamlingen også fremover sker på  

 et miljømæssig højt niveau, er hensigtmæssigt at  

 administrationen af pant- og retursystemet liberaliseres.
 Det foreslås, at også importører i  

 lighed med danske producenter skal kunne omfattes af tilslutningspligten og  

 kunne overdrages en ret til at forestå administrationen af en pant- og  

 returordning.
Til nr. 5 Ad § 9a Et privat selskab, hvortil der er tilslutningspligt, vil  

 afhængigt af ordningens nærmere tilrettelæggelse og omfang  

 kunne oppebære betydelige beløb i form af gebyrer, pant og  

 eventuelle indtægter fra salg af emballageskrot.
 Det foreslås i et nyt § 9a, stk.1, at ministeren, i  

 det omfang administrationen og/eller kontrollen med pant- og returordninger  

 overlades producenter eller forhandlere eller et selskab mv., får  

 hjemmel til at fastsætte nærmere regler om selskabets anvendelse  

 af disse midler og kontrollen med selskabet.
Det foreslås i § 9a, stk. 1, nr. 1, at ministeren  

 skal kunne fastsætte regler om, at selskabet ikke kan påtage sig  

 andre opgaver eller forpligtelser udover at etablere og drive et pant- og  

 retursystem.
Derved opnås bl.a., at selskabet ikke som følge af  

 andre aktiviteter bliver inhabil i forhold til sager vedrørende pant-  

 og retursystemet.
Der vil i forbindelse med en pant- og returordning kunne  

 være behov for, at et pant og returselskab foretager dispositioner, der  

 enkeltvis er af større betydning.
Disse kan ikke udtømmende  

 opregnes på forhånd, men der kan være tale om større  

 investeringer og lån til eksempelvis anlæg til håndtering  

 af pantbelagte produkter eller emballager.
Ministeren bemyndiges til at  

 fastsætte regler om, at visse dispositioner, som har større  

 betydning for selskabet, skal godkendes af myndighederne.
Godkendelsen kan  

 eventuelt også ske i forbindelse med selskabets årlige  

 budget.
Selskabet skal udvise sparsommelighed og drive pant- og  

 retursystemet på en effektiv måde, herunder opnå en rimelig  

 forrentning af indestående midler, af hensyn til gebyrernes  

 størrelse.
Det foreslås derfor i § 9a, stk. 1, nr. 2, at  

 ministeren for det første skal kunne fastsætte regler om  

 selskabets anvendelse af gebyrindtægter i overensstemmelse med skyldige  

 økonomiske hensyn, herunder selskabets afholdelse af  

 administrationsudgifter.
Bemyndigelsen påtænkes udmøntet i  

 regler om godkendelse af budgettet for administrationsudgifter.
Der kan  

 endvidere vise sig behov for at fastsætte regler om anvendelse af  

 skyldige økonomiske hensyn på andre områder.
Det  

 foreslås for det andet, at der skal kunne fastsættes regler om  

 forvaltning af gebyrindtægter, herunder regler om anbringelse af  

 indestående midler til en rimelig forretning.
Gebyrordningen skal administreres efter de samme regler,  

 som gælder for andre gebyrordninger.
Efter disse regler skal der  

 udarbejdes en årlig resultatopgørelse.
Da selskabet ligger inde  

 med alle oplysninger om indtægter og udgifter mv. vedrørende  

 gebyrordningen, foreslås i § 9a, stk.1, nr. 3, at ministeren kan  

 fastsætte regler om selskabets udarbejdelse af  

 resultatopgørelser.
Resultatopgørelserne skal godkendes af  

 ministeren.
Miljø- og energiministeren skal have den  

 fornødne mulighed for at følge udviklingen i selskabet og pant-  

 og retursystemet.
Det foreslås på den baggrund i § 9a, stk.1, nr.  

 4, at ministeren skal kunne fastsætte regler om kontrol og tilsyn med  

 selskabet, herunder regnskabsinstruks, budgetter, budgetopfølgning,  

 regnskab og beretning samt revision i henhold til en af ministeren fastsat  

 revisionsinstruks.
Bemyndigelsen påtænkes ikke umiddelbart  

 udmøntet i videre omfang end angivet af eksemplerne, men der kan vise  

 sig behov for andre tiltag, f.eks. beskrivelse af forretningsgange og  

 kvalitetssikring.
Selskabets pligt til at opbevare regnskaber,  

 regnskabsbilag og andet regnskabsmateriale i en 5-årig periode  

 følger af bogføringsloven.
Der er et tilsvarende behov for at  

 sikre adgangen til materiale vedrørende tilmeldingsforhold, og det  

 foreslås derfor i § 9a, stk. 1, nr. 5, at ministeren skal kunne  

 fastsætte regler om selskabets opbevaring af materiale  

 vedrørende registrerede tilmeldinger til pant- og returordningen i  

 indtil 5 år efter ophør af det enkelte tilmeldingsforhold.
 Myndighedernes muligheder for administration og kontrol  

 med pant- og retursystemet og selskabet vil i høj grad afhænge  

 af oplysninger mv. fra selskabet, og det er ikke muligt på  

 forhånd nærmere at præcisere, hvilke oplysninger og hvilken  

 dokumentation der vil være nødvendig for myndighederne.
 Ministeren skal efter § 9a, stk. 1, nr. 6, kunne  

 fastsætte regler om selskabets meddelelse og tilvejebringelse af  

 oplysninger og dokumentation af enhver art om pant- og retursystemet og  

 administrationen heraf samt selskabets forhold i øvrigt til brug for  

 myndighedernes administration og kontrol med ordningen og selskabet.
Det er en betingelse efter den gældende lovs § 9,  

 for at ministeren kan overlade administrationen af en pant- og returordning  

 til private, at det kan ske på miljømæssigt betryggende  

 vis.
På den baggrund  foreslås det i § 9a, stk. 1, nr. 7, at  

 ministeren skal kunne fastsætte regler om opnåelsen af konkrete  

 miljømæssige mål og om selskabets pligt til at indsamle og  

 bearbejde data, der bl.a. kan tjene til dokumentation for om målene er  

 nået.
For at sikre, at selskabet indkøber varer og  

 tjenester i åben konkurrence på de bedst opnåelige  

 vilkår, foreslås det, § 9a, stk. 1, nr. 8, at ministeren skal  

 kunne fastsætter regler om selskabets anvendelse af udbud ved  

 indkøb.
Reglerne kan omfatte anvendelse af bestemte udbudsregler, f.  

 eks.
EU s indkøbsdirektiver.
Det foreslås i § 9a, stk. 1, nr. 9, at der skal  

 kunne fastsættes regler om selskabets pligt til at indsamle og  

 bearbejde data.
Der er tale om data som navnlig skal tilvejebringe grundlaget  

 for at kunne vurdere om de miljømæssige mål for ordningen  

 opfyldes.
Det kan desuden efter forslaget pålægges selskabet at  

 iværksætte informationskampagner med henblik på at  

 opnå en bedre indsamling.
For at muliggøre en fortsættelse af driften  

 af et pant- og retursystem efter enerettens ophør i tilfælde af,  

 at ministeren alene erhverver aktiver fra selskabet, foreslås det i §  

 9a, stk. 1, nr. 10, at miljø- og energiministeren skal kunne  

 pålægge selskabet at udlevere materiale, herunder registre over  

 tilmeldinger, dokumenter og korrespondance vedrørende  

 tilmeldingsforhold, samt datamateriale, der er indgået i  

 fastsættelsen af gebyrer mv., vedrørende den af selskabet drevne  

 pant- og returordning hvis ministeren skønner, at det er  

 nødvendigt for at kunne opretholde et pant- og retursystem.
Et  

 pålæg om udlevering af materiale forventes umiddelbart kun at  

 komme på tale, hvis selskabet ikke fortsætter sin virksomhed,  

 f.eks. fordi en eneret er tildelt en anden.
I så fald vurderes  

 selskabet ikke at have en rimelig interesse i at modsætte sig en  

 udlevering af hensyn til opretholdelsen af pant- og retursystemet.
 Om myndighedernes tilsyn med de i § 9, stk. 3,  

 nævnte selskaber mv. i øvrigt henvises til de generelle  

 bemærkninger til lovforslaget.
Det er efter lovens § 65 kommunerne der fører  

 tilsyn med, at loven og de regler, der er fastsat i medfør af loven,  

 overholdes.
Det forudsættes som nævnt, at miljø- og  

 energiministeren bestemmer, at tilsynet med pant- og returselskabet varetages  

 af ministeren, jf., § 67, men at beføjelsen delegeres til  

 Miljøstyrelsen.
Miljøstyrelsen vil således som  

 tilsynsmyndighed kunne meddele pant- og returselskabet påbud om at  

 efterleve fastsatte regler og vilkår og bringe eventuelle ulovlige  

 forhold til ophør.
Hvis pant- og returselskabet undlader at efterleve  

 meddelte påbud vil selskabet kunne straffes efter lovens § 110.
Det gebyr, som i § 9 a, stk. 2, nr. 1, foreslås at  

 kunne pålægges forhandlere mv. skal kunne dække udgifter  

 til administrationen af pantordningen.
Gebyrer og visse andre beløb  

 til dækning af udgifterne ved pant- og returordningen i øvrigt  

 kan opkræves hos producenter og importører af de af ordningen  

 omfattede produkter, varer og emballager efter regler fastsat i medfør  

 af lovens § 53 og den foreslåede § 53 c, jf. nærmere  

 nedenfor.
Det nærmere indhold af den tilslutningspligt, som  

 følger af den gældende lovs § 9, stk. 4, herunder det retlige  

 forhold mellem det selskab, der har fået overladt administrationen og  

 udbyderen, er ikke nærmere beskrevet i loven.
Det foreslås derfor  

 i § 9a, stk. 2, nr. 2, at ministeren kan fastsætte regler om, at  

 importører, producenter og forhandlere mv. skal indsende nærmere  

 bestemte oplysninger til et pant- og returselskab til brug for  

 administrationen og kontrollen med ordningen.
Der vil være tale om  

 oplysninger, som er nødvendige som led i driften og kontrollen med  

 ordningen, herunder opkrævningen af gebyrer.
Oplysninger skal efter  

 bestemmelsen kunne forlanges afgivet i en bestemt form.
Der vil eksempelvis  

 kunne være tale om, at der skal anvendes en særlig blanket, eller  

 at oplysninger skal indtastes på elektronisk læsbart medie, fx en  

 diskette.
Der vil endvidere kunne stilles krav om, at oplysningerne skal  

 være bekræftet af en erklæring fra revisor.
De oplysninger,  

 som det skal kunne forlanges at producenter og importører videregiver  

 til selskabet som led i administrationen og kontrollen, vil blive fastlagt i  

 en bekendtgørelse med hjemmel i forslagets § 9a, stk. 2, nr. 2.
Et pant- og returselskab kunne eventuelt i forbindelse  

 hermed få kendskab til oplysninger af forretningsmæssig karakter,  

 som af hensyn til de berørte virksomheders konkurrencemæssige  

 situation ikke bør videregives til andre.
Det foreslås på  

 den baggrund, at ministeren skal kunne fastsætte regler om, at  

 oplysningerne i stedet skal sendes til en  registeret eller statsautoriseret  

 revisor.
Det foreslås i konsekvens heraf i § 9a, stk. 2, nr. 3, at  

 ministeren skal kunne fastsætte regler om hvilke oplysninger, eventuelt  

 i en bearbejdet form, som revisor skal eller kan videresende til selskabet  

 mv.
Det indebærer, at der vil kunne pålægges revisor  

 begrænsninger med hensyn til hvilke oplysninger, typisk af  

 forretningsfølsom karakter, der må videresendes til selskabet  

 mv.
Der foreslås dog iøvrigt pålagt bestyrelsesmedlemmer  

 og ansatte i pant- og returselskaber tavshedspligt mv. med hensyn til  

 fortrolige oplysninger, som disse eventuelt på anden måde end via  

 den almindelige indberetningspligt måtte komme i besiddelse af, jf.  

 bemærkningerne til forslagets § 1, nr. 21 vedrørende lovens §  

 110.
Der er efter forslaget ikke noget til hinder for, at  

 selskabet mv. inden for de administrativt fastsatte rammer selv indgår  

 de nødvendige aftaler med den registrerede eller statsautoriserede  

 revisor om opgavens udførelse og betalingen herfor.
Det  

 forudsættes dog, at den registrerede eller statsautoriserede revisor  

 ikke i anden sammenhæng står i forhold  til selskabet mv.,  

 eksempelvis som selskabets revisor.
Pantafregningen for genpåfyldelige emballager til  

 øl og læskedrikke sker i dag mellem den enkelte butik og  

 producenten i forbindelse med levering af nye drikkevarer og afhentning af  

 tomme emballager.
Der sker efterfølgende i fornødent omfang en  

 "clearing" af flasker mellem bryggerierne.
For så vidt angår  

 engangsemballager, der i dag i et begrænset antal markedsføres  

 af importører, vil disse som oftest blive afhentet af en indsamler.  

 Denne relativt enkle pantafregning i det eksisterende system for øl og  

 sodavandsemballager påtænkes ikke ændret ved dette  

 forslag.
Systemet vil dog ikke i praksis kunne fungere for  

 engangsemballager i en situation, hvor det generelt måtte være  

 tilladt at sælge øl og sodavand i engangsemballage.  

 Engangsemballagen forventes i givet fald at ville blive markedsført i  

 et langt større antal end i dag og af mange forskellige producenter og  

 importører.
Engangsemballage skal ikke retur til bryggerierne til  

 genpåfyldning og det vil i praksis være vanskeligt og i visse  

 tilfælde praktisk umuligt for butikkerne at afregne den pant med  

 producenten eller importøren, som butikken har refunderet forbrugeren  

 ved indleveringen af den tomme emballage.
Med henblik på at skabe forudsætningerne for  

 etablering af en centralt styret pantadministration for engangsemballager,  

 foreslås det i § 9a, stk. 2, nr. 4, at producenter og importører  

 skal kunne pålægges at indbetale pant til selskabet mv. for  

 markedsførte øl og læskedrikke i engangsemballage.
Hvis  

 engangsemballager generelt måtte blive tilladt forventes ministeren at  

 udnytte hjemlen til at fastsætte regler om én central  

 pantadministration for engangsemballager til øl og læskedrikke,  

 der i første omgang skal administreres af Dansk Retursystem A/S.  

 Nærmere regler om selskabets pligt til at betale indbetalt pant skal  

 kunne fastsættes i medfør af den foreslåede § 9 a, stk. 1,  

 nr. 2.
 Ministeren vil efter den gældende § 9, stk. 2, nr.  

 1, desuden kunne fastsætte regler om pantets størrelse.
 Det foreslås, jf. § 9a, stk. 3, at miljø- og  

 energiministeren i enkeltstående tilfælde skal kunne meddele  

 dispensation fra pligten til at være tilsluttet én bestemt pant-  

 og returordning eller dispensation fra de regler, om bl.a. betaling af  

 gebyrer, pant og indberetning af oplysninger, som ministeren efter den  

 foreslåede § 9a, stk. 2, skal kunne udstede i forbindelse med  

 etableringen af en pant- og returordning, hvortil der er tilslutningspligt  

 efter § 9, stk. 3.
Dispensationsadgangen forudsættes kun udnyttet i  

 særlige tilfælde.
Der er tænkt på situationer, hvor  

 en tilslutningspligt eventuelt kunne medføre, at en importør  

 ikke vil kunne opfylde sine forpligtelser i henhold til eksisterende aftaler  

 om indsamling mv. af importørens engangsemballager, som følge  

 af at indsamlingen af engangsemballager fremover skal varetages af et pant-  

 og returselskab.
Det er således hensigten, at ministeren efter  

 ansøgning skal kunne meddele dispensation i de særlige  

 tilfælde, hvor det kan dokumenteres eller sandsynliggøres, at et  

 kontraktsbrud medfører et erstatningsansvar for den  

 pågældende importør.
Dispensationen vil således  

 kunne indebære, at den pågældende importør for en  

 tidsbegrænset periode, som kan anses for rimelig, som hidtil selv vil  

 kunne varetage indsamlingen af egne emballager.
 Dispensation kan også komme på tale, hvis den  

 pågældende pant- og returordning ikke er indrettet på at  

 kunne håndtere en speciel vare, produkt eller emballage.
Det foreslås, at ministeren skal kunne  

 fastsætte vilkår for dispensationen.
Vilkårene vil bl.a.  

 kunne omfatte en pligt for importøren til at sikre opnåelsen af  

 bestemte indsamlingsprocenter for egne emballager samt en pligt til at  

 dokumentere indsamlingsprocenterne overfor et pant- og returselskab eller  

 myndighederne.
Meddelelse af en dispensationen til en producent eller  

 importør, der sælger varer, produkter eller emballager som i  

 forvejen er på markedet, vil i praksis betyde at der vil være  

 flere (parallelle) pant- og retursystemer for samme type vare, produkt eller  

 emballage.
Der kan eventuelt som følge heraf af hensyn til  

 pantadministrationen være behov for også at stille krav om  

 særlig mærkning af importørens engangsemballager med  

 henblik på at kunne skelne importørens emballager fra  

 øvrige (engangs-) emballager, der tilhører andre  

 pantsystemer.
 Dispensationsbestemmelsen vil eventuelt blive bragt i  

 anvendelse i forbindelse med den ordning for emballager til øl og  

 læskedrikke, som skal administreres af Dansk Retursystem A/S, hvis  

 ordningen udvides til også at omfatte etableringen af et pantsystem for  

 engangsemballager.
Ad § 9 b Det foreslås i § 9b, at ministeren  

 (Miljøstyrelsen) som led i håndhævelsen af loven  

 administrativt skal kunne iværksætte tvangsbøder overfor  

 selskabet mv.
Denne sanktionsmulighed vil kunne iværksættes i en  

 række nærmere bestemte situationer, som angivet i forslaget, hvor  

 det normalt er forholdsvis let for myndighederne at  konstatere, at selskabet  

 har tilsidesat sine forpligtelser efter lovgivningen.
Forslaget om  

 tvangsbøder er først og fremmest begrundet i myndighedernes  

 behov for løbende at kunne føre kontrol med pant- og  

 returselskabet og sikre at loven, og de afgørelser ministeren  

 træffer, efterleves.
Det bemærkes, at tvangsbøder  

 først vil kunne iværksættes efter at myndighederne har  

 indskærpet overfor selskabet mv., at lovgivningen skal overholdes -  

 eksempelvis at selskabet skal indsende gebyrregnskaber til myndighederene -  

 og selskabet til trods herfor og efter udløbet af en fastsat frist  

 fortsat ikke har opfyldt sine forpligtelser.
Ad § 9c En del af de pantindbetalinger, der tilgår et pant-  

 og returselskab, vil ikke blive indløst fordi emballagerne ikke  

 returneres 100% af forbrugerne.
Forbrugeren, der ved købet bliver ejer  

 af emballagen, går således glip af den pant, som er betalt ved  

 købet.
Forslagets § 9c, stk.1, angiver de betingelser, der skal  

 være opfyldt for at indtægtsføre den ikke indløste  

 pant, idet selskabet mv. til enhver tid skal være i stand til at betale  

 pant for pantbelagte emballager. "God og forsigtig regnskabspraksis" er en  

 retlig standard, der kræver forsigtighed ved regnskabsmæssige  

 dispositioner mv. og som er fastlagt i retspraksis.
Ministeren vil efter den foreslåede § 9 c, stk. 2,  

 kunne fastsætte nærmere regler om, til hvilke formål  

 indtægtsført pant kan anvendes, jf. de almindelige  

 bemærkninger ovenfor for så vidt angår pant- og  

 retursystemer for emballage til øl og læskedrikke.
Det  

 forudsættes, at disse midler anvendes til formål, der ligger  

 indenfor den etablerede ordning, og som dermed kommer brugerne og/eller  

 miljøet til gode.
Ministeren kan dog bestemme, at ikke indløste  

 pantmidler skal anvendes til almennyttige formål, f.eks. projekter og  

 foreningsarbejde med kulturelle, sociale, miljø- eller  

 arbejdsmiljømæssige aspekter.
Formålet er alene at sikre,  

 at ministeren, i det omfang det ikke måtte være muligt at finde  

 en forsvarlig anvendelse af de ikke indløste pantindtægter til  

 gavn for pant- og retursystemet, har mulighed for at bestemme, at  

 indtægterne kan anvendes til andre fornuftige formål.
Herved  

 undgås også, at der akkumuleres en større eller mindre  

 formue i pant- og returselskabet som følge af, at der ikke sker en  

 optimal indsamling af de solgte emballager.
Ad § 9d Et selskab mv. vil på det tidspunkt, hvor selskabets  

 administration af pant- og returordningen bortfalder, kunne ligge inde med  

 betydelige midler i form af indbetalt pant og gebyrer.
Den foreslåede  

 bestemmelse i § 9 d skal sikre, at sådanne eventuelle indestående  

 midler udbetales i overensstemmelse med de regler om udbetaling, der  

 måtte være fastsat for ordningen med henblik på en  

 afvikling af de midler, der er oparbejdet under ordningen.
Ad § 9e I forbindelse med ophøret af en eneret for et pant-  

 og returselskab, vil der kunne opstå et "hul" i administrationen af  

 ordningen, indtil en ny operatør har fået overdraget ansvaret  

 for ordningen, eller indtil der eventuelt i forbindelse med en liberalisering  

 er etableret flere parallelle pant- og retursystemer.
Problemet vil dog nok  

 først og fremmest kunne tænkes at opstå i en situation,  

 hvor eneretten ophører i utide, f.eks. som følge af en  

 misligholdelse fra pant- og returselskabet.
Det er derfor fundet  

 hensigtsmæssigt at foreslå, først og fremmest af hensyn  

 til situationer, hvor eneretten bringes til ophør før tid, at  

 miljø- og energiministeren på de i lovforslaget fastsatte  

 betingelser, skal kunne erhverve selskabets aktier eller aktiver, jf.  

 forslagets § 9e.
Erhvervelsen skal ske af hensyn til opretholdelsen af et  

 pant- og retursystem.
Det understreges herved, at formålet er at give  

 miljø- og energiministeren mulighed for at sikre, at ordningen  

 uforstyrret kan drives videre, indtil forholdene omkring ordningens  

 videreførelse er afklaret.
Staten får dermed mulighed for at  

 sikre, at pant- og returordningen ikke bryder sammen, indtil det tidspunkt,  

 hvor ansvaret for administrationen af ordningen måtte være  

 overdraget en ny operatør eller en eventuel omlægning af  

 ordningen måtte være gennemført.
For det andet sikres det,  

 at de værdier, som er oparbejdet i selskabet via indbetalingen af  

 gebyrer og i form af eventuel ikke indløst pant, forbliver i selskabet  

 til gavn for ordningens brugere.
Det er således ikke formålet, at  

 staten permanent eller for længere perioder skal overtage ansvaret for  

 at drive private pant- og retursystemer.
 Overtagelse af aktier eller aktiver kommer kun på  

 tale, hvis selskabet ikke fortsætter sin virksomhed med drift af et  

 pant- og retursystem, f.eks. fordi en eneret er tildelt en anden.
Vederlaget for aktierne og aktiverne er i forslaget  

 fastsat med henblik på, at overtagelsen er økonomisk neutral for  

 aktionærerne og selskabet.
Vederlaget for aktierne vil være den  

 oprindelige indskudskapital med tillæg af en forretning og med fradrag  

 af udbetalt udbytte og udlodning.
Forretningen skal ske med en rentesats, der  

 svarer til den af Nationalbanken pr. 31. december offentliggjorte  

 referencerente "Copenhagen Interbank Offered Rate (CIBOR)" for en periode  

 på 12 måneder plus 1 procent, og med fradrag af udbetalt udbytte  

 og udlodning.
Referencerenten bestemmes af udviklingen på  

 pengemarkedet.
På tidspunktet for lovforslagets fremsættelse  

 svarer den til 6,240 % p.a. inklusiv tillægget på 1%. Den  

 foreslåede forrentning svarer for Dansk Retursystem A/S s vedkommende  

 til aktionærernes forudsætninger.
I øvrigt er  

 forrentningen på niveau med den reale afkastgrad af virksomheders  

 kapital, der i perioden 1991-1996 lå på 6,5   8,5 %, herunder i  

 betragtning af, at risikoen ved selskabets aktiviteter er begrænset som  

 følge af "hvile i sig selv" princippet.
Den foreslåede  

 rentesats vurderes derfor som rimelig også i forhold til andre  

 selskaber end Dansk Retursystem A/S.
Vederlaget for aktiverne vil være  

 den bogførte værdi.
Da afskrivningerne på aktiverne er  

 finansieret af gebyrindtægter, kompenseres selskabet fuldt ved betaling  

 af den bogførte værdi.
Ad § 9f Det foreslås, § 9 f, at de afgørelser et  

 pant- og returselskab træffer som led i administrationen af pant- og  

 returordningen, skal kunne påklages til miljø- og  

 energiministeren.
Det forudsættes, at det i reglerne om den  

 pågældende ordning er klart bestemt, hvilke typer af  

 afgørelser selskabet kan og skal træffe.
Der kan eksempelvis  

 være tale om afgørelse af, hvorvidt  kriterierne for tilmelding  

 til pant- og returordningen er opfyldt.
Der kan også opstå  

 uenighed om pant- og returselskabets opgørelser i forbindelse med  

 udbetalingen af investeringstilskud til forhandlere, hvis der til ordningen  

 er knyttet en tilskudsordning som foreslået i § 1, nr. 14,  

 vedrørende § 55c.
Ad § 9g Det foreslås, at miljø- og energiministeren i  

 særlige tilfælde, hvor selskabet groft eller gentagne gange har  

 overtrådt lovgivningen, skal kunne bringe selskabets (ene-) ret til at  

 administrere en pant- og returordning til ophør, før det  

 forudsatte ophørstidspunkt, § 9 g.
De overtrædelser af anden  

 lovgivning, der vil kunne anses for uforenelig med selskabets administration,  

 og som vil kunne begrunde bortfald af retten til at administrere ordningen,  

 vil eksempelvis være grove overtrædelser af skatte- og  

 afgiftslovgivningen, konkurrencereglerne eller straffeloven.
Til. nr. 6-12 Det er efter den gældende § 53 ministeren, der  

 fastsætter størrelsen af de gebyrer, der kan  

 pålægges producenter og importører af produkter, varer og  

 emballager.
Det foreslås, at fastsættelse og opkrævningen  

 af gebyrer efter § 53 for så vidt angår emballage og kontrollen  

 hermed skal kunne henlægges til en privat organisation eller et  

 selskab, som har fået overladt administrationen af et pant- og  

 retursystem efter bestemmelsen i § 9, stk. 3. Det er herved forudsat, at de  

 selskaber mv., der har fået overladt administrationen af pant- og  

 returordninger, har et indgående kendskab til de berørte  

 branchers omkostningsstrukturer.
For dels at sikre kontrollen med udviklingen  

 i gebyrernes størrelse, og dels sikre at gebyrerne fastsættes  

 efter rimelige, objektive og gennemsigtige kriterier, foreslås det, at  

 gebyrerne skal godkendes af miljø- og energiministeren.
Hvis  

 ministeren ikke kan godkende de af selskabet mv. fastsatte gebyrer, kan  

 ministeren efter § 53 selv fastsætte størrelsen af  

 gebyrerne.
Det bemærkes, at der i forbindelse med en pant- og  

 returordning, hvor finansieringen af denne sker med gebyrer opkrævet  

 efter § 53, kan være visse engangsomkostninger i forbindelse med  

 tilmelding af producenter og importører og disses produkter til  

 retursystemet.
Dette vil også være tilfældet i forbindelse  

 med den af Dansk Retursystem A/S etablerede ordning.
Udgifterne hertil  

 forventes helt overvejende afholdt over det løbende gebyr, som skal  

 svares for hver enkel emballage, som producenten og importøren  

 markedsfører.
Dette udelukker dog ikke, at der i forbindelse med  

 tilmelding af nye produkter til returordningen vil kunne være behov for  

 at opkræve et særskilt gebyr.
Dette gebyr kan givet fald  

 forventes at blive af en størrelse, som det normalt vil være  

 overkommeligt at betale også for mindre  producenter og importører.
 Det bestemmes i § 53 a, at gebyrer opkrævet efter §  

 53 også kan anvendes til tilskud og håndteringsgodtgørelse  

 til forhandlere mv. efter den foreslåede § 55c.
Til nr. 13 Det foreslås i § 53c, stk. 1, at bidrag til  

 tilbagebetaling af de lån, der er optaget og anvendt til tilskud til  

 investeringer i anlæg til sortering mv. af emballager, som ikke kan  

 finansieres efter gebyrreglerne i lovens § 53, skal kunne opkræves som  

 et særskilt beløb hos producenter og importører.
De udgifter til investeringer i automater, der kan  

 henføres til engangsemballager, og som derfor principielt skal  

 dækkes over engangsemballagernes gebyr, vil af Dansk Retursystem A/S -  

 indtil spørgsmålet om, hvorvidt engangsemballager bliver  

 tilladt, er afklaret - i første omgang blive tilvejebragt ved at Dansk  

 Retursystem A/S optager et lån "på vegne" af  

 engangsemballagerne.
Lånet vil højest kunne andrage 22 mio. kr.  

 årligt i maksimalt 2 år.
Hvis engangsemballager generelt bliver  

 tilladt, vil selskabet etablere et fuldt udbygget pant- og retursystem for  

 engangsemballager.
Den resterende del af engangsemballagernes andel af  

 investeringsprogrammet vil i så fald blive indregnet i de nye gebyrer  

 for engangsemballager.
De optagne lån forudsættes i det  

 tilfælde dog tilbagebetalt med indtægter fra pant, der ikke er  

 blevet indløst af forbrugerne, og som selskabet efter forslaget kan  

 indtægtsføre.
 Hvis engangsemballager ikke bliver tilladt generelt, vil  

 udgifterne til ordningen skulle finansieres af de - overvejende  

 genpåfyldelige   emballager som anvendes ved salg af øl og  

 læskedrikke på det danske markedet.
I det omfang en fuld nyttiggørelse af de foretagne  

 investeringer imidlertid ikke eller kun delvist kan godtgøres, fx  

 fordi investeringen helt overvejende har karakter af et beredskab specielt  

 for engangsemballager, foreslås det, § 53c, stk. 1, at miljø- og  

 energiministeren skal kunne opkræve et beløb hos samtlige  

 producenter og importører af øl og læskedrikke med  

 henblik på tilbagebetalingen af den del af lånene, der er anvendt  

 til investeringer der ikke kan nyttiggøres.
Fordelingen af  

 omkostningen vil i givet fald ske på den måde, at det  

 opkrævede beløb vil blive fordelt ligeligt på samtlige  

 emballager til øl og læskedrikke efter antal.
 Det foreslås i lighed med ændringsforslagets  

 til § 53 om gebyrer, at ministeren i de tilfælde, hvor  

 opgørelsen ikke kan ske på baggrund af den betalingspligtige  

 virksomheds oplysninger, skønsmæssigt skal kunne ansætte  

 de beløb efter § 53, stk. 1 og 2, som virksomheden skal betale.  

 Endvidere foreslås som i § 53, at opkrævningen af beløbene  

 skal kunne henlægges til et privat selskab.
Til nr. 14-16 Det foreslås, at der tilvejebringes en udtrykkelig  

 hjemmel i § 55c til at der kan gives en godtgørelse og tilskud til  

 forhandlere, der returtager og sorterer emballager.
Udgifterne vil som  

 nævnt kunne afholdes over det gebyr, der kan opkræves efter § 53,  

 jf. forslagets § 1, nr. 13, vedrørende ændringen af § 53a.
Der  

 skal således kunne gives tilskud til dels effektivisering af  

 eksisterende anlæg i dagligvarehandelen, således at  

 dagligvarehandelens omkostninger ved at håndtere de på markedet  

 værende emballager, særligt plastemballager, nedbringes og dels  

 "fremtidssikrede" modtage- og sorteringsanlæg.
Herved sigtes  

 til anlæg, der kan modtage ikke blot genpåfyldelige, men  

 også modtage og registrere pantbelagte engangsemballager i  

 større antal, for det tilfælde, at denne emballage generelt  

 måtte blive tilladt.
Fremtidssikringen skal således skabe mulighed for et  

 kollektivt beredskab for engangsemballager, som har til formål at  

 nedbringe butikkers, producenters og importørers samlede omkostninger  

 til modtagefaciliteter, og som ikke mindst af hensyn til miljøet skal  

 gøre det muligt om nødvendigt at fremskynde etableringen af et  

 sammenhængende og effektivt system til håndtering af  

 engangsemballager.
Den risiko, der primært knytter sig til  

 fremtidssikringen, er, at den fulde nyttiggørelse af investeringen kun  

 opnås, hvis markedsføring af øl og læskedrikke i  

 engangsemballager generelt bliver tilladt.
De investeringsudgifter, der er begrundet i en  

 fremtidssikring, vil eventuelt i første omgang som nævnt skulle  

 afholdes med lån.
Dette forventes at blive tilfældet med  

 modtagefaciliteter for emballager til øl og sodavand, idet  

 engangsemballagernes andel af investeringerne vil skulle  

 lånefinansieres, indtil det er afklaret, om engangsemballager generelt  

 måtte blive tilladt.
Det foreslås, § 55c, stk. 2, at der endvidere  

 tilvejebringes en udtrykkelig hjemmel til at ministeren også skal kunne  

 henlægge administrationen og kontrollen af tilskudsordningen mv. til et  

 selskab mv., der forestår administrationen af en pant- og returordning  

 i henhold til regler udstedt efter § 9, stk. 3. Der vil, som det  

 forudsættes med hensyn til henlæggelse af kontrolopgaver i  

 øvrigt til et selskab mv. efter § 9, stk. 3, i givet fald være  

 tale om kontrolopgaver af begrænset omfang og intensitet.
Allerede som  

 følge heraf kommer det heller ikke i denne forbindelse på tale,  

 at selskabet mv. vil skulle have adgang til virksomheder mv. uden  

 retskendelse efter lovens § 87.
Efter lovens § 56, stk. 3, kan ministeren fastsætte  

 nærmere regler om ydelse af tilskud, herunder om ansøgning og  

 vilkår for ydelse af tilskud, udbetaling og bortfald af tilskud,  

 tilbagebetaling, revision m.v.
Det foreslås bl.a., at bemyndigelsen til  

 ministeren til at fastsætte sådanne generelle regler også  

 skal omfatte tilskud, der er ydet til forhandlere mv. efter den  

 foreslåede § 55 c.
Det foreslås videre med ændringen af §  

 56a, at forhandlere mv. der modtager tilskud, ligesom andre der modtager  

 tilskud, får pligt til selv at gøre opmærksom på, om  

 vilkårene for tilskud ikke er overholdt.
Til nr. 17 Det foreslås, at der efter samme regler, som  

 gælder for betaling af gebyr til myndighederne efter lovens § 88, skal  

 kunne fastsættes regler om betaling af rente ved for sen eller  

 manglende betaling af pant og gebyr til et pant- og returselskab.
Til nr. 18-20 Der er tale om straffebestemmelser og en  

 konsekvensændring af at den tidligere § 9a bliver til § 9h.
Det  

 foreslås endvidere, at der i regler der udstedes efter § 53c og § 55c  

 skal kunne fastsættes straf for overtrædelsen af disse.
Til nr. 21 Et privat pant- og returselskab kan eventuelt i  

 forbindelse med administrationen af en ordning, der er henlagt til selskabet  

 i henhold til lovens § 9, stk. 3, få kendskab til oplysninger af  

 forretningsmæssig karakter, som af hensyn til de berørte  

 virksomheders konkurrencemæssige situation ikke bør videregives  

 til andre.
Det bemærkes, at forvaltningslovens og straffelovens  

 bestemmelser om, at den der virker i offentlig tjeneste har tavshedspligt med  

 hensyn til sådanne oplysninger, ikke gælder for  

 bestyrelsesmedlemmer og ansatte i et privat pant- og returselskab, hvortil  

 der er tilslutningspligt for udbydere af varer, produkter eller  

 emballage.
 Det foreslås på den baggrund, at straffelovens  

 bestemmelser om den, der uberettiget videregiver eller udnytter fortrolige  

 oplysninger, jf. straffelovens § 152 og §§ 152 d-f, også skal  

 gælde bestyrelsesmedlemmer og ansatte i et pant- og returselskab, som  

 har fået overdraget administrationen m.v. af en pant- og returordning i  

 henhold til lovens § 9, stk. 3.
 Der henvises dog i øvrigt til bemærkningerne  

 til §1, nr. 5 vedrørende § 9a, hvorefter der i forbindelse med Dansk  

 Retursystem A/S påtænkes fastsat regler om, at  

 forretningsoplysninger af følsom karakter ikke skal sendes til Dansk  

 Retursystem A/S, men til en registreret eller statsautoriseret revisor.
Til § 2 Det foreslås, at ministeren fastsætter  

 tidspunktet for lovens ikrafttrædelse.
Lovforslaget sammenholdt med gældende ret Gældende formulering Lovforslaget 3)	  pligt for forhandlere af de af panteordningerne omfattede  

 produkter, varer eller emballager til at være tilsluttet  

 panteordningerne, herunder pligt til at modtage og opbevare de  

 pantbærende produkter m.v.
 1. § 9, stk. 2, nr. 3, affattes således:
» 2. I § 9, stk. 2, indsættes efter nr. 3:
» Stk. 3. Ministeren kan overlade administrationen af de i  

 stk. 1 og 2 nævnte ordninger til forhandlere eller producenter af de  

 pågældende produkter, varer eller emballager eller disses  

 organisationer, når der ved en sådan privat ordning kan sikres en  

 miljømæssigt betryggende effektivitet med hensyn til indsamling,  

 genanvendelse eller bortskaffelse.
 3. § 9, stk. 3, affattes således:
» Stk. 4. Er der efter stk. 3 indgået aftale om en ordning med  

 forhandlere eller producenter, som dækker en væsentlig del af  

 markedet for de pågældende produkter, varer eller emballager, kan  

 ministeren fastsætte regler om, at de øvrige forhandlere skal  

 være tilsluttet den etablerede ordning 4. § 9, stk. 4, affattes således:
» 5. § 9a ophæves og i stedet indsættes:
» 1)	  selskabets aktiviteter og godkendelse af visse af selskabets  

 dispositioner, herunder selskabets pligt til ikke at drive anden  

 virksomhed, 2)	  selskabets betaling af indbetalt pant og anvendelse af  

 gebyrindtægter i overensstemmelse med skyldige økonomiske  

 hensyn, herunder selskabets afholdelse af administrationsudgifter og  

 forvaltning af gebyrindtægter, 3)	  selskabets udarbejdelse af resultatopgørelser for  

 gebyrområder, 4)	  kontrol og tilsyn med selskabet, herunder regnskabsinstruks,  

 budgetter, budgetopfølgning, regnskab og beretning samt revision i  

 henhold til en af ministeren fastsat revisionsinstruks, 5)	  selskabets opbevaring af materiale vedrørende registrerede  

 tilmeldinger til pant- og returordningen i indtil 5 år efter  

 ophør af det enkelte tilmeldingsforhold, 6)	  selskabets tilvejebringelse og videregivelse af oplysninger og  

 dokumentation af enhver art om pant- og retursystemet og administrationen  

 heraf samt selskabets forhold i øvrigt til brug for myndighedernes  

 administration og kontrol med ordningen og selskabet, 7)	  selskabets opfyldelse af miljømæssige  

 målsætninger, indsamling og håndtering af de af ordningen  

 omfattede varer, produkter og emballager, og selskabets  

 iværksættelse af informationskampagner, 8)	  selskabets pligt til at udbyde selskabets indkøb af varer  

 og tjenesteydelser, 9)	  selskabets overvågning af ordningen, herunder indsamling og  

 bearbejdning af data fra producenter, importører og forhandlere mv.,  

 og 10)	selskabets pligt til ved enerettens ophør, at udlevere  

 materiale, herunder registre over tilmeldinger, dokumenter og korrespondance  

 vedrørende tilmeldingsforhold, samt datamateriale, der er  

 indgået i fastsættelse af gebyrer mv., hvis ministeren  

 skønner, at det er nødvendigt af hensyn til opretholdelsen af  

 et pant- og retursystem.
Stk. 2. Ministeren kan i forbindelse med, at en ordning  

 iværksættes af et selskab m.v. efter § 9, stk. 3, hvortil der er  

 tilslutningspligt efter regler fastsat af ministeren efter § 9, stk. 2,  

 endvidere fastsætte regler om 1)	  forhandleres mv. pligt til at betale gebyr til selskabet mv. til  

 hel eller delvis dækning af de udgifter, der er forbundet med  

 administrationen mv. af ordningen, 2)	  forhandlere mv., producenter og importørers pligt til at  

 lade sig registrere hos selskabet og meddele selskabet mv. og en registreret  

 eller statsautoriseret revisor, enhver oplysning til brug for  

 administrationen og kontrollen med ordningen, herunder at oplysningerne skal  

 meddeles i en bestemt form og bekræftes af en registreret eller  

 statsautoriseret revisor, 3)	  revisors bearbejdning og videregivelse af oplysninger til  

 myndighederne og selskabet mv., herunder at visse oplysninger ikke eller kun  

 i bearbejdet form må videregives af revisor til selskabet mv., og 4)	  pligt for producenter og importører til at betale pant til  

 selskabet mv. for markedsførte varer, produkter eller emballager.
Stk. 3. Ministeren kan i særlige tilfælde  

 bestemme, at de regler, der er udstedt i medfør af stk. 2, ikke eller  

 kun delvist skal gælde for visse producenter, importører og  

 forhandlere mv., og at disse ikke har pligt til at være tilsluttet en  

 bestemt pant- og returordning.
Ministeren kan stille nærmere  

 vilkår i forbindelse med fritagelsen.
§ 9 b.
Undlader bestyrelsen, direktionen eller tilsvarende  

 ledelsesorgan i et selskab mv., der har fået overladt administrationen  

 af en pant- og returordning i henhold til § 9, stk. 3, i rette tid efter de  

 regler ministeren har fastsat efter loven, at 1)	  meddele eller tilvejebringe oplysninger og dokumentation af enhver  

 art om administrationen af pant- og retursystemet og selskabets forhold i  

 øvrigt, herunder regnskaber og resultatopgørelser, til brug for  

 myndighedernes administration og kontrol med ordningen, og fastsættelse  

 af pant og gebyrer, jf. § 9a, stk. 1, nr. 3 og 6, 2)	  iværksætte indsamling og håndtering af de af  

 ordningen omfattede varer, produkter eller emballager, eller  

 informationskampagner, mv., jf. § 9a, stk. 1, nr. 7, 3)	  udbyde selskabets indkøb af varer eller tjenesteydelser,  

 jf. § 9a, stk. 1, nr. 8, 4)	  foretage overvågning af ordningen, herunder indsamle og  

 bearbejde data fra producenter, importører og forhandlere mv., jf. §  

 9a, stk. 1, nr. 9, 5)	  udbetale pant, godtgørelse eller tilskud, jf. §§ 9 a stk.  

 1, nr. 2, og 55 c, eller undlader at 6)	  efterleve miljø- og energiministerens afgørelser i  

 klagesager, jf. § 9 f, kan miljø- og energiministeren, efter at forholdet er  

 indskærpet overfor selskabet mv. og en af ministeren fastsat frist er  

 udløbet, som tvangsmiddel pålægge den eller de ansvarlige  

 herfor ugentlige eller månedlige bøder, der tillægges  

 udpantningsret.
§ 9 c.
Det i § 9, stk. 3, nævnte selskab mv. kan  

 indtægtsføre pant, der er indbetalt til selskabet, som ikke er  

 indløst, hvis indtægten er endelig godtgjort i overensstemmelse  

 med god og forsigtig regnskabspraksis ifølge erklæring fra  

 selskabets revisor.
Stk. 2. Ministeren fastsætter nærmere regler  

 om til hvilke formål indtægtsført pant kan anvendes.
Det  

 kan herunder bestemmes, at den indtægtsførte pant skal anvendes  

 til almennyttige formål.
§ 9 d.
Hvis et selskabs administration af en pant- og  

 returordning ophører, har selskabet mv. pligt til at udbetale  

 indestående midler, herunder pant og gebyrer efter de regler, der af  

 ministeren er fastsat for den pågældende ordning, med mindre  

 andet følger af den øvrige lovgivning.
§ 9 e.
Når et selskabs eneret ophører, herunder i  

 de i § 9 g nævnte situationer, har miljø- og energiministeren  

 ret til at erhverve selskabets aktier, hvis det er nødvendigt af  

 hensyn til opretholdelsen af et pant- og retursystem.
Erhvervelsen af  

 aktierne skal ske til en kurs, der svarer til indskudskapitalen med  

 tillæg af forrentning og med fradrag af udbetalt udbytte og udlodning.  

 Rente tilskrives årligt pr. 31. december med en rentesats, der svarer  

 til den af Nationalbanken pr. 31. december offentliggjorte referencerente  

 "Copenhagen Interbank Offered Rate (CIBOR)" for en periode på 12  

 måneder plus 1 procent.
Ved erhvervelsen af aktierne sker forrentningen  

 for tiden efter den 31. december forholdsmæssigt på grundlag af  

 den referencerente, der er offentliggjort en måned før  

 tidspunktet for erhvervelsen.
Stk. 2. Hvis miljø- og energiministeren ikke  

 erhverver selskabets aktier, jf. stk.1, kan ministeren, hvis det er  

 nødvendigt af hensyn til opretholdelsen af et pant- og retursystem,  

 helt eller delvist erhverve selskabets aktiver.
Erhvervelsen af aktiverne  

 skal ske til den bogførte værdi.
 Stk. 3. Hvis miljø- og energiministeren ikke  

 senest 1 måned efter enerettens ophør har givet selskabet mv.  

 meddelelse om, at ministeren ønsker at udnytte retten til at erhverve  

 selskabets aktier eller aktiver bortfalder ministerens ret til at erhverve  

 selskabets aktier og aktiver.
 Stk. 4. Ministeren fastsætter nærmere regler  

 om fremgangsmåden i forbindelse med erhvervelsen af et pant- og  

 returselskabs aktier og aktiver efter stk. 1 og 2.
§ 9 f.
Afgørelser, der er truffet af et selskab mv. som  

 led i administrationen af en pant- og returordning, hvortil der er  

 tilslutningspligt efter regler, der er fastsat efter § 9, stk. 3, kan af den  

 afgørelsen retter sig mod, påklages til miljø- og  

 energiministeren.
Klagefristen er 4 uger fra den dag, afgørelsen er  

 meddelt.
Klagen skal være skriftlig og skal indgives til miljø-  

 og energiministeren.
En klage har ikke opsættende virkning, med mindre  

 ministeren bestemmer andet.
 Stk. 2. Ministeren kan fastsætte nærmere  

 regler om indgivelse og behandling af klager efter stk. 1.
§ 9 g.
Ministeren kan uden yderligere varsel fratage et  

 selskab mv. retten til at administrere en pant- og returordning, som er  

 blevet tildelt selskabet i henhold til § 9, stk. 3, hvis selskabet  

 mv.
1)	  groft eller gentagne gange har overtrådt loven eller regler  

 udstedt i medfør heraf, 2)	  undlader at efterkomme påbud eller afgørelser i  

 henhold til loven eller regler udstedt i medfør heraf efter at  

 forholdet er blevet indskærpet overfor selskabet og efter  

 udløbet af en af ministeren fastsat frist, eller 3)	  overtræder anden lovgivning, hvis overtrædelsen  

 må anses for uforenelig med selskabets administration af pant- og  

 returordningen.« § 9 a.
Miljø- og energiministeren kan med henblik på at  

 fremme genanvendelse og renere teknologi og med henblik på at  

 begrænse problemerne i forbindelse med affaldsbortskaffelse  

 fastsætte regler om, at bestemte materialer, produkter eller varer,  

 herunder emballage, efter endt brug skal foranstaltes tilbagetaget af den for  

 markedsføringen ansvarlige producent eller importør, samt at  

 den for markedsføringen ansvarlige producent eller importør  

 forpligtes til for egen regning at foranstalte det tilbagetagne genanvendt  

 eller særligt håndteret.
 Stk. 2. Ministeren kan tillige fastsætte regler om,  

 at enhver, der markedsfører materialer, produkter eller varer,  

 herunder emballage, jf. stk. 1, forpligtes til at foranstalte tilbagetagning  

 samt genanvendelse eller særlig håndtering af tilsvarende  

 produkter, uanset at den pågældende ikke har været  

 ansvarlig for markedsføringen, jf. stk. 1.
 Stk. 3. Når der er iværksat en ordning i  

 henhold til stk. 1, kan ministeren fastsætte regler om borgeres,  

 grundejeres og virksomheders pligt til efter endt brug at aflevere bestemte  

 materialer, produkter eller varer, herunder emballage, hos producenten,  

 importøren og/eller forhandleren, jf. stk. 1 og 4.
 Stk. 4. Ministeren kan fastsætte regler om  

 forhandlerens pligt til at modtage og opbevare de af en ordning  

 iværksat i henhold til stk. 1 omfattede materialer, produkter eller  

 varer, herunder emballage.
 Stk. 5. Til gennemførelse af de i stk. 1  

 nævnte tilbagetagningsordninger kan ministeren bestemme, at  

 tilbagetagningen skal sikres ved en pante- eller rabatordning, jf. § 9, stk.  

 2-4.
 Stk. 6. Inden en ordning i henhold til stk. 1-5  

 iværksættes, skal den forhandles med de i § 11 nævnte  

 myndigheder og organisationer.
 6. § 9h affattes således:
» Stk. 2. Ministeren kan tillige fastsætte regler om,  

 at enhver, der markedsfører materialer, produkter eller varer,  

 herunder emballage, jf. stk. 1, forpligtes til at foranstalte tilbagetagning  

 samt genanvendelse eller særlig håndtering af tilsvarende  

 produkter, uanset at den pågældende ikke har været  

 ansvarlig for markedsføringen, jf. stk. 1.
 Stk. 3. Når der er iværksat en ordning i  

 henhold til stk. 1, kan ministeren fastsætte regler om borgeres,  

 grundejeres og virksomheders pligt til efter endt brug at aflevere bestemte  

 materialer, produkter eller varer, herunder emballage, hos producenten,  

 importøren og/eller forhandleren, jf. stk. 1 og 4.
 Stk. 4. Ministeren kan fastsætte regler om  

 forhandlerens pligt til at modtage og opbevare de af en ordning  

 iværksat i henhold til stk. 1 omfattede materialer, produkter eller  

 varer, herunder emballage.
 Stk. 5. Til gennemførelse af de i stk. 1  

 nævnte tilbagetagningsordninger kan ministeren bestemme, at  

 tilbagetagningen skal sikres ved en pante- eller rabatordning, jf. § 9, stk.  

 2-4.
Stk. 6. Inden en ordning i henhold til stk. 1-5  

 iværksættes, skal den forhandles med de i § 11 nævnte  

 myndigheder og organisationer.« § 53. Miljø- og energiministeren kan fastsætte regler om,  

 at importører eller producenter af nærmere angivne materialer,  

 produkter eller varer, herunder emballage, skal betale et gebyr til staten,  

 til kommunerne eller til kommunale fællesskaber for  

 affaldsbortskaffelse til hel eller delvis dækning af omkostningerne  

 forbindelse med materialets, produktets eller varens bortskaffelse.
 7. I § 53, stk. 1, indsættes efter »kommunale fællesskaber for  

 affaldsbortskaffelse«: »eller et selskab mv. som  

 nævnt i § 9, stk. 3,«.
 8. I § 53, stk. 1, indsættes som 2. pkt.:
» Stk.2. Administrationen og opkrævningen af det i stk. 1  

 nævnte gebyr kan henlægges til de statslige told- og  

 skattemyndigheder.
 9. I § 53, stk. 2, indsættes »efter told- og skattemyndigheder«: »eller et selskab mv. som  

 nævnt i § 9, stk. 3«.
 Stk. 3. Såfremt administrationen og  

 opkrævning, jf. stk. 2, henlægges til de statslige told- og  

 skattemyndigheder, kan de statslige told- og skattemyndigheder foretage en  

 skønsmæssig ansættelse af gebyrtilsvaret, såfremt  

 størrelsen af det gebyrbeløb, som påhviler en virksomhed,  

 ikke kan opgøres på baggrund af virksomhedens regnskaber.
 Ministeren kan fastsætte nærmere regler om, at berørte  

 virksomheder skal udlevere eller indsende forretningsbøger,  

 regnskabsmateriale samt korrespondance m.v. til en statslig myndighed.
 10. I § 53, stk. 3, indsættes efter 1. pkt.:
» § 53 a.
Miljø- og energiministeren kan for at sikre en effektiv  

 bortskaffelse af affald hidrørende fra materialer, produkter eller  

 varer, herunder emballage, anvende de i § 53, stk. 1., nævnte gebyrer  

 til tilskud til indsamling og bortskaffelse af affald hidrørende fra  

 materialer, produkter eller varer, herunder emballage, og til dækning  

 af udgifter til administration af disse gebyrer og tilskud, herunder kontrol,  

 information, evaluering m.v.
 11. I § 53a, stk. 1 indsættes efter »evaluering m.v.«: »samt udgifter, der er afholdt efter regler udstedt  

 efter § 55 c«.
 12. I § 53 a, stk.1, indsættes som 2.  

 pkt.:
» 13. Efter § 53 b, indsættes:
» Stk. 2. Miljø- og energiministeren kan foretage en  

 skønsmæssig ansættelse af det i stk. 1 nævnte  

 beløb, som påhviler en virksomhed, hvis beløbet ikke kan  

 opgøres på baggrund af virksomhedens regnskaber.
Stk. 3. Miljø- og energiministeren  

 fastsætter nærmere regler om opkrævningen og  

 administrationen og kan herunder bestemme at administrationen og  

 opkrævningen af det i stk. 1 nævnte beløb skal  

 henlægges til det i § 9, stk.3, nævnte selskab mv.
Ministeren kan  

 endvidere fastsætte regler om virksomheders pligt til at udlevere eller  

 indsende forretningsbøger, regnskabsmateriale samt korrespondance  

 mv.«.
 14. Efter § 55 b, indsættes:
» Stk. 2. Ministeren kan fastsætte regler om, at  

 administrationen og kontrollen af den i stk. 1 nævnte tilskudsordning  

 skal henlægges til et eller flere af de i § 9, stk. 3 nævnte  

 selskaber mv. og betingelserne herfor.« Stk.3. Ministeren kan fastsætte nærmere regler om ydelse  

 af tilskud efter §§ 53a-55 a, herunder om behandling af ansøgningers  

 form indhold, tidsfrister, vilkår for ydelser af tilskud, udbetaling af  

 tilskud, bortfald af afgivne tilsagn, tilbagebetaling af tilskud og renter  

 heraf, patentrettigheder, regnskaber, revision samt tilsyn og kontrol mv..  

 Der kan herunder fastsættes nærmere regler om, at ansøgere  

 efter §§ 53 a og 55a har pligt til for egen regning at foretage  

 prøveudtagning, analyser og målinger af stoffer og  

 affaldsstoffer.
15. I § 56, stk. 3, 1. pkt, indsættes efter »§§ 53 a-55 a«: »og § 55 c«, og i 2.  

 pkt. ændres »§§ 53 a og 55 a« til »:§§ 53 a, 55 a og 55  

 c« § 56 a.
Enhver, der modtager tilskud efter § 54-55, er forpligtet til  

 at give meddelelse, hvis vilkår for tilskud ikke overholdes, og skal  

 endvidere efter anmodning herom meddele Miljø- og Energiministeriet  

 enhver oplysning, der har betydning for modtagelsen af tilskud.
16. I § 56 a, indsættes efter »§§ 54-55«:»og § 55 c« § 88. Miljø- og energiministeren kan fastsætte regler om  

 gebyrer til hel eller delvis dækning af myndighedernes omkostninger ved  

 administrationen og tilsyn i forbindelse med loven.
Gebyrerne tillægges  

 udpantningsret.
Stk.2. Ministeren kan fastsætte nærmere regler om, at  

 der skal betales rente ved manglende eller for sen betaling af gebyrer  

 opkrævet i henhold til denne lov.
Forrentningen sker fra forfaldsdagen  

 for gebyret, Gebyret forrentes med 1,3 pct.
I månedlig rente for hver  

 påbegyndt måned fra den 1. i den måned, i hvilken gebyret  

 skal betales, dog mindst 50 kr.
 17. I § 88, indsættes som stk. 3:
» § 110. Medmindre højere straf er forskyldt efter den  

 øvrige lovgivning, straffes med bøde den, der 1)	  overtræder § 19, stk. 1 eller stk. 2, § 20, § 22, § 23, §  

 27, stk. 1 eller stk. 2, § 28, stk. 4, § 43, § 45, stk. 4, § 50, stk. 1, og §  

 72 a, 2)	  undlader at efterkomme forbud eller påbud efter loven,  

 herunder påbud om at berigtige et ulovligt forhold eller  

 pålæg efter § 26 a, 3)	  undlader at efterkomme krav fastsat i medfør af § 9a og §  

 10, stk. 4, 4)	  tilsidesætter vilkår knyttet til en tilladelse,  

 dispensation eller en godkendelse efter loven, 5)	  undlader at sløjfe eller afblænde en tank til  

 mineralolie efter de herom gældende regler, jf. § 21 a.
6)	  anlægger, påbegynder eller driver virksomhed uden  

 godkendelse efter § 33, 7)	  undlader at meddele oplysninger eller at afgive prøver  

 efter § 72 eller at give underretning som nævnt i §§ 21, 71 og 72  

 a, 8)	  undlader at indgive anmeldelse, der er foreskrevet i regler  

 udfærdiget efter § 7, stk. 1, herunder tilsidesætter vilkår  

 i forbindelse med en sådan anmeldelse, eller undlader at indgive  

 ansøgning, jf. § 39, 9)	  modvirker myndighedernes adgang til ejendomme, lokaliteter eller  

 transportmidler i strid med § 87, 10)	forsætligt borttager, forvansker eller beskadiger  

 afmærkninger, som foretages i forbindelse med arbejder og  

 undersøgelser efter loven, 11)	overtræder bestemmelser fastsat i De Europæiske  

 Fællesskabers forordninger vedrørende forhold, der er omfattet  

 af denne lov, jf. § 2 eller 12)	afgiver urigtige eller vildledende oplysninger eller undlader at  

 afgive oplysninger efter §§ 53 b, 55 b eller 56 a eller 18. I § 110, stk. 1, nr. 3, ændres »§ 9 a« til:»§ 9 h«.
 13)	undlader at efterkomme godkendelsesmyndighedens eller  

 klageinstansens afgørelse om at etablere sikkerhedsstillelse efter §  

 39 a.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på miljøet eller fremkaldt fare derfor  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
Stk. 3. I regler og forskrifter, der udstedes i  

 medfør af §§ 7-10, §§ 12-16, § 17, stk. 3, § 18, § 19, stk. 5-7, § 19  

 a, § 27, stk. 3, § 35, § 35 a, § 39, stk. 4, § 44, § 45, stk. 2 og 3, § 47,  

 stk. 3, § 48, § 51, § 53, § 56, stk. 3,. § 72 a, stk. 3, § 89, stk. 2, og §  

 89 a, kan der fastsættes straf af bøde.
Det kan endvidere  

 fastsættes, at straffen kan stige til hæfte eller fængsel i  

 indtil 2 år under tilsvarende omstændigheder som anført i  

 stk. 2.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 5. Er der ved en overtrædelse opnået en  

 økonomisk fordel, konfiskeres denne efter reglerne i straffelovens 9.  

 kapitel, selv om der ved overtrædelsen ikke er voldt skade på  

 miljøet eller er fremkaldt fare derfor.
Kan der ikke ske konfiskation,  

 skal der tages særskilt hensyn hertil ved udmåling af en  

 bøde, herunder en eventuel tillægsbøde.
 Stk. 6. Ved overtrædelse af § 10, stk. 4, jf. §  

 110, stk. 1, nr. 3, skal der ved udmåling af bøder, herunder  

 tillægsbøder, tages hensyn til størrelsen af den bod, der  

 måtte være fastlagt på det pågældende  

 område i medfør af § 10, stk.2.
 Stk. 7. Forældelsesfristen for strafansvaret er 5  

 år for overtrædelser m v som omhandlet i stk. 1, nr. 1, 2, 3, 4,  

 5 og 6 samt for overtrædelser af regler udstedt i henhold til § 19,  

 stk. 5.
 19. I § 110, stk. 1, indsættes som nyt nummer:
» 20. I § 110, stk. 3, indsættes efter »§ 53,»:«§ 53c, stk. 3, §  

 55c, stk. 2,« 21. I §110, indsættes som stk. 8:
