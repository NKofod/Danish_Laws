FORMÅL Formålet med undervisningen i faget MASKINSKRIVNING, ETB OG KOMMUNIKATION  

 er, at eleven selvstændigt kan gennemføre lettere sagsbehandling og betjene  

 sig af teknologi og udnytte dens muligheder.
MÅL Eleven kan gennemføre skriftlig kommunikation ved hjælp af  

 standardkoncept, kunde-, leverandør- og varekartotek med indføjelse af  

 variable data samt gennemføre mundtlig kommunikation ved hjælp af telefon.
 Eleven kan i forbindelse med udførelsen af den skriftlige kommunikation -  

 ved sikker tastaturbetjening på skrivemaskine henholdsvis etb-anlæg - skrive  

 forretningsbreve samt udfylde blanketter ved rationel betjening af værktøjet.
INDHOLD O.
INTRODUKTION 1. TEKNISK UDSTYR 1.1 Skrivemaskiner/etb-anlæg 1.2 Andet teknisk udstyr 1.3 Arbejdsmiljø 2. TASTATURBETJENING 2.1 Indlæring af blindskrift 2.2 Træning i blindskrift 2.3 Formkrav 2.4 Manuel og elektronisk tekstbehandling 3. ADMINISTRATIV SAGSBEHANDLING 3.1 En generel kommunikationsmodel 3.2 Virksomhedens funktioner 3.3 Informationssøgning 3.4 Skriftlig kommunikation 3.5 Mundtlig kommunikation O.
INTRODUKTION Eleven skal være orienteret om formål, metode og midler i undervisningen,  

 således at eleven herigennem bliver motiveret for faget.
 Eleven skal forstå vigtigheden af rationel anvendelse af skrivemaskine og  

 etb-anlæg i forbindelse med udførelsen af administrativ sagsbehandling.
 Eleven skal være orienteret om berøringsflader til andre fag.
 Undervisningen skal tilrettelægges således, at den enkelte elevs aktuelle  

 forudsætninger i tastaturbetjening tilgodeses mest muligt.
1. TEKNISK UDSTYR 1.1 Skrivemaskiner/etb-anlæg Eleven skal kunne nævne forskellige typer af skrivemaskiner.
 Eleven skal være orienteret om samspillet mellem etb-anlæggets enheder.
 Dybere kendskab til konfigurationer og enheder forudsættes indlært i faget  

 DATALÆRE.
 Eleven skal være i stand til rationelt at anvende den aktuelle  

 skrivemaskines og det aktuelle etb-anlægs betjeningsgreb, taster og  

 funktioner.
1.2 Andet teknisk udstyr Eleven skal være orienteret om andet teknisk udstyr, der anvendes i  

 forbindelse med administrativ sagsbehandling inden for handels- og  

 kontorområdet.
1.3 Arbejdsmiljø I forbindelse med udførelsen af administrativt arbejde påvirkes mennesket  

 af en række arbejdsmiljømæssige forhold.
 Eleven skal gennem undervisningen opnå kendskab til disse  

 arbejdsmiljømæssige forhold, således at den enkelte elev kan anvende denne  

 viden i den daglige arbejdssituation.
Der skal i den forbindelse lægges særlig vægt på - indretning af den enkelte arbejdsplads (bord, stol, arbejdsflade, konceptholder m.m.) - belysningsforhold - indeklima - arbejdsorganisering (tempo, kommunikation, vekslen mellem terminalarbejde og andet  

 kontorarbejde) Orientering om samfundets og erhvervslivets edb-anvendelse i øvrigt og de  

 arbejdsmæssige konsekvenser heraf forudsættes indlært i faget DATALÆRE.
2. TASTATURBETJENING 2.1 Indlæring af blindskrift Eleven skal kunne skrive blindskrift på såvel skrivemaskine som etb-anlæg  

 ved refleksmæssig betjening af tastaturet.
 Det er vigtigt, at eleven forstår, hvorfor blindskriftsmetoden skal  

 anvendes.
 Indlæring af blindskrift skal foregå på tastatur med blændede  

 bogstavtaster.
 Indlæringen skal være så grundig, at den refleksmæssige skrivning  

 fastholdes og videreudvikles.
Eleven skal kunne skrive tal og tegn med korrekt fingersætning og kunne  

 anvende mellemrumsregler, jf. »Regler for brevopstilling og udfyldning  

 af blanketter.« 2.2 Træning i blindskrift Når blindskrift er indlært, kan den fortsatte indlæring foregå på blændet  

 eller ublændet tastatur.
Ved hjælp af akkuratesse-/afskrivningsprøver opøves elevens  

 skrivefærdighed.
Der skal lægges vægt på skrivesikkerheden, således at  

 fejlprocenten bliver så lav som mulig.
 Afskrivningsprøver skrives med kopi.
2.3 Formkrav Eleven skal sættes i stand til at opstille forretningsbreve på brevblanket  

 (DS 913) samt udfylde blanketter i henhold til de krav/retningslinier, der er  

 angivet i de af direktoratet udsendte »Regler for brevopstilling og  

 udfyldning af blanketter.« Disse regler er bindende ved løsning af alle opgaver.
 Eleven skal være orienteret om de gængse papir- og konvolutformater samt  

 om systematikken og det hensigtsmæssige i standardisering (DS 912 og DS 914).
2.4 Manuel og elektronisk tekstbehandling Eleven skal kunne nævne væsentlige forskelle på manuel og elektronisk  

 tekstbehandling.
Eleven skal kunne redigere og skrive forretningsbreve og blanketter efter  

 selvstændigt udarbejdet manuskript samt efter forelagt maskinskrevet eller  

 håndskrevet koncept, hvori der kan være foretaget rettelser med korrekturtegn  

 (DS 114), jf. »Regler for brevopstilling og udfyldning af  

 blanketter.« Eleven skal kunne udfærdige håndskrevet koncept efter diktat og derefter  

 redigere og renskrive dette.
Sætningstegn meddikteres.
Eleven skal kunne anvende skrivemaskine og etb-anlæg ved løsning af  

 konceptopgaver og opgaver i administrativ sagsbehandling, jf. »Regler  

 for brevopstilling og udfyldning af blanketter.« I forbindelse med den elektroniske tekstbehandling skal eleven kunne  

 anvende de funktioner, der er nødvendige for at kunne - oprette et nyt dokument - hente et lagret dokument - slette et ikke aktuelt dokument for at kunne foretage hensigtsmæssig - indskrivning - redigering og korrigering - lagring - udskrivning Eleven skal kunne foretage korrektion i et lagret dokument på grundlag af  

 forelagt koncept, hvori der er foretaget rettelser med korrekturtegn (DS  

 114), jf. »Regler for brevopstilling og udfyldning af blanketter.« 3. ADMINISTRATIV SAGSBEHANDLING 3.1 En generel kommunikationsmodel Eleven skal være orienteret om en generel kommunikationsmodel og om, hvad  

 der fremmer/hæmmer kommunikation.
 Eleven skal være orienteret om begreberne intern og ekstern kommunikation.
3.2 Virksomhedens funktioner Eleven skal være orienteret om gennemgående forretningsgange specielt med  

 henblik på den administrative sagsbehandling, således at eleven får  

 forståelse af, hvorledes de forskellige funktioner tilsammen udgør en helhed.
3.3 Informationssøgning Eleven skal kunne anvende det fortrykte brevhoveds informationer i  

 sagsbehandlingen.
 Eleven skal kunne søge informationer i kunde-, leverandør- og  

 varekartoteker.
 Eleven skal kunne registrere alfabetisk (DS 377).
 Eleven skal kunne registrere efter fortløbende numre og efter dato.
 Den fysiske opbygning af et kartotek samt forskellige kartotekstyper  

 forudsættes indlært i faget DATALÆRE.
 Eleven skal ved hjælp af håndbøger kunne skaffe sig informationer til brug  

 for administrativ sagsbehandling.
3.4 Skriftlig kommunikation Eleven skal kunne formulere ukomplicerede breve på grundlag af  

 standarddispositioner og anvende relevante informationer i breve og  

 blanketter.
 Alle skriftlige opgaver i administrativ sagsbehandling renskrives på  

 skrivemaskine/etb-anlæg, således at eleven bliver i stand til at sammenkæde  

 skrivefunktionen med den egentlige sagsbehandling.
 Eleven skal kunne udfylde en krydsrudeblanket og vide, at denne i visse  

 tilfælde kan erstatte et ledsagebrev.
 Transportklausuler forudsættes indlært i faget AFSÆTNING OG SERVICE.
Indkøbsfunktionen Eleven skal - kunne udfærdige forespørgsel pr. brev - kunne udfærdige ordre pr. brev/fortrykt blanket Salgsfunktionen Eleven skal - kunne udfærdige tilbud som svar på forespørgsel pr. brev - kunne udfærdige svar på diverse korte henvendelser pr. brev - kunne udfærdige ordrebekræftelse pr. brev/fortrykt blanket - kende en følgeseddels funktion og kunne anvende dens informationer i  

 sagsbehandlingen - kunne beregne og udskrive fakturaer på ekspederede varer Fakturaer kan indeholde samme rabat for alle varer eller individuelle   

 rabatter for varerne.
 I opgaver, hvor der forekommer fragt, skal fragtbeløbet opgives eksklusive  

 moms.
I opgaver, hvor der faktureres emballage, skal emballagebeløbet opgives  

 eksklusive moms.
Eventuel restordre anbringes som fodnote.
- kunne skrive følgebrev med et kortfattet indhold, såfremt der skal  

 informeres om forhold, som ikke kan fremgå af fakturaen - kunne udfærdige blanketter i forbindelse med forsendelse af varer med post DSB fragtmand I forbindelse med udfyldning af fragtbreve skal det oplyses, om  

 forsendelsen sker franko eller ufranko.
- kunne beregne og skrive en kreditnota i forbindelse med returvarer og  

 returemballage Regnskabsfunktionen Eleven skal - på grundlag af en faktura eller andre givne informationer kunne udfylde  

 en check/brevcheck - kunne krydse en check samt vide, hvorfor en check krydses - kunne udfylde et gireringskort Orientering om postvæsenets betalingssystem foregår i faget ØKONOMI OG  

 REGNSKAB.
3.5 Mundtlig kommunikation Eleven skal - kunne forberede, gennemføre og afslutte en telefonsamtale i forbindelse  

 med administrativ sagsbehandling - kunne tage håndskrevne notater i forbindelse med telefonering - være orienteret om, at telefonering er et alternativ til skriftlig  

 kommunikation - kunne anvende de modtagne informationer i den videre sagsbehandling Denne læreplan træder i kraft 1. august 1984.
 P.d.v.
 e.b.
N.H.
Tetzschner underv.insp.
