Afgift af elektricitet  forbrug af  

 egen produceret el på vindkraftanlæg 1. Indledning Der har været rejst spørgsmål om den  

 afgiftsmæssige stilling efter elafgiftsloven for egenproduceret el på  

 vindmøller (vindkraft), som en vindkraftproducent anvender til at fremstille  

 varme.
Der er i det konkrete tilfælde tale  

 om, at vindkraftproducenten vil anvende vindkraft til at fremstille  

 varme i varmepumper.
Den fremstillede varme skal  

 leveres/afsættes som fjernvarme til opvarmning af helårsboliger  

 mv.
2. Præcisering af retstilstanden 2.1. Elafgiftslovens § 2, stk. 1, litra  

 c Den grundlæggende relevante bestemmelse  

 er elafgiftslovens § 2, stk. 1, litra c, der har følgende ordlyd:  

 "Undtagen fra afgiften er elektricitet, som ... fremstilles ved  

 vindkraft,  

 vandkraft, biogas eller anden vedvarende energi, og som forbruges af  

 producenten".
 Vindkraft, som vindkraftproducenten  

 forbruger til drift af varmepumper, er omfattet af elafgiftslovens  

 §  

 2, stk. 1, litra c og fritaget for afgift - på følgende betingelser:
2.2. Levering af vindkraft til det  

 kollektive elforsyningsnet Det må i praksis antages, at  

 vindkraftproducentens interne net, som vindkraftanlægget og  

 varmepumpeanlægget  

 er tilsluttet, også er forbundet til det kollektive elforsyningsnet (den  

 afgiftsregistrerede netvirksomheds el-net).
Afgiftsmæssigt er der ikke noget  

 til hinder for, at en overskydende del af vindkraftproduktionen leveres til  

 det  

 kollektive elforsyningsnet.
Denne leverance af vindkraft til det kollektive  

 elforsyningsnet kan ske uden betaling af afgift.
2.3. Levering af vindkraft til det  

 kollektive elforsyningsnet og forbrug af el fra elforsyningsnettet til  

 drift af varmepumpeanlægget I fortsættelse af punkt 2.2. ovenfor må  

 det i praksis endvidere antages, at vindkraftproducenten både leverer  

 vindkraft til det kollektive elforsyningsnet, og at vindkraftproducenten  

 får leveret el fra det kollektive elforsyningsnet til drift af  

 varmepumpeanlægget.
 Vindkraften kan fortsat leveres uden  

 afgift til det kollektive elforsyningsnet.
 Den afgiftsregistrerede el-netvirksomhed  

 opkræver afgift af el (el-afgift og kuldioxidafgift) ved  

 levering til forbrug her i landet, jf. bl.a. elafgiftslovens § 3, stk.  

 1,  

 nr. 1. Dette gælder også for den el, som leveres til  

 vindkraftproducenten  

 - uanset størrelsen af den mængde el, der leveres til det kollektive  

 elforsyningsnet.
 Der skal i dette tilfælde ske særskilt  

 måling af vindkraft, der leveres til det kollektive elforsyningsnet, og af  

 el,  

 der leveres fra det kollektive net til vindkraftproducenten, dvs. begge  

 leverancer/retninger skal måles.
2.4. Forhold omfattet af punkt 2.3., men  

 hvor vindkraftproducenten også har forbrug af el til andre formål end  

 i varmepumpeanlægget Det forudsættes her, at  

 vindkraftproducenten bruger det samme interne net - både til vindkraften og  

 elektriciteten fra det kollektive elnet.
Loven hjemler ikke mulighed for på  

 forhånd f.eks. at allokere vindkraft til varmepumpeanlægget og el fra  

 det  

 kollektive elforsyningsnet til andre formål.
Dette har således en  

 afgiftsmæssig  

 betydning for vindkraftproducentens forbrug af el til de forskellige formål.
 Afgiftsbelastningen for alle typer  

 af elforbrug hos vindkraftproducenten skal være den samme.
I praksis skal der derfor ske måling af  

 de forskellige typer af elforbrug.
Vindkraftproducenten skal  

 foretage en forholdsmæssig fordeling af dels egetforbruget af vindkraft  

 dels den modtagne el fra det kollektive el-forsyningsnet - mellem de  

 forskellige typer af elforbrug.
3. Andre forhold Afgift af el modtaget fra det kollektive  

 elforsyningsnet, der er anvendt til at fremstille varme på varmepumper,  

 kan indgå i opgørelsen af den indirekte afgiftsbelastning for den  

 producerede varme.
 Der gælder tilsvarende regler som nævnt  

 under punkt 2.3. og 2.4., hvis vindkraftproducenten også producerer el på et  

 elproduktionsanlæg, hvor den producerede el er afgiftspligtig (f.eks.  

 elproduktion  

 på et decentralt kraftvarmeanlæg), og hvor denne el helt eller delvis leveres  

 via samme interne net, som vindkraften leveres igennem.
