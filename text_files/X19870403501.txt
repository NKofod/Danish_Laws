En boligstøttemodtager klagede over, at kommunen medregnede hans søns  

 og svigerdatters indkomst ved støtteberegningen.
Sønnen og svigerdatteren  

 stod tilmeldt klagerens adresse.
De boede i en beboelsesvogn i indkørslen til  

 huset.
Vognen var udstyret med både køkken- og toiletfaciliteter, og der var  

 ikke tale om fælles husførelse med klageren og dennes hustru.
I øvrigt var  

 der efter det oplyste tale om et midlertidigt ophold.
Kommunen havde  

 medregnet sønnens og svigerdatterens indtægt, fordi den mente, at de  

 pågældende havde fast ophold i huset, jf. § 6, stk. 1.
 Amtsankenævnet traf beslutning om, at indtægten ikke skulle medregnes,  

 fordi sønnen og svigerdatteren efter nævnets opfattelse ikke kunne antages at  

 have taget fast ophold i klagerens bolig.
 D.d. har man tilskrevet N.N. således:
 »Ved brev af 18. november 1986 har en socialrådgiver, på Deres vegne  

 gennem socialforvaltningen i Stevns kommune klaget over, at  

 kommunalbestyrelsen har besluttet at medregne Deres søns og svigerdatters  

 socialindkomster ved beregning af boligydelse, hvorved De har mistet kr.  

 1.111,- månedlig i boligydelse.
 Deres klage er af det sociale udvalg fremsendt til amtsankenævnet den 1.  

 december 1986.
Af sagen fremgår, at De og Deres hustru modtager førtidspension.
Deres søn  

 og svigerdatter blev den 29. september 1986 tilmeldt Deres adresse.
Det er oplyst, at der er tale om et midlertidigt ophold for at hjælpe Dem  

 og Deres hustru under Deres sygdom og hospitalsindlæggelse.
Deres søn og  

 svigerdatter bor i en beboelsesvogn (mobil home) i indkørslen til Deres hus.  

 Der er efter det oplyste ikke tale om fælles husførelse, idet der i  

 beboelsesvognen er både køkken- og toiletfaciliteter.
Forud for den 29.  

 september 1986 har beboelsesvognen fungeret som beboelse for Deres søn og  

 svigerdatter i en periode.
 Stevns kommune besluttede herefter at medregne Deres søns og svigerdatters  

 socialindkomster ved den fremtidige beregning af Deres boligydelse, idet det  

 måtte antages, at der var tale om et fast ophold i boligen.
Efter § 6, stk. 1 i boligstøtteloven medregnes som medlemmer af husstanden  

 ansøgerens ægtefælle, hjemmeværende børn og andre, der har fast ophold i  

 lejligheden uden at være logerende.
Beregningen af boligstøtten sker på  

 grundlag af husstandsindkomsten.
Under ankesagens behandling har nævnssekretariatet indhentet en vejledende  

 udtalelse af 8. april 1987 fra boligstyrelsen.
Ifølge denne finder styrelsen,  

 således som sagen foreligger oplyst, at der ikke er grundlag for at antage,  

 at Deres søn og svigerdatter har fast ophold i boligen.
Amtsankenævnet har herefter behandlet sagen i sit møde den 3o. april 1987,  

 hvor man traf følgende A F G Ø R E L S E:
 Nævnet finder efter det oplyste om Deres søns og svigerdatters ophold i  

 den beboelsesvogn, som tidligere har tjent som parrets bolig, at parret ikke  

 kan antages at have taget fast ophold i Deres bolig.
 Nævnet fandt derfor, at der ikke har været tilstrækkeligt grundlag for at  

 foretage en omberegning af Deres boligydelse ved Deres søns og svigerdatters  

 tilmelding til Deres adresse.
 Nævnet besluttede derfor at pålægge Stevns kommune at ændre  

 boligydelsesberegningen fra tidspunktet for omberegningen, således at Deres  

 søns og svigerdatters socialindkomster ikke medtages ved beregningen.
Vedrørende eventuel klage over amtsankenævnets afgørelse henvises til  

 vedlagte vejledning.« Hvilket herved meddeles, idet boligstyrelsens vejledende udtalelse af 8.  

 april 1987 vedlægges til orientering.
