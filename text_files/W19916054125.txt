Statsamtet afslog at meddele skilsmisse ved bevilling, idet mandens  

 adresse var ukendt.
Civilretsdirektoratet stadfæstede under henvisning til  

 ægteskabslovens § 42, stk. 2.
 Hustruen klagede over, at statsamtet havde afslået at meddele skilsmisse  

 ved bevilling fra manden, idet dennes adresse var ukendt.
Civilretsdirektoratet tiltrådte denne afgørelse, idet man henviste til  

 ægteskabslovens § 42, stk. 2, hvorefter skilsmisse ved bevilling kun kan  

 meddeles, såfremt ægtefællerne er enige om at ønske skilsmisse ved bevilling  

 og enige om nærmere angivne vilkår for skilsmissen.
Da mandens adresse var  

 ukendt, kunne det følgeligt ikke konstateres, hvorvidt han var enig i, at  

 skilsmisse skulle ske ved bevilling, eller om han iøvrigt var enig i  

 vilkårene for skilsmissen.
 Hustruen henvistes til at søge ægteskabet opløst ved dom.
