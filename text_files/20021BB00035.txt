Fremsat den 15. november 2002 af  

 Jette Bergenholz Bautrup (S) og Karen&nbsp  

 ;Jespersen (S) Forslag til folketingsbeslutning om sikring af strafbarhed i forbindelse med omskæring  

 af kvinder og piger i udlandet Folketinget pålægger regeringen hurtigst  

 muligt at fremsætte nødvendige lovforslag, således at det  

 ved særlov gøres strafbart for personer med fast ophold i  

 Danmark at medvirke til rituelle omskæringer af kvinder og piger, selv  

 hvis dette udføres i udlandet.
Bemærkninger til forslaget Rituelle omskæringer af piger er en  

 kulturel tradition, som er mere end 3000 år gammel.
Den er ikke  

 religiøst betinget, men et levn fra faraoernes tid i Egypten.  

 Omskæringer er specielt udbredt i en lang række afrikanske lande  

 samt nogle enkelte på Den Arabiske Halvø samt i Asien.
Man  

 anslår, at ca. 130 millioner kvinder verden over er omskåret, og  

 at ca. 2 millioner kvinder hvert år omskæres.
Der er mange forskellige forklaringer på, at kvinder  

 omskæres.
I Somalia og Sudan er det bl.a. et skønhedsideal.
Der  

 er rundt om i Afrika fejlagtige forestillinger om, at omskæring fremmer  

 fertiliteten, og der er fejlagtige forestillinger om, at man med  

 omskæringen fjerner mandlige træk ved pigen.
Der er en udbredt forestilling om, at omskæringen er  

 en religiøs (islamisk) pligt.
Men traditionen med omskæring er  

 langt ældre end islam, og i mange muslimske lande er begrebet helt  

 ukendt.
Der er således tale om en kulturel tradition.
I mange lande er  

 omskæring nærmest en forudsætning for, at kvinderne kan  

 blive gift, og det betragtes som skamfuldt, hvis forældre ikke lader  

 deres datter omskære.
I store dele af Etiopien foretages indgrebet, når  

 pigerne er blot 8 dage gamle, mens det i 80 pct. af alle tilfælde i  

 verden foretages, når barnet er mellem 5 og 10 år.
Nogle steder  

 foregår omskæringen som et indvielsesritual for pigen til den  

 voksne kvindes rolle.
I Danmark bor der eksempelvis ca. 17.000 personer fra  

 Somalia, og der er ca. 3.000 piger med somaliske rødder under 10  

 år.
Der er således tale om en temmelig stor gruppe unge piger,  

 der er i fare for at blive udsat for omskæring.
I Danmark er det strafbart efter straffelovens § 245 at  

 foretage omskæring.
Og det er ligeledes strafbart at sende piger til  

 udlandet for at få foretaget indgrebet, såfremt det også er  

 ulovligt i det land, hvor indgrebet udføres.
Foretages indgrebet i et  

 land uden forbud mod omskæring, kan det på baggrund af princippet  

 om dobbelt strafbarhed ikke straffes i Danmark, jf. straffelovens § 7.
Lande, hvor der er tradition for omskæring, har ikke  

 lovgivning imod denne form for lemlæstelse, og derfor er det nemt for  

 forældre fra disse lande at sende deres barn til hjemlandet for at  

 blive omskåret.
Omskæring foretages ofte af traditionelle  

 fødselshjælpere eller af ældre kvinder fra familien.
Det  

 foregår ofte med et barberblad, med urene knive eller med  

 glasskår.
Og ofte bliver indgrebet foretaget under en  

 omskærelsesceremoni på flere piger med samme redskab.
Hvert  

 år omkommer mange kvinder i Afrika som følge af de uforsvarlige  

 forhold, som omskæringen foregår under.
Omskårne kvinder har store problemer   også i  

 lang tid efter indgrebets foretagelse.
De lever ofte med pinefuld  

 vandladning, store smerter ved menstruation, underlivssmerter, kronisk  

 underlivsbetændelse, komplikationer i forbindelse med graviditet og  

 fødsel samt ikke mindst voldsomme psykiske problemer.
Kvinderne er ofte isolerede med deres problemer, og dermed  

 bliver mange af deres fysiske problemer ikke behandlet.
Det er en udbredt  

 forestilling blandt omskårne kvinder, at deres smerter er en naturlig  

 del af En ung pige, som er blevet omskåret, oplever  

 pludselig store omvæltninger i sit liv, som kan være socialt  

 katastrofale.
Pludselig kan hun ikke længere dyrke sport som  

 før, og almindelig aktivitet som eksempelvis at cykle kan være  

 umuliggjort.
Da pigen ikke kan fortælle om årsagen til sine  

 problemer, risikerer hun at blive mødt med manglende forståelse  

 fra omgivelserne.
Skulle pigen forelske sig i en dansk mand, kan hun have  

 enormt vanskeligt ved at fortælle, at hun ser anderledes ud end andre  

 piger.
 Forslaget skal virke som en særlov, der  

 ophæver kravet om dobbelt strafbarhed i netop denne type forbrydelser.  

 Ud over at indføre muligheden for at straffe medvirken til  

 omskæring, skal loven virke som en yderligere understregning af det  

 uacceptable ved denne tradition.
En særlov på dette område er ikke ukendt  

 i Norden, da Sverige har vedtaget en særlov i 1999. Den går helt  

 enkelt ud på, at princippet om dobbelt strafbarhed fraviges i netop  

 denne type sager.
Norge har med virkning fra 1996 vedtaget en tilsvarende  

 lov.
Forslaget i Sverige blev til i et ønske om at efterleve FNs  

 børnekonvention i videst muligt omfang.
Børnekonventionens  

 artikel 24, stk. 3, pålægger nationerne at tage alle effektive og  

 passende initiativer til at afskaffe traditioner og ritualer, som er  

 skadelige for børns helbred.
Ligeledes har WHO i 1994 vedtaget en  

 resolution, som fordømmer kvindelig omskæring, og som tilskynder  

 medlemslandene til at gå aktivt ind for udryddelse af  

 omskæring.
Dette lovforslag vil i lighed med den svenske lovgivning  

 på området være et klart signal om, at børn skal  

 anerkendes med deres egen værdighed og individualitet.
Dermed vil dette  

 lovforslag ikke blot være en efterlevelse af børnekonventionens  

 artikel 24, men en generel efterlevelse af de grundlæggende principper  

 i børnekonventionen.
Et lignende lovforslag blev stillet i 1997 (L 65 1996-97),  

 hvor det blev forkastet.
Baggrunden for forkastelsen var manglende viden om  

 problemets omfang, ikke mindst manglende viden om antallet af lande, hvor  

 omskæring er tilladt.
Denne viden er tilgængelig i dag, og da  

 problemet har et ganske betydeligt omfang, er lovforslaget i dag mere  

 relevant end nogen sinde.
Skriftlig fremsættelse Jette Bergenholz Bautrup Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring af  

 strafbarhed i forbindelse med omskæring af kvinder og piger i  

 udlandet.
(Beslutningsforslag nr.
B 35).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige behandling.
