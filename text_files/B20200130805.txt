 Bekendtgørelse om ændring af bekendtgørelse om afgift af tinglysning af ejer- og panterettigheder m.v.
§ 1 I bekendtgørelse nr. 532 af 25. april 2019 om afgift af tinglysning af ejer- og panterettigheder m.v. foretages følgende ændringer:
 1. Indledningen affattes således:
 »I medfør af § 1 A, stk. 2, § 3, stk. 1, 8. pkt., § 4, stk. 11, § 5, stk. 6, § 5 a, stk. 5, 9. pkt., og stk. 8, § 6, 3. pkt., § 6 a, 3. pkt., § 6 b, stk. 4, § 8, stk. 2, § 9, stk. 2, § 10, stk. 5, § 17, stk. 2, 4. pkt., § 19, stk. 6, § 24, stk. 2, og § 30, stk. 3, i tinglysningsafgiftsloven, jf. lovbekendtgørelse nr. 1083 af 22. juni 2020, fastsættes:«.
 2. I § 3 udgår », hvorefter der alene betales 1.660 kr. for tinglysning af adkomstændringer i forbindelse med omstrukturering af selskaber m.v.,«.
 3. I § 15, stk. 1, 1. pkt., ændres »Tinglysning« til: »Ved tinglysning«, og »udløser 3.320 kr. i afgift, jf.« ændres til: »betales der afgift efter«.
 4. § 16, 1. pkt., affattes således:
»Ved tinglysning af nyt pantebrev til afløsning af tidligere virksomhedspant eller fordringspant betales afgift efter tinglysningsafgiftslovens § 5, stk. 5.« 5. I § 33, stk. 1, 1. pkt., ændres »udløses grundafgiften kun én gang, jf.« til: »betales der afgift efter«, og 2. og 3. pkt. ophæves.
§ 2 Bekendtgørelsen træder i kraft den 15. september 2020.
