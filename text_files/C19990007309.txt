Cirkulære om skattefri  

 aktieombytning - sagsudlægning1) § 1. Ligningsrådet bemyndiger herved told-  

 og skatteregionerne til at træffe afgørelse i sager efter  

 aktieavancebeskatningslovens § 13 efter følgende  

 retningslinier:
§ 2. Udlægningen omfatter alle sager om  

 ombytning af aktier eller anparter bortset fra ombytninger, 1)	der omfatter aktier eller anparter omfattet af  

 aktieavancebeskatningslovens § 2 a, 2)	for hvilke det ikke er tilkendegivet, at den ejerandel både  

 med hensyn til stemmer og kapital af det fremtidige datterselskab, der  

 erhverves ved ombytningen, vil blive bevaret i mindst 3 år, 3)	hvor told- og skatteregionen anser fastsættelse af  

 særlige vilkår - bortset fra et vilkår om anmeldelse af  

 efterfølgende ændringer - for påkrævet, 4)	hvor told- og skatteregionen skønner, at der kan være  

 tale om skatteundgåelse/skatteunddragelse, 5)	som rummer spørgsmål af principiel karakter, 6)	hvor der umiddelbart forud for ansøgningen er sket en  

 overdragelse af en aktiepost, gennemført en ændring af  

 vedtægterne el. lign., med den virkning, at en stemmemæssig  

 paritet er ændret til en majoritet, 7)	hvor told- og skatteregionen og kommunen er uenige om, hvorledes  

 sagen skal afgøres.
§ 3. Udlægningen gælder dog ikke  

 ansøgninger, hvor et selskab på vegne af aktionærerne  

 ansøger om tilladelse til ombytning af børsnoterede aktier,  

 jfr.
ABL § 4, stk. 2, 2. pkt, eller hvor der ansøges om  

 tilladelse til ombytning af aktier i selskaber hjemmehørende udenfor  

 Danmarks grænser.
Disse ansøgninger behandles af Told- og  

 Skattestyrelsen.
Hvis Told- og Skattestyrelsen finder, at sagen rummer  

 spørgsmål af principiel karakter, eller finder at der er behov  

 for at knytte vilkår til tilladelsen, træffer Ligningsrådet  

 afgørelse.
 § 4. Told- og skatteregionerne tager stilling til,  

 hvorvidt en påtænkt eller gennemført ændring stemmer  

 overens med tilladelsen, hvis der i tilladelsen er stillet vilkår om  

 anmeldelse af ændringer i de forhold, der ligger til grund for  

 afgørelsen.
Stk. 2. Ligningsrådet tager dog stilling, 1)	hvis den oprindelige tilladelse er meddelt af  

 Ligningsrådet, 2)	hvor ændringen indebærer det erhvervende selskabs  

 afståelse af de ombyttede aktier, 3)	hvor ændringen direkte eller indirekte indebærer, at det  

 erhvervende selskabs kapital- eller stemmeandel i det erhvervede selskab  

 bliver mindre end 51%, 4)	når told- og skatteregionen skønner, at der kan  

 være tale om skatteunddragelse / skatteundgåelse hvis  

 ændringen er af principiel karakter.
 § 5. Anmodninger efter  

 aktieavancebeskatningslovens § 13, dvs. også anmodninger, hvor  

 Ligningsrådet eller Told- og Skattestyrelsen skal træffe  

 afgørelse, indsendes til den told- og skatteregion, hvor det selskab,  

 hvori aktier mv. ønskes ombyttet, er hjemmehørende.
 Stk. 2. I tilfælde, hvor der ønskes ombyttet  

 aktier mv. i flere selskaber hjemmehørende ved forskellige told- og  

 skatteregioner, indsendes anmodningen til den told- og skatteregion, hvor det  

 i økonomisk henseende mest betydende selskab er  

 hjemmehørende.
 Stk. 3. Øvrige ansøgninger indsendes til  

 Told- og Skattestyrelsen.
 § 6. Klage over en afgørelse truffet af en  

 told- og skatteregion stiles til Ligningsrådet og indsendes til den  

 told- og skatteregion, som har truffet afgørelsen, senest 3  

 måneder efter afgørelsen er meddelt skatteyder eller dennes  

 repræsentant.
 Stk. 2. Klage over en afgørelse truffet af Told-  

 og Skattestyrelsen stiles til Ligningsrådet og indsendes til styrelsen  

 senest 3 måneder efter afgørelsen er meddelt skatteyder eller  

 dennes repræsentant.
 § 7. Cirkulæret har virkning for  

 ansøgninger, der modtages d. 1. juli 1999 eller derefter.  

 Cirkulære nr. 149 af 7. oktober 19962)  

  ophører med at have virkning for ansøgninger, der  

 modtages d. 1. juli 1999 eller derefter.
Told- og Skattestyrelsen, den 27. maj  

 1999 Frantz Howitz /Jørgen Egelund 1)   I Told- og Skattestyrelsens egen  

 fortløbende nummerrække har cirkulæret nr. 1999-19.
 2)   

  TS-cirkulære 1996-23.
