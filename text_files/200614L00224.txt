Betænkning afgivet af Socialudvalget den 7. december 2006 Betænkning over Forslag til lov om ændring af lov om social  

 pension og lov om individuel boligstøtte (Forhøjelse af den supplerende pensionsydelse og  

 undtagelse heraf i beregningsgrundlaget for  

  

 boligstøtte) [af  

 socialministeren (Eva Kjer Hansen)] 1. Udvalgsarbejdet Lovforslaget blev fremsat den 15. november 2006 og var til 1.  

 behandling den 24. november 2006. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været  

 sendt i høring.
Den 16. november 2006 sendte socialministeren de indkomne  

 høringssvar samt et notat herom til udvalget.
Spørgsmål Udvalget har stillet 2 spørgsmål til socialministeren til  

 skriftlig besvarelse, som forventes besvaret inden 2. behandling.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af RV) indstiller lovforslaget til  

  

 vedtagelse uændret.
Socialdemokratiets medlemmer af udvalget er positivt indstillet  

 over for at forbedre de økonomiske vilkår for de dårligst stillede  

 pensionister.
Mange pensionister har en beskeden levefod og har brug for en  

 økonomisk håndsrækning.
S er fortsat af den principielle opfattelse, at  

 forbedringen af de fattigste pensionisters økonomiske vilkår bedst kan  

 foretages via det eksisterende offentlige pensionssystem.
S hilser det  

 imidlertid velkommen, at regeringen og Dansk Folkeparti langt om længe  

 anerkender den skævhed, som den supplerende pensionsydelse blev født med,  

 nemlig at den supplerende pensionsydelse modregnes i boligstøtten.
S har  

 flere  

 gange påpeget den manglende logik i, at man med den ene hånd yder den fattige  

 pensionist en supplerende pensionsydelse, mens man med den anden hånd  

 modregner  

 i form af mindre boligstøtte.
S finder det positivt, at den supplerende  

 pensionsydelse nu bliver mere retfærdig.
Dansk Folkepartis  

 medlemmer af udvalget støtter lovforslaget.
DF krævede i  

 finanslovforhandlingerne  

 for 2007, at den supplerende pensionsydelse til folkepensionisterne skulle  

 forbedres.
Derfor er DF tilfreds med, at det i aftalen om næste års finanslov  

 er lykkedes at forbedre den supplerende ydelse.
 Maksimumbeløbet hæves til  

 7.600 kr. i 2007, svarende til en stigning på 1.300 kr. årligt i forhold til  

 2006. Samtidig ændres boligstøttelovgivningen således, at den supplerende  

 pensionsydelse ikke længere indgår i indkomstgrundlaget for beregningen.  

 Hermed  

 rettes der op på svaghederne i den nuværende ordning.
DF mener hermed, at der er  

 taget endnu et skridt i retning af at sikre de økonomisk vanskeligt stillede  

 folkepensionister.
Det er tale om en forbedring af ydelsen, der bygger videre  

 på det permanente og mærkbare løft, som de dårligst stillede ældre har fået  

 siden 2003.
Socialistisk Folkepartis medlem af udvalget finder  

 ikke, at ældrechecken er et godt redskab til at mindske uligheden for de  

 fattigste pensionister.
SF mener dog, at det er bedre end ingenting, da  

 ældrechecken går til en gruppe mennesker, som skal have bedre vilkår, og  

 derfor stemmer SF for lovforslaget.
Enhedslistens medlem  

 af udvalget  

 støtter lovforslaget.
EL havde dog hellere  

 set, at folkepensionens tillæg blev øget, og at tyveriet fra satspuljen  

 og Den Sociale Pensionsfond ophørte.
Såfremt folkepensionen blev hævet  

 med  

 det beløb alle partier i Folketinget undtagen EL hvert år  

 har  

 undladt at regulere folkepensionen med, ville en enlig  

 pensionist modtage 4.476 kr. mere i 2007.
 Et  

  

 mindretal  

  

 i udvalget (RV) indstiller lovforslaget til  

  

 forkastelse  

  

 ved 3. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Gudrun Laub (V)  

  

  nfmd.  

  

 Inger Beinov Støjberg (V)   

 Pia Kristensen (DF)  

  

  fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Lotte Bundsgaard (S)   

 Hüseyin Arac (S)   

 Lene Hansen (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Lotte Thiim Bertelsen (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 78 Bilagsnr.
Titel 1 Høringssvar og høringsnotat, fra socialministeren 2 Supplerende høringssvar, fra socialministeren 3 Tidsplan for udvalgets behandling af lovforslaget 4 1. udkast til betænkning Oversigt over spørgsmål og svar vedrørende L 78 Spm.nr.
