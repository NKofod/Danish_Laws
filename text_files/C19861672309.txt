(Til alle amtsråd og  

 kommunalbestyrelser samt initiativtagere til fritidsundervisning for voksne) Efter hidtil gældende praksis har undervisning i praktisk våbenbetjening  

 ikke kunnet godkendes som led i undervisningen i emnet jagt og vildtpleje  

 etableret i henhold til bestemmelserne i fritidsundervisningens kapitel III  

 om fritidsundervisning for voksne.
 De ændringer af våbenloven, der har fundet sted med virkning fra den 1.  

 januar 1986, samt justitsministeriets cirkulære af 11. december 1985 om våben  

 m.v. har imidlertid nødvendiggjort, at denne praksis ændres således, at de  

 timer, der i forbindelse med undervisningen i emnet jagt og vildtpleje  

 anvendes til undervisning i praktisk våbenbetjening, indgår i den godkendte  

 undervisning.
 I denne forbindelse følger det af justitsministeriets cirkulære af 11.  

 december 1985, at læreren kan overlade jagtvåben til deltagerne under  

 følgende betingelser:
 1. Undervisningen skal føre frem til den obligatoriske  

 jagtprøve.
 2. Læreren skal - ud over at opfylde de almindelige  

 betingelser for at undervise efter fritidsundervisningsloven - have deltaget  

 i et af de lærerkurser, der arrangeres af Landbrugsministeriets  

 vildtforvaltning.
 3. Læreren skal selv forestå instruktionen i skydning.
 4. Instruktionen i skydning skal foregå på en  

 skydebane, godkendt af politiet eller i henhold til § 35 i bekendtgørelse nr.  

 663 af lov om miljøbeskyttelse af 16. december 1982.
Henvendelse om deltagelse i Vildtforvaltningens lærerkurser rettes til  

 Landbrugsministeriets Vildtforvaltning Jægerhuset Strandvejen 4 8410 Rønde  

 Tlf. (06) 372500 For god ordens skyld gør man opmærksom på, at initiativtageren betragtes  

 som arbejdsgiver for lærerne, og at initiativtageren derfor efter dansk rets  

 almindelige erstatningsregler hæfter for skader, der skyldes fejl eller  

 forsømmelser fra lærerens side.
 Der kan anvendes ansvarsforsikring til dækning af sådanne skader, og  

 udgifterne til forsikringspræmie kan afholdes af deltagerbetalingen.
 Dette cirkulære har virkning fra den 1. august 1986.
UNDERVISNINGSMINISTERIET Direktoratet for folkeoplysning, frie grundskoler m.v., den 22. maj 1986 P.d.v.
