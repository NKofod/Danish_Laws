Skriftlig fremsættelse (7. februar  

 2002) Udenrigsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 udenrigstjenesten samt ændring af lov om internationalt  

 udviklingssamarbejde (Nedlæggelse af  

 Udetillægsnævnet, Udenrigsministeriets Ejendomsnævn samt  

 Samarbejdsudvalget til Samordning af Bistandsarbejdet og det kulturelle  

 Samarbejde med Udviklingslandene).
(Lovforslag nr.
L 98).
 Forslaget vedrører nedlæggelse af  

 Udetillægsnævnet, Udenrigsministeriets Ejendomsnævn samt  

 Samarbejdsudvalget til Samordning af Bistandsarbejdet og det kulturelle  

 Samarbejde med Udviklingslandene (Det lange Udvalg).
 Nedlæggelsen af Udetillægsnævnet  

 indebærer, at størrelsen af de omkostningsdækkende  

 udetillæg fastsættes af udenrigsministeren efter forhandling med  

 finansministeren med følgelig forenkling af sagsgangen ved  

 fastsættelse af omkostningskompensationen for udsendte  

 medarbejdere.
Nedlæggelsen af Udenrigsministeriets  

 Ejendomsnævn indebærer, at de opgaver nævnet har  

 været pålagt vil blive løst administrativt med inddragelse  

 af anden relevant bygningsfaglig bistand.
Forslaget forenkler sagsgangen i  

 forvaltningen af udenrigstjenestens ejendomme i udlandet og afspejler bedre  

 de nuværende begrænsede behov for erhvervelse af fast ejendom til  

 udenrigsrepræsentationerne.
Nedlæggelsen af Samarbejdsudvalget til Samordning af  

 Bistandsarbejdet og det kulturelle Samarbejde med Udviklingslandene (Det  

 lange Udvalg) skønnes   efter oprettelsen i 1998 af Center for  

 Kultursamarbejdet med Udviklingslandene (CKU)   at ville sikre en mere  

 hensigtsmæssig og effektiv forvaltning af kultursamarbejdet med  

 udviklingslandene Idet jeg i øvrigt henviser til de  

 bemærkninger, der ledsager forslaget, og idet jeg kan tilføje,  

 at tiltrædelsen ikke vurderes at ville medføre statsfinansielle  

 udgifter, skal jeg tillade mig at anbefale det til det Høje Tings  

 velvillige behandling.
