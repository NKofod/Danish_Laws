Bekendtgørelse om betingelser for ledsageordning efter  

 serviceloven I medfør af § 31, stk. 4, og § 78, stk. 6, i lov  

 om social service, jf. lovbekendtgørelse nr. 764 af 26. august 2003, som  

 ændret  

 ved § 1 i lov nr. 222 af 31. marts 2004, fastsættes:
 § 1.  

  

 Kommunen/amtskommunen  

 yder ledsagelse til personer mellem 16 og 67 år, som på grund af betydelig og  

 varigt nedsat fysisk eller psykisk funktionsevne ikke kan færdes alene uden  

 for  

 hjemmet.
 Stk. 2.  

  

 Personer, der er  

 visiteret til 15 timers ledsagelse om måneden ved det fyldte 67. år, bevarer  

 denne ret efter det fyldte 67. år.
 Stk. 3.  

  

 Ledsageordningen  

 omfatter ikke personer med nedsat funktionsevne som følge af sindslidelse  

 eller  

 af sociale årsager.
§ 2.  

  

 Personer mellem 18 og 67 år, der opfylder betingelserne i § 1, har ret  

 til  

 ledsagelse uanset boform.
Dette gælder også for personer, der bevarer retten  

 til ledsagelse efter det fyldte 67. år, fordi de er visiteret til 15 timers  

 ledsagelse om måneden ved det fyldte 67. år.
 Stk. 2.  

  

 Unge mellem 16  

 og 18 år har ikke ret til ledsagelse, hvis de har et døgnophold efter  

 § 40, stk. 2, nr. 4, 5 og 11.
 § 3.  

  

 Ledsageordningen indeholder ikke socialpædagogisk bistand, men udelukkende  

 ledsagelse til aktiviteter, som brugeren selv bestemmer indholdet i, og  

 ordningen er således begrænset til personer, der kan efterspørge individuel  

 ledsagelse uden socialpædagogisk indhold.
 § 4.  

  

 Personer, der opfylder betingelserne for at få ledsagelse, har ret til 15  

 timers ledsagelse pr. måned til formål, som brugeren selv vælger.
Stk. 2.  

  

 Hvis en person  

 mellem 18 og 67 år i forvejen modtager ledsagelse i en form, der svarer til  

 ledsagelse efter § 78, fx som en integreret del af servicetilbud i eget  

 hjem eller i et amtskommunalt botilbud, fradrages denne i de 15 timers  

 ledsagelse pr. måned.
Dette gælder også for personer, der bevarer retten til  

 ledsagelse efter det fyldte 67. år, fordi de er visiteret til 15 timers  

 ledsagelse om måneden ved det fyldte 67. år.
§ 5.  

  

 Modtageren kan efter aftale med kommunen/amtskommunen opspare timer inden for  

 en periode på 6 måneder.
Der kan dermed være op til 90 timer til rådighed  

 inden  

 for en enkelt måned.
 Stk. 2.  

  

 Ledsageordningen  

 og en eventuel aftale om opsparing må tilrettelægges, så brugernes ønsker i  

 videst muligt omfang kan imødekommes, men samtidig således, at ordningen  

 bliver  

 mulig at administrere for kommunen/amtskommunen.
 Stk. 3.  

  

 Forbrug af  

 ledsagetimer svarer til den tid, der medgår til den enkelte ledsageopgave.  

 Ledsagerens befordringstid mellem de enkelte opgaver medregnes ikke.
Stk. 4.  

  

 Ved ledsagelse  

 på rejser udover lokalområdet beregnes hjemrejse og/eller nødvendige  

 ventetider  

 eller eventuel overnatning for ledsager som forbrug af ledsagetimer.
De  

 beregnede ledsagetimer kan dog ikke overstige det tilsvarende antal fulde  

 løntimer.
 § 6.  

  

 Ledsagelse ydes som en naturalydelse af kommunalt/amtskommunalt ansatte  

 ledsagere og kan ikke erstattes af en kontant ydelse.
§ 7.  

  

 Modtagerens udgifter til ledsagerens befordring og andre aktiviteter med  

 tilknytning til ledsageordningen kan dækkes med et beløb på op til 650 kr.  

 årligt.
Beløbet ydes af kommunen efter anmodning fra modtageren.
Stk. 2.  

  

 Beløbet  

 udbetales som et samlet beløb én gang årligt.
Udbetalingen sker på baggrund  

 af  

 de sandsynliggjorte udgifter, jf. den opgørelsesmetode der skal anvendes ved  

 beregning af kommunens dækning af nødvendige merudgifter efter servicelovens  

 § 84.
 § 8.  

  

 Brugeren afholder sine egne og ledsagerens udgifter til befordring m.v. samt  

 ledsagerens udgifter, hvis brugeren ønsker dennes tilstedeværelse under  

 aktiviteter, der skal betales for, fx biograf- eller restaurationsbesøg.
Stk. 2.  

  

 Kommunen/amtskommunen afholder ledsagerens udgifter til befordring mellem de  

 enkelte ledsageopgaver i lokalområdet og kan i forbindelse med den enkelte  

 ledsageopgave efter en konkret vurdering yde udgifter til ledsagerens  

 lokalbefordring.
Hvis ledsagerens tilstedeværelse i det konkrete tilfælde  

 skønnes nødvendig under aktiviteter, der skal betales for, kan  

 kommunen/amtskommunen afholde udgiften hertil.
 Stk. 3.  

  

 Det beløb, der  

 er nævnt i § 7, stk. 1, skal ikke være forbrugt, før der ydes hjælp  

 efter  

 stk. 2.
 § 9.  

  

 Bekendtgørelsen træder i kraft den 2. april 2004.
 Stk. 2.  

  

 § 1, stk.  

 2, har virkning for personer, der efter den 30. juni 1998 ved det fyldte 67.  

 år  

 er eller var visiteret til 15 timers ledsageordning om måneden.
 Stk. 3.  

  

 Bekendtgørelse  

 nr. 471 af 17. juni 2002 om betingelser for ledsageordning efter serviceloven  

 ophæves.
