Resumé  



  

 Et forældrepar gav i perioden fra 1988 til 1996 flere  

 pengegaver til deres døtre.
Beløbene blev  

 indsat på en almindelig konto i banken, ikke i en forvaltningsafdeling.
I  

 1996  

 døde faren, og Civilretsdirektoratet traf i 1999 afgørelse om at pengegaverne  

 skulle indsættes på en konto i en forvaltningsafdeling efter § 3, stk. 1 og  

 2,  

 litra b, i den tidligere gældende lov om anbringelse af umyndiges midler.
 I sin foreløbige redegørelse i sagen tilkendegav ombudsmanden at  

 forvaltningsrettens officialprincip og almindelige bevisprincipper måtte være  

 afgørende for vurderingen af gavegivers bestemmelse.
 Det forhold at der var identitet mellem gavegiver og værge, talte  

 efter ombudsmandens opfattelse med meget stor vægt for at værgerne havde  

 handlet i overensstemmelse med gavegivernes klare hensigt på tidspunktet hvor  

 gaven blev givet.
 Ombudsmanden udtalte endvidere at Civilretsdirektoratets strenge  

 dokumentationskrav for gavegivers bestemmelse harmonerede mindre godt med  

 udviklingen på retsområdet.
Ombudsmanden var enig i Civilretsdirektoratets synspunkt om at  

 gavegiver på tidspunktet for gavens givelse skal have mulighed for at kende  

 de  

 vilkår som gaven gives på.
I den konkrete sag forekom beskyttelseshensynene  

 bag  

 § 3, stk. 1 og 2, litra b, i lov om anbringelse af umyndiges midler  

 imidlertid  

 mindre relevante idet gavegiver ikke var tredjemand, men derimod  

 identisk med  

 værgerne.
Værgerne måtte selvsagt antages at have handlet i overensstemmelse  

 med gavegivers ønske.
 Ud fra oplysningerne i den konkrete sag var det ombudsmandens  

 foreløbige opfattelse at grundlaget for Civilretsdirektoratets afgørelse ikke  

 var i overensstemmelse med almindelige juridiske bevisprincipper, og at  

 direktoratets afgørelse i sit indhold forekom urimelig. (J.nr.  

 1999-2525-650).
Krav til dokumentation for gavegivers vilje angående  

 administration af pengegave til umyndig I 1996 omkom As ægtefælle,  

 B, ved en ulykke.
Det fremgik af sagen at A var værge for døtrene X (født i  

 1984) og Y (født i 1988).
A og hendes nu afdøde  

 ægtefælle havde i perioden fra 1988 til 1996 givet deres to døtre årlige  

 kontante gaver på 8.000-16.000 kr.
As partsrepræsentant havde tilsendt  

 mig en  

 opgørelse over henholdsvis As og Bs indbetalinger.
As partsrepræsentant i  

 forbindelse med min behandling af sagen, statsautoriseret revisor C, oplyste  

 i  

 et brev til mig at de enkelte overførsler var af relativt beskeden størrelse,  

 og at der ofte var tale om beløb der stammede fra børnefamilieydelsen.
Det  

 fremgik endvidere af henvendelsen til mig at det var gavegivernes agt at  

 døtrenes fælleskonto  hvortil beløbene blev overført  skulle  

 anvendes til  

 døtrenes uddannelse, konfirmation, mulighed for rejser og på et senere  

 tidspunkt til køb af stereoanlæg mv.
Beløbene blev overført til døtrenes  

 konto  

 på et tidspunkt hvor forældrenes likviditet tillod dette, og det har gennem  

 hele forløbet været gavegivernes agt at kontoen skulle være til fri  

 disposition, og at der ikke skulle være bindinger af nogen art.
Derfor blev  

 gaverne indsat på en almindelig konto i et pengeinstitut og ikke i en  

 forvaltningsafdeling.
I efteråret 1997 blev kontoen flyttet fra N-bank til  

 M-bank.
I brev af 10. august 1998  

 meddelte M-bank (forvaltningsafdelingen) at kontoen med gaveindbetalingerne  

 skulle overføres til forvaltningsafdelingen.
Som svar på henvendelsen fra  

 M-bank skrev As advokat i et brev af 26. august 1998 bl.a. at det  

 aldrig havde  

 været Bs ønske at gaverne skulle administreres i en  

 forvaltningsafdeling.  

 Advokaten henviste til at B i så fald ville have indsat beløbet i en sådan  

 afdeling.
Det blev videre anført at det aldrig havde været As ønske at  

 forvaltningsafdelingen skulle bestyre hendes gaver til børnene.
Beløbet  

 skulle  

 derfor være på en konto som døtrene og værgen (A)  under ansvar   

 kunne  

 disponere over.
Den 8. september 1998  

 fastholdt M-bank det anførte i bankens brev af 10. august 1998. I brev af 11.  

 september 1998 indbragte advokaten sagen for Civilretsdirektoratet.
I klagen  

 anførte advokaten bl.a.:
Jeg vedlægger oversigt over  

 de enkelte ydelser.
Det var ægtefællernes udtrykkelige ønske, at denne konto  

 ikke skulle indgå i en forvaltningsafdeling, hvorfor pengene blev indsat på  

 en  

 konto i (N-bank). I forbindelse med dødsfaldet, blev den arv, som tilkom  

 døtrene, indsat i forvaltningsafdelingen i (M-bank) og min klient overførte  

 til  

 samme bank, men udenfor forvaltningsafdelingen kontoen i (N-bank). Kontoen  

 fik  

 nr. ( ) og i 1997 meddelte (M-bank) at beløbet henstående på ovennævnte konto  

 skulle indsættes i forvaltningsafdelingen.
Min klient har protesteret  

 herimod,  

 idet det aldrig har været hendes afdødes mands mening, at pengene skulle  

 anbringes der og i hvert fald har hun af de penge hun har indskudt ikke  

 ønsket  

 dette.
Jeg anmoder derfor Civilretsdirektoratet principalt om at udtage  

 kontoen  

 fra forvaltningsafdelingen for hele beløbet og subsidiært i hvert fald for så  

 vidt angår det beløb, som fru (A) gennem årene har givet sine børn.
Min  

 klient  

 har udfærdiget en opgørelse hvoraf fremgår, at min klient har givet i alt kr.  

 101.539. Der har ikke i dette nære familieforhold været oprettet noget  

 gavebrev, men min klient og hendes mand har hele tiden været af den  

 udtrykkelige formodning, at kontoen skulle bestyres af dem som værger,  

 selvfølgelig under ansvar, men ikke i en forvaltningsafdeling.
Jeg henviser  

 til  

 værgemålslovens § 37 og fortolkningen heraf.
Det bemærkes, at min klient fra  

 1.  

 januar 1997 har overført kr. 5.000,- pr. måned fra kontoen til dækning af  

 skolepenge og daglige fornødenheder, ud fra den betragtning, at dette beløb  

 skulle kompensere leveomkostninger på grund af faderens død.
Da  

 forvaltningsafdelingen inddrog pengene anmodede de samtidig min klient om at  

 tilbageføre den samlede overførsel fra 1997 og 1998 til pigernes konto,  

 hvilket  

 min klient har gjort.
Det er vigtigt for pigerne,  

 at de kan fortsætte i privatskole og den samlede udgift hertil for perioden  

 fra  

 1. januar 1997  30. januar 1998 androg kr. 28.761,90. Såfremt  

 Civilretsdirektoratet er af den opfattelse, at kontoen skal overføres til  

 forvaltningsafdelingen, anmoder jeg om, at i hvert fald et beløb stort kr.  

 28.761,90 kan hæves på denne konto og at der derudover hver måned kan  

 overføres  

 skolepenge til børnene. Efter modtagelsen af  

 advokatens klage bad Civilretsdirektoratet M-bank (forvaltningsafdelingen) om  

 bemærkninger og om at indsende akterne.
Den 18. september 1998 udtalte  

 M-bank:
 Til Deres orientering kan  

 vi oplyse, at vi ved (X) og (Y)s overførsel til (M-bank)s  

 Forvaltningsafdeling i marts 1997 gjorde værgen opmærksom på et beløb på kr.  

 259.243,98, der var overført til en konto i vor ( ) afdeling i oktober 1996,  

 lydende på begge piger, også skulle indsættes i Forvaltningsafdelingen.
 Vi modtager diverse breve  

 fra (C)/(A) kopier vedlægges.
I forbindelse med vor  

 revidering af værgemålsregnskaberne for 1997, retter vi henvendelse til  

 Civilretsdirektoratet, hvor vi pr. telefon redegør for vor opfattelse af  

 forbruget på omtalte konto, der hæves 5.000,00 hver måned.
Vi får da  

 bekræftet,  

 at beløb der stammer fra før 1. januar 1997, hvor den nye værgemålslov trådte  

 i  

 kraft burde være i en Forvaltningsafdeling med mindre der var et gavebrev, og  

 hvis der gjorde burde der søges om månedlig frigivelse.
 Af vedlagte korrespondance  

 fremgår det, at der ikke er noget gavebrev, og der er nu indbetalt et beløb  

 så  

 saldoen på kontoen d.d. er kr. 234.102,21 og stadig stående i vor ( )  

 afdeling.
 I en kommentar (af 16.  

 december 1998) til bankens brev anførte advokaten bl.a.:
 Da der foreligger gaver fra  

 forældrene til mindreårige børn, er der ikke noget skriftligt gavebrev, men  

 kun  

 en mundtlig erklæring, hvilket moderen selvfølgelig altid vil være villig til  

 at vedstå.
Såfremt det ønskes, vil jeg  

 fremskaffe en skriftlig erklæring fra moderen  værge- og  

 forældremyndighedens  

 indehaver. Den 12. februar 1999 traf  

 Civilretsdirektoratet følgende afgørelse:
 Vi ændrer  

  

 ikke  

  

 forvaltningsafdelingens afgørelse.  

 Vi skal derfor anmode Dem om at drage omsorg for, at (A) indbetaler beløbet  

 på  

 275.565 kr. til en godkendt forvaltningsafdeling  

  

 inden 4 uger fra d.d.
 Efter Civilretsdirektoratets  

 opfattelse, kan værgemålslovens § 37 ikke antages at finde anvendelse på  

 gaver,  

 som er givet før værgemålslovens ikrafttræden, jf. lovens § 52. I modsat fald  

 havde gavegiveren ikke mulighed for, da gaven blev ydet, at vide på hvilke  

 betingelser gaven blev givet.
 Det fremgik af § 3, stk. 2,  

 litra b, jf. stk. 1 i lov nr. 211 af 13. maj 1981 om anbringelse og  

 bestyrelse  

 af umyndiges midler m.v., der var gældende indtil den 1. januar 1997, at  

 gaver  

 tilhørende umyndige skulle bestyres i en forvaltningsafdeling, med mindre  

 giveren havde bestemt andet.
 Giverens hensigt til  

 undtagelse for kravet om bestyrelse i en forvaltningsafdeling skal være klar  

 og  

 foreligge senest ved gavens givelse.
 De har oplyst, at beløbet på  

 275.565 kr. er ydet som gaver fra forældrene til børnene i perioden 1988-96,  

 og  

 at der ikke er oprettet gavebrev eller lignende.
 Da det således ikke er  

 dokumenteret, at der er truffet bestemmelse om, at gavemidlerne skal bestyres  

 uden for en forvaltningsafdeling, skal disse bestyres i en godkendt  

 forvaltningsafdeling.
Det skal bemærkes, at  

 såfremt værgen finder, at børnene har behov, som kun kan dækkes ved forbrug  

 af  

 børnenes formue, kan ansøgning om frigivelse fra formuen indgives til  

 statsamtet.
Det gælder også beløb, som værgen allerede måtte have brugt uden  

 statsamtets godkendelse.
 I brev af 10. marts 1999 bad  

 advokaten om at få svar på de spørgsmål mv. som hun havde stillet til  

 Civilretsdirektoratet under sagens behandling.
Advokaten anførte:
 De har imidlertid ikke  

 besvaret sagen for så vidt angår spørgsmålet om det beløb som fru (A) gennem  

 årene har givet sine børn, i alt kr. 101.539,00. Fru (A) er levende og har nu  

 udfærdiget gavebrev, som jeg naturligvis gerne fremsender.
Udover dette har  

 jeg  

 forespurgt om et beløb stort kr. 28.761,30 kan hæves på kontoen og at der  

 derudover  

 hver måned kan overføres skolepenge til børnene.
Heller ikke denne  

 forespørgsel  

 har jeg fået svar på.
Jeg udbeder mig svar herpå  

 snarest muligt. Den 22. marts 1999 svarede  

 Civilretsdirektoratet og anførte bl.a. følgende:
 De har anført, at De ikke  

 mener, at Civilretsdirektoratet har taget stilling til alle punkter i Deres  

 klage over (M-bank), Forvaltningsafdelingens afgørelse om, at (A) skal  

 indbetale et beløb på i alt 275.565 kr., som tilhører hendes døtre (Y) og  

 (X),  

 til forvaltningsafdelingen.
De har således anført, at vi  

 ikke har besvaret Deres klage for så vidt angår det beløb, som fru (A) har  

 givet sine børn som gave.
De har endvidere anført, at vi ikke har besvaret  

 Deres spørgsmål om, hvorvidt der kan betales skolepenge af børnenes formue.
Som det fremgår af  

 Civilretsdirektoratets afgørelse af 12. februar 1999 har vi ikke fundet det  

 dokumenteret, at der er truffet bestemmelse om at nogen del af det samlede  

 gavebeløb på 275.565 kr. skal bestyres uden for en forvaltningsafdeling,  

 hvorfor beløbet skal bestyres i en godkendt forvaltningsafdeling.
Gavegivers  

 hensigt skal være klar og skal foreligge ved gavetilsagnets afgivelse dog  

 senest ved gavens overdragelse.
Det fremgår endvidere af  

 vores afgørelse, at såfremt værgen finder, at børnene har behov, som kun kan  

 dækkes ved forbrug af børnenes formue, kan ansøgning om frigivelse fra  

 formuen  

 indgives til  

  

 statsamtet.  

  

  Den 5. maj 1999 bad  

 statsautoriseret revisor C Civilretsdirektoratet om at tage stilling til  

 rentespørgsmålet.
 Den 26. maj 1999 svarede  

 Civilretsdirektoratet:
 De anfører i Deres brev, at  

 (A) alene agter at indsætte 219.474 kr. i forvaltningsafdelingen af det  

 samlede  

 beløb på 275.565 kr., idet forskellen på disse beløb udgøres af renter, som  

 er  

 påløbet i perioden 1991 til 1996.
Vi skal i den anledning  

 meddele, at vi  

  

 fastholder  

  

 vores  

 afgørelse om, at beløbet på 275.565 kr. skal indsættes i  

 forvaltningsafdelingen.
Vi henholder os til begrundelsen for vores afgørelser  

 af 12. februar og 22. marts 1999, idet vi skal tilføje følgende:
Det fremgik af de to  

 tidligere bekendtgørelser om bestyrelse af umyndiges midler m.v. i godkendte  

 forvaltningsafdelinger § 19, stk. 1, at forfaldne renter udbetales til værgen  

 på begæring.
Forfaldne renter, der ikke udbetales, oplægges som kapital.  

 Renter, der er oplagt inden for de sidste 12 måneder, kan dog udbetales på  

 begæring.
Disse bekendtgørelser gjaldt i perioden fra 1. marts 1986 til og  

 med  

 31. december 1996.
 En tilsvarende regel findes  

 nu i bekendtgørelse om værgemål § 52, stk. 1. Det fremgår af § 52, stk. 1, at  

 forfaldne renter udbetales til værgen på begæring indtil 12 måneder efter  

 forfaldstid.
 Vi finder ikke, at der kan  

 lægges vægt på, at værgen uberettiget har holdt gavebeløbene udenfor en  

 forvaltningsafdeling, uanset dette måtte bero på værgens ukendskab til  

 reglerne.
 Det er derfor  

 Civilretsdirektoratets opfattelse, at renter, som er påløbet gavebeløbene i  

 perioden indtil 1996, og som ikke er forbrugt, på nuværende tidspunkt er  

 overgået til formuen, og det samlede beløb bestående af gaver med påløbne  

 renter skal  

 derfor indsættes i en  

 godkendt forvaltningsafdeling.
 De regler, der er henvist  

 til ovenfor, findes i:
·  

  

 	  

 Bekendtgørelse nr. 76 af 25. februar 1986  

 om bestyrelse af umyndiges midler m.v. i godkendte forvaltningsafdelinger, ·  

  

 	  

 Bekendtgørelse nr. 870 af 17. december 1991  

 om bestyrelse af umyndiges midler m.v. i godkendte forvaltningsafdelinger  

  

 og ·  

  

 	  

 Bekendtgørelse nr. 1177 af 13. december  

 1996 om værgemål. As partsrepræsentanter  

 havde under sagens behandling gjort gældende at det aldrig har været  

 gavegivernes hensigt at gaverne skulle administreres i en  

 forvaltningsafdeling  

 hvilket A for sit vedkommende er villig til at bekræfte.
Den 4. februar 2000 bad jeg  

 Civilretsdirektoratet om en udtalelse og om udlån af sagens akter.
I brev af  

 14. februar 2000 meddelte Civilretsdirektoratet at direktoratet henholdt sig  

 til afgørelserne af 12. februar 1999 og  

 26. maj 1999.
Efter en gennemgang af sagen  

 bad jeg den 17. oktober 2000 Civilretsdirektoratet om en ny udtalelse.
Jeg  

 bad  

 direktoratet om at redegøre for hvorfor direktoratet  

 i lyset af  

 sagsforløbet, herunder det forhold at der har været identitet mellem  

 værge og gavegiver, ikke finder det dokumenteret at gavegiver havde bestemt  

 at  

 midlerne ikke skulle administreres i en forvaltningsafdeling.
Jeg bad  

 endvidere  

 Civilretsdirektoratet om at oplyse om N-bank havde (haft) en godkendt  

 forvaltningsafdeling.
I benægtende fald bad jeg direktoratet om at oplyse om  

 dette forhold havde betydning for vurderingen af gavegivers hensigt.
Jeg  

 bemærkede på ny at beløbene blev givet og indsat af gavegiveren (værgerne),  

 og  

 at der var identitet mellem disse.
I bekræftende fald anmodede jeg om at det  

 af  

 direktoratets udtalelse fremgik hvilken betydning direktoratet havde tillagt  

 det forhold at N-bank  efter det for mig oplyste  ikke havde  

 krævet pengene  

 overført til forvaltningsafdelingen.
Endelig bad jeg  

 Civilretsdirektoratet om at redegøre for de relevante regler om ikrafttræden  

 mv. i kapitel 10 i værgemålsloven og for hvorfor direktoratet ikke fandt at  

 værgemålslovens § 37 kunne finde anvendelse i denne sag.
Jeg bad om at  

 direktoratet i sin besvarelse kom ind på baggrunden for den lange  

 ikrafttrædelse i forbindelse med lovændringen.
 I brev af 10. januar 2001  

 udtalte Civilretsdirektoratet:
 Folketingets Ombudsmand har  

 i anledning af (A)s klage anmodet Civilretsdirektoratet om en  

 supplerende  

 udtalelse.
 Civilretsdirektoratet skal i  

 den anledning oplyse følgende:
 1.  

  

 Det fremgår som bekendt af § 37 i lov nr. 388 af 14. juni 1995  

 (værgemålsloven), at ved gaver til personer under værgemål finder reglerne i  

 §§  

 28-30, § 35, stk. 1, § 36 og § 39 kun anvendelse, hvis giveren har bestemt  

 det.
 De nærmere regler om lovens  

 ikrafttræden findes i lovens kapitel 10. Det fremgår således af § 52, at  

 værgemålsloven trådte i kraft den 1. januar 1997. I §§ 54, 55 og 56 er der  

 endvidere fastsat visse nærmere overgangsregler i forbindelse med lovens  

 ikrafttræden.
Om baggrunden for den lange  

 ikrafttrædelse oplyses det blandt andet i bemærkningerne til kapitel 10, at  

 ved  

 ikrafttrædelse den 1. januar 1997 gives der tid til at udarbejde de  

 nødvendige  

 administrative forskrifter, og forvaltningsafdelingerne og statsamterne får  

 tid  

 til at tilpasse sig nyordningen.
Endvidere er det af hensynet til  

 regnskabsåret  

 for værgemålsregnskaberne mest hensigtsmæssigt, at lovforslaget får virkning  

 fra et årsskifte.
 Det er på baggrund af  

 ovenstående Civilretsdirektoratets opfattelse, at værgemålslovens § 37 ikke  

 finder anvendelse på gaver givet før værgemålslovens ikrafttræden.
 2.  

  

 Det fremgår af sagen, at de omhandlede gaver er givet i perioden  

 1988-1996. Civilretsdirektoratet har derfor lagt til grund, at reglerne i den  

 dagældende lov nr. 211 af 13. maj 1981 om anbringelse og bestyrelse af  

 umyndiges midler m.v., skal anvendes på gaverne.
Det fremgår af lovens § 3, stk.  

 1, at umyndiges midler skal bestyres i en forvaltningsafdeling, der er  

 knyttet  

 til et pengeinstitut, og som justitsministeren har godkendt dertil.
Det  

 fremgår  

 videre af § 3, stk. 2, litra b, at stk. 1 ikke gælder for gaver, der efter  

 giverens bestemmelse ikke skal bestyres efter stk. 1.
 Det fremgår ikke af  

 forarbejderne til 1981-loven, hvilke momenter der skal indgå i vurderingen  

 af,  

 om det kan anses for dokumenteret, at gavegiver har bestemt, at gaven ikke  

 skal  

 bestyres i overensstemmelse med § 3, stk. 1.
Det er  

 Civilretsdirektoratets opfattelse, at gavegivers bestemmelse om, at gaven  

 skal  

 holdes uden for sædvanlig bestyrelse, skal være klar og skal foreligge  

 senest,  

 når gaven bliver givet.
Direktoratet har ikke i sin dagældende praksis  

 stillet  

 krav om, at der f.eks. skal foreligge et gavebrev for at opfylde kravet til  

 dokumentation for gavegivers hensigt i forbindelse med gavens bestyrelse.  

 Omvendt har direktoratet som udgangspunkt ikke anset den omstændighed, at  

 gavemidler rent faktisk blev bestyret uden for en forvaltningsafdeling, for  

 tilstrækkelig og eneste dokumentation for, at det har været gavegivers  

 hensigt  

 at fravige udgangspunktet i den dagældende lovs § 3, stk. 1.
 Civilretsdirektoratet er  

 bekendt med Myndighedslovsudvalgets opfattelse i værgemålsbetænkningen  

 (bet.nr.  

 1247/1993 side 292 ff.) om gaver til personer under værgemål, og at denne  

 opfattelse bl.a. danner grundlag for lovændringen i 1997.
Civilretsdirektoratet har  

 imidlertid ikke fundet, at den omstændighed, at de omhandlede gavemidler rent  

 faktisk blev bestyret uden for en godkendt forvaltningsafdeling, i sig selv  

 på  

 tilstrækkelig måde dokumenterer, at det har været givernes hensigt at fravige  

 §  

 3, stk. 1, i lov om anbringelse og bestyrelse af umyndiges midler m.v.  

 Direktoratet har ved vurderingen heraf lagt betydelig vægt på størrelsen af  

 de  

 gavebeløb, som efter det oplyste er givet til børnene indtil begyndelsen af  

 1994, og som ikke synes at stamme fra børnefamilieydelse.
Det er således  

 direktoratets opfattelse, at børnene, selvom gaverne er givet af værgerne,  

 bør  

 nyde den beskyttelse, som den dagældende lovs § 3, stk. 1, var udtryk for,  

 når  

 der ikke, ud over at midlerne rent faktisk blev bestyret uden for en  

 forvaltningsafdeling, foreligger dokumentation for givernes hensigt.
3.  

  

 Civilretsdirektoratet kan endelig oplyse, at (N-bank) ikke på  

 noget tidspunkt har været godkendt som forvaltningsafdeling.
Det har i øvrigt  

 ikke været direktoratet bekendt, hvilken bank gavemidlerne har været bestyret  

 i.
Der henvises i øvrigt til  

 pkt. 2 vedrørende direktoratets vurdering af gavegivers hensigt i relation  

 til,  

 at gavemidlerne rent faktisk har været bestyret uden for en godkendt  

 forvaltningsafdeling. Den 16. januar 2001  

 kommenterede C Civilretsdirektoratets udtalelse således:
 Jeg har modtaget Deres brev  

 af 15. januar 2001, hvori De vedlægger Civilretsdirektoratets svar af 11.  

 januar 2001 på Deres skrivelse af 17. oktober 2000.
Jeg synes, at  

 Civilretsdirektoratets skrivelse på flere punkter er interessant, ikke mindst  

 på side 2, 4. afsnit, hvor man anerkender, at Det fremgår ikke af  

 forarbejderne til 1981-loven, hvilke momenter der skal indgå i vurderingen  

 af,  

 om det anses for dokumenteret, at gavegiver har bestemt, at gaven ikke skal  

 bestyres i overensstemmelse med § 3, stk. 1. Herudover fastslår  

 Civilretsdirektoratet  

 i efterfølgende  

 afsnit, at Direktoratet har  

  

 ikke  

  

 (min fremhævelse) i sin dagældende  

 praksis stillet krav om, at der f.eks. skal foreligge et gavebrev for at  

 opfylde kravet til dokumentation. Udover, at dette ikke  

 harmonerer med ordlyden og argumenterne i Civilretsdirektoratets afgørelse af  

 12. februar 1999, hvor det anføres, at Giverens hensigt til  

 undtagelse for kravet om bestyrelse i en forvaltningsafdeling skal være klar  

 og  

 foreligge senest ved gavens givelse ( ) De har oplyst, ( ), og at der ikke er  

 oprettet gavebreve eller lignende. medfører udsagnet naturligt  

 spørgsmålet om, hvad det så er for en dokumentation, Direktoratet mener burde  

 foreligge i den aktuelle sag, for at givers hensigt anses for gældende.
 I (A)s og (B)s tilfælde er  

 der netop tale om følgende aktuelle forhold:
 ·  

  

 	  

 -Der har været fuld identitet mellem giver  

 og værge.
 ·  

  

 	  

 -Midlerne har af giver været anbragt på en  

 konto   

  

 uden forvaltningsafdeling  

  

 oven i købet i et pengeinstitut (N-bank), der ikke har en  

 forvaltningsafdeling.
 Når Civilretsdirektoratet nu  

 medgiver, at der hverken i loven, forarbejderne til loven, eller i praksis i  

 øvrigt har været hjemmel til at kræve dokumentation i form af gavebrev, mener  

 jeg, at det fuldt ud  ved givernes og værgernes handlemåde  må  

 være  

 dokumenteret, at gaverne ikke skulle båndlægges i en forvaltningsafdeling.
 Sagen må herefter  efter  

 undertegnedes opfattelse  være ganske klar, og under hensyntagen til  

 den  

 efterhånden ganske lange sagsbehandling skal jeg anmode om, at der nu træffes  

 en afgørelse af ombudsmanden.
Med hensyn til det af  

 Civilretsdirektoratet, sidste afsnit, side 2 anførte  at der ved  

 vurderingen i  

 direktoratets afgørelse har været lagt betydelig vægt på størrelsen af de  

 gavebeløb, som er givet (X) og (Y) (børnene) indtil 1994, og som ikke synes  

 at  

 stamme fra Børnefamilieydelse  skal jeg bemærke, at argumentationen  

 virker  

 noget søgt.
Der har ikke på noget tidspunkt været tale om, at gaver til hvert  

 barn har oversteget 16.000 kr. pr. år  og som er indenfor de dagældende  

 gavegrænser  ligesom gavernes størrelse er fuldstændig i niveau med de  

 gaver,  

 som mange forældre giver deres børn.
Jeg har derfor meget svært ved at se, at  

 der skulle været et ekstraordinært indhold i gaverne, selvom dette formentlig  

 ikke kan have nogen betydning.
 Den 15. februar 2001  

 meddelte Civilretsdirektoratet at Cs brev ikke gav direktoratet  

 anledning til  

 yderligere bemærkninger.
Den 29. maj 2001 sendte jeg  

 en foreløbig redegørelse om sagen til Civilretsdirektoratet.
Jeg bad samtidig  

 om Civilretsdirektoratets bemærkninger til min foreløbige redegørelse.
I min  

 foreløbige redegørelse anførte jeg bl.a.:
Ombudsmandens foreløbige udtalelse Retsgrundlaget § 37 i lov om værgemål (lov nr. 388 af 14. juni 1995) har følgende ordlyd:
  

  

 § 37.  

  

 Ved gaver til personer under værgemål finder reglerne i §§ 28-30, § 35, stk.  

 1, § 36 og § 39 kun anvendelse, hvis giveren har bestemt det. Det følger således af § 37 i den nugældende værgemålslov at gaver kun skal  

 bestyres i en godkendt forvaltningsafdeling hvis gavegiver har bestemt dette.  

 Værgemålsloven trådte i kraft den 1. januar 1997, jf.  

 lovens § 52.
I udtalelsen til mig har Civilretsdirektoratet anført at direktoratet mener  

 at det er de tidligere gældende regler der finder anvendelse i denne sag.
Ved  

 min gennemgang af sagen  

 har jeg lagt denne retsopfattelse til grund.
Jeg har således koncentreret min  

 undersøgelse om hvilken dokumentation der kan kræves for giverens  

 bestemmelse  

 i § 3, stk. 1, og stk. 2, litra b, i den tidligere gældende lov om  

 anbringelse  

 af umyndiges midler (lov nr. 211 af 13. maj 1981). Bestemmelsen har følgende  

 ordlyd:
   

  

 § 3. Umyndiges midler bestyres i en forvaltningsafdeling, der er  

 knyttet til et pengeinstitut, og som justitsministeren har godkendt dertil.
Stk. 2.  

  

 stk. 1 gælder ikke for b) gaver, der efter giverens  

 bestemmelse ikke skal bestyres efter stk. 1,  Efter de tidligere gældende  

 regler skal umyndiges midler bestyres i en godkendt forvaltningsafdeling.  

 Dette  

 gælder dog ikke for gaver hvis gavegiveren har bestemt at gaven ikke skal  

 bestyres i en godkendt forvaltningsafdeling.
Civilretsdirektoratets afgørelse af 12. februar 1999 Civilretsdirektoratet har  

 ved afgørelsen af 12. februar 1999 lagt vægt på at det ikke var dokumenteret  

 at  

 der var truffet bestemmelse om at gavemidlerne skulle bestyres uden for en  

 forvaltningsafdeling.
I tilfælde hvor der  

 foreligger en udtrykkelig tilkendegivelse i et gavebrev, vil  

 dokumentationskravet normalt være opfyldt.
Civilretsdirektoratet har hverken  

 over for (A)s partsrepræsentanter eller i udtalelsen til mig præciseret  

 hvorledes dokumentationskravet kan opfyldes når der ikke foreligger et  

 skriftligt gavebrev.
Civilretsdirektoratet har  

 ikke henvist til regler der fastsætter formkrav for hvorledes gavegivers  

 bestemmelse skal kunne dokumenteres.
Tværtimod har direktoratet i udtalelsen  

 til mig anført at direktoratet ikke i praksis har stillet krav om at der skal  

 være udfærdiget et gavebrev.
Direktoratet har henvist til at det ikke i  

 lovforarbejderne anføres hvilke momenter der skal indgå i vurderingen af om  

 det  

 kan anses for dokumenteret at gavegiver har bestemt at gaven ikke skal  

 administreres i en forvaltningsafdeling.
Det er dog Civilretsdirektoratets  

 opfattelse at gavegivers bestemmelse om at en gave skal holdes uden for  

 sædvanlig bestyrelse, skal være klar og skal foreligge senest når gaven  

 gives.  

 Heri er jeg enig.
 I mangel af skriftlig  

 dokumentation mener jeg at almindelige bevisprincipper og forvaltningsrettens  

 officialprincip må blive afgørende for vurderingen af gavegivers bestemmelse  

 og  

 hensigt.
 Ved min gennemgang af sagen  

 har jeg forstået at (A) og hendes partsrepræsentanter har været af den  

 opfattelse at (A) og hendes nu afdøde mand  

  

 som  

 gavegiver  

  

 havde bestemt at midlerne  

  

 ikke  

  

 skulle administreres i en forvaltningsafdeling.  

  

 Som værger  

  

 for døtrene handlede (A) og hendes mand (i ca. 8 år) i  

 overensstemmelse med gavegivers bestemmelse ved ikke at lade midlerne bestyre  

 i  

 en forvaltningsafdeling.
 Det forhold at der var  

 identitet mellem gavegiver og værge, taler  

 -  

  

 efter min opfattelse  

 -  

  

 med  

 meget stor vægt for at værgerne har handlet i overensstemmelse med  

 gavegivernes  

 klare hensigt således som den er kommet til udtryk ved gavens givelse.
Det er derfor også mindre  

 forståeligt for mig at Civilretsdirektoratet ikke finder det dokumenteret at  

 gavegiver havde bestemt at gaven skulle administreres uden for en  

 forvaltningsafdeling.
Det står mig ikke klart på hvilket grundlag  

 Civilretsdirektoratet bygger opfattelsen af at (A) og hendes nu afdøde  

 ægtefælle ikke som  

  

 værger  

  

 kendte og  

 handlede i overensstemmelse med (A)s og hendes nu afdøde ægtefælles  

 bestemmelse som  

  

 gavegiver.
Jeg bemærker at  

 Civilretsdirektoratet  som led i sagens oplysning  heller ikke  

 ses at have  

 tilvejebragt oplysninger der tydede på at det ikke var gavegivers ønske at  

 gaven ikke skulle administreres i en forvaltningsafdeling.
Ved min gennemgang  

 af sagen har jeg ikke konstateret forhold der taler imod (A)s  

 oplysninger om  

 at det har været hendes og hendes nu afdøde ægtefælles bestemte ønske at  

 gavebeløbene ikke skulle bestyres i en forvaltningsafdeling. (A)s  

 oplysninger  

 støttes af at hun og hendes nu afdøde ægtefælle faktisk valgte at indsætte  

 gavebeløbene på en konto i et pengeinstitut uden en forvaltningsafdeling.
Lov om værgemål trådte i  

 kraft den 1. januar 1997. Efter denne lovs § 37 er udgangspunktet nu at gaver  

 til umyndige ikke skal administreres i en forvaltningsafdeling medmindre  

 gavegiver udtrykkeligt har bestemt andet.
Civilretsdirektoratets  efter  

 min  

 opfattelse  strenge dokumentationskrav ved afgørelsen af 12. februar  

 1999  

 harmonerer mindre godt med denne udvikling på retsområdet.
Jeg er enig i  

 Civilretsdirektoratets synspunkt om at gavegiver på tidspunktet for gavens  

 givelse skal have mulighed for at kende de vilkår som gaven gives på.
En gave  

 givet før værgemålslovens ikrafttræden vil derfor  

 -  

  

 i mangel af bestemmelse  

 fra gavegiver om det modsatte  

 -  

  

 skulle indsættes i en forvaltningsafdeling.
I denne sag forekommer de  

 beskyttelseshensyn der lå bag § 3, stk. 1, og stk. 2, litra b, i den  

 tidligere  

 gældende lov om anbringelse af umyndiges midler, imidlertid mindre relevante  

 idet gavegiver ikke er en tredjemand, men derimod er identisk med  

 værgerne.  

 Værgerne må selvsagt antages at have handlet i overensstemmelse med  

 gavegivers  

 ønske.
Mangel på særskilt dokumentation for at gavegiver ikke ønskede gaverne  

 administreret i en forvaltningsafdeling, kan således  

 -  

  

 efter min opfattelse  

 -  

  

 ikke  

 i en situation som den foreliggende udgøre den fornødne begrundelse for at  

 kræve gaverne indsat i en forvaltningsafdeling.
 Ud fra de oplysninger der  

 foreligger i sagen, er det min foreløbige opfattelse at grundlaget for  

 Civilretsdirektoratets afgørelse ikke er i overensstemmelse med almindelige  

 juridiske bevisprincipper, og at afgørelsen i sit indhold forekommer  

 urimelig.
 Jeg overvejer derfor at  

 henstille til Civilretsdirektoratet at genoptage behandlingen af sagen.
Set i lyset af det netop  

 anførte mener jeg ikke at det er hensigtsmæssigt at jeg på nuværende  

 tidspunkt  

 tager stilling til Civilretsdirektoratets afgørelse af 26. maj 1999 for så  

 vidt  

 angår spørgsmålet om renter.
Jeg har heller ikke herved taget stilling til  

 Civilretsdirektoratets sagsbehandling i øvrigt. Den 11. juni 2001 skrev  

 Civilretsdirektoratet bl.a.:
 Under henvisning hertil kan  

 Civilretsdirektoratet meddele, at vi har taget Deres foreløbige redegørelse  

 til  

 efterretning.
 Vi har derfor dags dato  

 meddelt C, at vi genoptager vores afgørelse af 12. februar 1999, og at C kan  

 forvente svar umiddelbart efter, at vi modtager sagens akter retur fra Dem.
 I breve af 20. juni 2001  

 meddelte jeg C og Civilretsdirektoratet at jeg  under henvisning til at  

 Civilretsdirektoratet havde taget min foreløbige redegørelse til efterretning  

 og genoptaget behandlingen af As sag  havde besluttet at jeg ikke  

 ville  

 fortsætte den iværksatte ombudsmandsundersøgelse.
Jeg henviste til  

 ombudsmandslovens § 16, stk. 1, hvorefter ombudsmanden selv afgør om en klage  

 giver tilstrækkelig anledning til undersøgelse.
