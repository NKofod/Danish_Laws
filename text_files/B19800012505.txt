 I medfør af § 23, stk. 1, 3. pkt., i lov nr. 311 af 9. juni 1971 om  

 offentlig sygesikring, jfr. lovbekendtgørelse nr. 94 af 9. marts 1976,  

 fastsættes efter forhandling med Amtsrådsforeningen i Danmark, Kommunernes  

 Landsforening og Københavns og Frederiksberg kommuner følgende:
 § 1.  Det sociale udvalg i sikredes bopælskommune  

 udbetaler på vedkommende amtskommunes vegne følgende kontantydelser:
 TIL GRUPPE 1- OG GRUPPE 2-SIKREDE:
 TIL GRUPPE 2-SIKREDE:
 Tilskud til delvis dækning af udgifter til lægehjælp, herunder  

 speciallægehjælp, tandeftersyn, tandbehandling, fysiurgisk behandling og  

 kiropraktisk behandling m.v. hos læger, tandlæger, fysioterapeuter og  

 kiropraktorer m. fl., der ikke har tilsluttet sig en i henhold til lovens §  

 26 godkendt overenskomst, hvori det er aftalt at nettoafregning skal  

 anvendes.
§ 2.  Til personer, der under midlertidigt ophold i  

 Danmark har ret til sygesikringsydelser udbetaler det sociale udvalg i opholdskommunen på vedkommende amtskommunes  

 vegne tilskud til hel eller delvis dækning af udgifter til de ydelser, der er  

 nævnt i lovens §§ 6, 8 og 9. Tilskud udbetales, selvom der foreligger en i  

 henhold til lovens § 26 godkendt overenskomst om vilkår for ydelsen, når  

 overenskomstmæssig afregning ikke har kunnet finde sted på grund af manglende  

 forevisning af dokumentation for ret til ydelser over for yderen.
 § 3.  Meddelelse om størrelsen af de beløb, der vil  

 kunne udbetales som tilskud til de enkelte ydelser, bortset fra de i § 1, nr.  

 2 nævnte, og om ændringer i beløbenes størrelse udsendes af  

 sikringsstyrelsen.
§ 4.  Krav om tilskud kan rejses, såsnart en regning  

 er betalt og mod aflevering af specificeret og kvitteret regning til det  

 sociale udvalg.
I intet tilfælde kan ydes mere end regningens beløb.
 § 5.  Bekendtgørelsen træder i kraft den 1. maj 1980.
 Stk. 2.  Samtidig ophæves socialministeriets  

 bekendtgørelse nr. 116 af 17. marts 1976.
