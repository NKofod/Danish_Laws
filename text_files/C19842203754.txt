 Undervisningskompetence defineres som den kombination af faglig  

 kompetence og pædagogisk kompetence, der er grundlaget for ansættelse i en  

 varig stilling i gymnasiet eller ved kursus til højere forberedelseseksamen.
 Faglig kompetence defineres som den faglige uddannelse eller baggrund,  

 som en lærer i gymnasiet eller ved et kursus til højere forberedelseseksamen  

 skal have.
 Pædagogisk kompetence defineres som den pædagogiske uddannelse eller  

 baggrund, som en lærer i gymnasiet eller ved et kursus til højere  

 forberedelseseksamen skal have.
 Den faglige kompetence og den pædagogiske kompetence opnås uafhængigt af  

 hinanden.
 Rektorerne og forstanderne skal sikre sig, at den faglige kompetence  er  

 til stede hos ansøgere, de indstiller til en varig stilling.
 Har ansøgeren ikke tillige pædagogisk kompetence, skal denne kompetence  

 opnås senest 2 år efter (første) ansættelse i en varig stilling.
Censorkompetence i et fag i gymnasiet eller ved kursus til højere  

 forberedelseseksamen forudsætter, at læreren har undervisningskompetence i  

 faget, og enten har 1) eksamineret eller 2) gennemført et fuldt  

 undervisningsforløb i faget på det pågældende niveau.
 Censorkompetence i et fag på et højere niveau enten i gymnasiet eller ved  

 kursus til højere forberedelseseksamen giver automatisk censorkompetence på  

 alle lavere niveauer i begge skoleformer.
--------------- I de følgende afsnit litra A til F redegøres der nærmere for en række  

 forskellige forhold vedrørende faglig kompetence og pædagogisk kompetence  

 m.v.
Litra A: Generelle bestemmelser Litra B: Opnåelse af undervisningskompetence på grundlag af andre danske  

 eksaminer end dem, der er nævnt under litra A, pkt. 1 Litra C: Opnåelse af midlertidig godkendelse eller undervisningskompetence  

 på grundlag af udenlandske eksaminer Litra D: Bemærkninger vedrørende faglig kompetence i de enkelte fag Litra E: Pædagogisk kompetence i fag uden for den normale fagrække i  

 gymnasiet og hf Litra F: Vedrørende ophævelse af skrivelser i regelsamlingen angående  

 undervisningskompetence.
A.
Generelle bestemmelser 1. Undervisningskompetence Undervisningskompetence i et fag i gymnasiet og ved kursus til højere  

 forberedelseseksamen har personer, som har bestået Er der tale om kandidater fra Københavns Universitet (KU), Odense  

 Universitet (OU), Aarhus Universitet (AU) og Aalborg Universitetscenter  

 (AUC), giver en bifagseksamen i et gymnasie-/hf-relevant fag kun faglig  

 kompetence i kombination med et gymnasie-/hf-relevant hovedfag.
For  

 kandidater fra Roskilde Universitetcenter (RUC) skal kandidatuddannelsen  

 omfatte 2 gymnasie-/hf-relevante fag (på RUC skelnes ikke mellem hoved- og  

 bifag; fagene er sidestillede).
 Kandidater fra AUC og RUC tager teoretisk pædagogikum i forbindelse med  

 kandidatuddannelsen.
 Hvis kursus i fysiske undervisningsforsøg eller kemiske  

 undervisningsforsøg ikke indgår i kandidatuddannelsen i henholdsvis fysik  

 eller kemi, er det tillige en betingelse for faglig kompetence i  

 gymnasie-/hf-faget fysik/kemi, at uddannelsen suppleres hermed.
 Om erhvervelse af undervisningskompetence på anden måde end efter  

 ovenstående, se litra B og C.
 Der henvises endvidere til litra D om faglig kompetence i de enkelte  

 gymnasie-/hf-fag.
 Har en ansøger til en varig stilling eller til ledige timer ikke  

 undervisningskompetence i faget, og vedkommende således ikke  umiddelbart kan  

 ansættes, se under pkt. 2.
2. Midlertidig godkendelse Ønsker en institution at anvende en person som lærer i gymnasiet eller ved  

 kursus til højere forberedelseseksamen (både 2-årige kurser og  

 enkeltfagskurser), skal institutionen søge vedkommende midlertidigt godkendt  

 i direktoratet for hvert skole-/kursusår, hvis den pågældende ikke har  

 undervisningskompetence i faget, jfr. pkt. 1, eller på andet grundlag af  

 direktoratet har fået meddelt undervisningskompetence, jfr. litra B og C.
Første gang en institution søger en person midlertidigt godkendt, skal der  

 med ansøgningen følge bekræftede kopier af eventuelle eksamenspapirer,  

 herunder af eventuelt pædagogikumbevis opnået inden for et andet fag og  

 oplysning om hidtidig undervisningserfaring m.v.
Institutionen skal begrunde  

 ansøgningen og herunder oplyse, hvad institutionen har gjort for at skaffe en  

 lærer med undervisningskompetence til den pågældende undervisning.
 Midlertidig godkendelse gives normalt højst for 1 år ad gangen og danner  

 ikke i sig selv grundlag for fortsat godkendelse, endsige for  

 undervisningskompetence.
Ønsker en institution fortsat en lærer midlertidigt godkendt, skal også  

 institutionens fornyede ansøgning begrundes.
Gælder ansøgningen en studerende  

 eller en person, hvis uddannelse skal suppleres med henblik på at opnå faglig  

 kompetence, lægger direktoratet vægt på, at den pågældendes studier følger  

 den tidsplan, som normalt vil være fastlagt i forbindelse med direktoratets  

 fastsættelse af suppleringens omfang.
3. Supplerende pædagogikum En lærer med undervisningskompetence i et eller flere gymnasie-/ hf-fag må  

 ikke uden godkendelse fra direktoratet læse timer i et senere erhvervet  

 bifag, før den pågældende enten har bestået et supplerende pædagogikum eller  

 - undtagelsesvis - har fået meddelt undervisningskompetence i det nye fag  

 uden forudgående pædagogikum i dette.
 Institutionen indsender ansøgning om midlertidig godkendelse til  

 direktoratet.
Direktoratet fastsætter omfanget af et supplerende pædagogikum.
Ved  

 fastsættelsen af praktikkens omfang tages der hensyn til fagenes grad af  

 beslægtethed, fagligt som pædagogisk, lærerens undervisningserfaring i  

 gymnasiet/hf samt til kvalifikationerne i øvrigt.
Når et supplerende pædagogikum er bestået, udsteder direktoratet  

 pædagogikumbevis med tilhørende attestation for praktisk pædagogikum i det  

 nye fag.
Beviset får en påtegning om, at der er tale om et supplerende  

 pædagogikum, som knytter sig til et tidligere bestået pædagogikum i et  

 andet/andre fag.
 Dispensation fra supplerende pædagogikum vil efter direktoratets praksis  

 under alle omstændigheder kræve en ikke ubetydelig, aktuel  

 undervisningserfaring i gymnasiet/hf opnået inden for den pågældendes  

 hidtidige fag.
B.
Opnåelse af undervisningskompetence på grundlag af andre danske  

  eksaminer end dem, der er nævnt under litra A, pkt. 1.
1. Generelt Direktoratet tager stilling til, om personer med anden højere uddannelse  

 end universitetseksamen - eller med anden uddannelse, som direktoratet anser  

 for kvalificerende - har faglig kompetence i et gymnasie-/hf-fag.
Er den faglige kompetence til stede, og aflægger den pågældende endvidere  

 pædagogikum i faget, opnås undervisningskompetence i gymnasiet/hf i faget.
I  

 alle de tilfælde, der er nævnt under litra B, er undervisningskompetence  

 først opnået, når også den pædagogiske kompetence er til stede.
 Under pkt. 3 og under litra D er der anført de ganske særlige tilfælde,  

 hvor direktoratet ikke skal søges om godkendelse af faglig kompetence, selv  

 om en person har en anden uddannelse end en kandidateksamen (eller  

 magisterkonferens) ved et universitet eller et universitetscenter i et fag  

 inden for den normale fagrække i gymnasiet og højere forberedelseseksamen,  

 jfr. litra A, pkt. 1.
I alle andre tilfælde forudsætter stillingtagen til en persons faglige  

 kompetence altid, at der foretages en individuel sagsbehandling i  

 direktoratet.
I den forbindelse vil direktoratet oftest kræve den pågældendes  

 uddannelse og kvalifikationer i øvrigt forelagt for et universitet eller et  

 center med henblik på ækvivalensbedømmelse.
 Går universitetets eller centrets ækvivalensbedømmelse ud på, at en  

 uddannelse incl. eventuelle yderligere kvalifikationer helt eller delvis  

 ækvivalerer en eksamen fra universitetet eller centret, tager direktoratet  

 stilling til, i hvilket omfang den pågældendes uddannelse skal suppleres.  

 Direktoratet skal endvidere godkende det endelige suppleringsprogram som  

 grundlag for faglig kompetence, med mindre suppleringen indebærer, at  

 universitetet eller centret kan udstede et egentligt eksamensbevis på det af  

 direktoratet krævede niveau (i et hoved- eller bifag; på RUC sidestillede  

 fag).
 Er en uddannelse meget lidt tilpasset de normale krav til faglig  

 kompetence i et gymnasie-/hf-fag, således at suppleringen skal have et  

 betydeligt omfang, vil direktoratet normalt kræve, at der tages en egentlig  

 bifagseksamen eller eventuelt en hovedfagseksamen.
 Indholdet af den faglige supplering er et rent universitets- eller  

 universitetscenter-anliggende, hvis suppleringen medfører, at der kan  

 udstedes et egentligt eksamensbevis, som dækker kravene for  

 universitets-/universitetscenter-kandidaterne i det/de tilsvarende fag, der  

 umiddelbart giver faglig kompetence til undervisning i et gymnasie-/hf-fag.  

 Et universitet/universitetscenter er ansvarligt for sine kandidatuddannelsers  

 faglige indhold og niveau og kan således også afgøre, om det for en  

 studerende vil meritoverføre større eller mindre dele af en allerede bestået  

 eksamen eller kvalifikationer i øvrigt til en anden uddannelse.
2. Specielt vedrørende ingeniører og farmaceuter På grund af lærermangel i fagene fysik, kemi, matematik og datalære søges  

 der ofte om faglig kompetence til ingeniøruddannede og farmaceuter.
 Om ingeniøruddannelserne gælder det, at alene en uddannelse som  civil  

 ingeniør kan forventes godkendt som grundlag for en midlertidig godkendelse.
 En civil ingeniør vil imidlertid i de fleste tilfælde kunne påregnes  

  midlertidigt godkendt, dog forudsat at studieforløbet og kvalifikationerne i  

 øvrigt gør det forsvarligt.
Først efter kan der opnås undervisningskompetence i et gymnasie-/hf-fag.
Det  

 forudsættes dog, at civilingeniøruddannelsen med hensyn til studieforløb er  

 rimeligt orienteret mod undervisningen i gymnasiet/ hf, og at uddannelsen er  

 af nyere dato.
 Er civilingeniøruddannelsen meget lidt orienteret mod de faglige krav i et  

 gymnasie-/hf-fag, vil direktoratet kræve mere omfattende suppleringer,  

 eventuelt en kandidateksamen.
 Direktoratet anser det for særdeles ønskeligt, at en civilingeniør stiler  

 mod faglig kompetence i 2 gymnasie-/hf-relevante fag.
 For at få faglig kompetence i fysik og kemi skal der tillige altid tages  

 kursus i fysiske/kemiske undervisningsforsøg, jfr. litra A, Pkt. 1.
 For farmaceuter, som stiler mod faglig kompetence i kemi, gælder det  

 samme, som er anført for civilingeniører.
Uddannelse som akademi- eller teknikum- ingeniør giver ikke grundlag for  

 midlertidig godkendelse og giver normalt heller ikke grundlag for at supplere  

 til faglig kompetence i et gymnasie-/hffag.
Akademi- og teknikumingeniører må  

 tage en kandidateksamen ved et universitet eller et universitetscenter.
3. Specielt vedrørende cand. pæd.'er Cand. pæd.'er med fag inden for den normale fagrække i gymnasiet og hf kan  

 opnå faglig kompetence, hvis cand. pæd.-studiet tillige dækker de faglige  

 krav til en bifagseksamen ved et universitet eller et universitetscenter i  

 det pågældende fag.
Har et universitet eller et universitetscenter udstedt  

 ækvivalenserklæring om, at et cand. pæd.-studium opfylder bifagskravet (på  

 RUC sidestillede fag), skal erklæringen sendes med til direktoratet med  

 henblik på godkendelse af den faglige kompetence.
Har en cand. pæd. med et gymnasie-/hf-relevant fag tillige ved et  

 universitet eller et universitetscenter taget bifagseksamen i faget, er den  

 faglige kompetence opnået.
En institution skal derfor i sådanne tilfælde ikke  

 søge direktoratet om godkendelse af den pågældendes faglige kompetence i  

 faget.
C.
Opnåelse af midlertidig godkendelse eller undervisningskompetence  på  

 grundlag af udenlandske eksaminer Personer med udenlandsk eksamen har ikke umiddelbart faglig kompetence.
En  

 udenlandsk eksamen, der skal danne grundlag for midlertidig godkendelse, skal  

 forelægges for direktoratet, suppleret med oplysning om undervisningserfaring  

 og eventuel anden erhvervserfaring i udlandet og i Danmark, kvalifikationer i  

 øvrigt samt oplysning om beherskelse af dansk (mundtlig og skriftlig).
 Ønsker en person med udenlandsk eksamen direktoratets godkendelse af  

 faglig kompetence, vil direktoratet normalt lade et (dansk) universitet  

 (universitetscenter) ækvivalensbedømme det faglige niveau og indhold af den  

 pågældendes uddannelse i forhold til en kandidateksamen ved universitetet i  

 det/de tilsvarende fag, som umiddelbart giver faglig kompetence til  

 undervisning i et gymnasie-/hf-fag.
 Har den udenlandske eksamen ikke den tilsvarende danske kandidateksamens  

 niveau, eller er der specifikke mangler i sigtet mod undervisningen i  

 gymnasiet/hf, skal den pågældende supplere sin uddannelse på universitetet.  

 Med mindre universitetet efter suppleringen udsteder et (dansk)  

 kandidateksamensbevis, som umiddelbart giver faglig kompetence til  

 undervisning i et gymnasie-/hf-fag, skal suppleringen godkendes af  

 direktoratet.
 I sprogfagene vil direktoratet normalt forlange en prøve bestået på  

 universitetet i de kontrastive discipliner oversættelse dansk fremmedsprog og  

 fremmedsprog-dansk samt i grammatik (sprogbeskrivelse).
 Udlændinge kan dokumentere en for undervisningen nødvendig beherskelse af  

 dansk ved f.eks. at bestå Danskprøve 3 på Studieskolen. (Prøver afholdes i  

 København, Odense og Århus).
 Når den faglige kompetence i et gymnasie-/hf-fag er opnået, og der  

 foreligger dokumentation for tilstrækkelig beherskelse af dansk (mundtlig og  

 skriftlig), anses den pågældende udlænding for kvalificeret til at søge  

 optagelse på pædagogikum og kan efter  omstændighederne få direktoratets  

 tilladelse til at blive optaget.
Har den udenlandske uddannelse omfattet et pædagogikum med et væsentligt  

 teoretisk indhold, kan direktoratet efter vurdering i det enkelte tilfælde af  

 uddannelsens relevans for danske forhold meddele dispensation fra kursus i  

 teoretisk pædagogik.
Derimod skal den pågældende altid bestå (normalt et  

 fuldt) praktisk pædagogikum og deltage i fagligt-pædagogisk kursus.
D.
Bemærkninger vedrørende faglig kompetence i de enkelte fag 1. Generelle bemærkninger I det følgende gøres der nogle bemærkninger om faglig kompetence i en  

 række af gymnasie- og hf-fagene, hvor der erfaringsmæssigt opstår spørgsmål  

 om, hvilke universitets-/universitetscenter-fag og enkelte andre uddannelser  

 der giver faglig kompetence til gymnasie-/hf-undervisning.
Der er således  

 tale om supplerende bemærkninger til litra A og B.
 Som anført giver en bifagseksamen i et gymnasie-/hf-relevant fag faglig  

 kompetence i kombination med et gymnasie-/hf-relevant hovedfag  

 (RUC-uddannelsen 2 sidestillede gymnasie-/hf-relevante fag), jfr. litra A,  

 pkt. 1, eller i særlige tilfælde i forbindelse med en dansk  

 kandidatuddannelse inden for det pågældende fagområde, jfr. litra B.
I tilfælde, hvor de faglige kvalifikationskrav, jfr. nedenstående, er  

 opfyldt ved en universitets- eller universitetscenteruddannelse i faget  

 dokumenteret ved eksamensbeviser, skal institutionen ikke søge ansøgerens  

 faglige kompetence godkendt af direktoratet.
I tilfælde, hvor ansøgerens  

 kvalifikationer også bygger på ækvivalenserklæringer o.lign., skal den  

 faglige kompetence derimod søges godkendt af direktoratet.
2. De enkelte fag Religion Kun en kandidateksamen med religion/kristendomskundskab som enten hoved-  

 eller bifag giver umiddelbart faglig kompetence.
 Faglig kompetence svarende til hovedfag i religion giver også  

 kandidateksaminer i teologi samt i religionshistorie som hovedfag og i  

 religionssociologi som hovedfag, hvis en kandidat med en af disse uddannelser  

 tillige har bifagseksamen i religion (f.eks. ved supplering).
 Kandidater med religionshistorie og religionssociologi som bifag og  

 kandidater med f.eks. idehistorie og filosofi henvises enten til at supplere  

 uddannelsen til en hovedfagseksamen i religion eller til at tage  

 bifagseksamen i religion i kombination med et andet gymnasie-/hf-relevant  

 hovedfag.
Dansk Faglig kompetence svarende til hovedfag i dansk kan efter ansøgning også  

 opnås af magistre i nordisk litteratur, magistre i  

 litteraturhistorie/litteraturvidenskab og kandidater med  

 litteraturhistorie/litteraturvidenskab som hovedfag under forudsætning af ,  

 at der af universitetet er udfærdiget en erklæring om, at uddannelsen (evt.  

 efter supplering) indholdsmæssigt svarer til 1. del i faget dansk.
Har den  

 pågældende taget bifagseksamen i dansk, er den faglige kompetence til stede.
Litteraturhistorie/litteraturvidenskab som hoved- eller bifag giver ikke i  

 sig selv faglig kompetence.
Derfor må kandidater med f.eks.  

 litteræturhistorie/litteraturvidenskab som bifag enten supplere til dansk som  

 hovedfag eller til dansk som bifag i kombination med et andet  

 gymnasie-/hf-relevant hovedfag.
Oldtidskundskab Oldtidskundskab kan tages som bifag ved KU, OU og AU.
Udover bifagseksamen  

 i oldtidskundskab samt bifagseksamen i græsk kultur (denne uddannelse findes  

 ikke længere ved universiteterne) giver alene kandidateksamen i klassisk  

 filologi og hoved- eller bifag i græsk faglig kompetence i oldtidskundskab.  

 Lærere med anden uddannelse (f.eks. latin, historie, religion, kunsthistorie)  

 henvises til at supplere til/tage bifagseksamen i oldtidskundskab.
 Lærere, som tidligere skriftligt har opnået undervisningskompentence i  

 oldtidskundskab på grundlag af undervisningskompetence i fag, som ikke  

 længere giver faglig kompetence i oldtidskundskab, bevarer naturligvis  

 undervisningskompetencen i faget.
Samfundsfag Faglig kompetence svarende til hovedfag i samfundsfag har også kandidater  

 med en uddannelse som cand. adm. pol. fra KU eller som cand. scient. pol. fra  

 AU.
 Historielærere med pædagogikum kan søges midlertidigt godkendt i  

 samfundsfag som fællesfag på hf i tilfælde, hvor institutionen efter opslag  

 ikke har kunnet skaffe en lærer med undervisningskompetence i samfundsfag til  

 timerne.
Biologi I biologi varierer uddannelserne fra universitet til universitet.
Faglig  

 kompetence i biologi opnås ved kandidatuddannelser med følgende  

 studieretninger/linjer.
KU Biologi-geografilinjen og biologi-matematiklinjen, herunder  

 miljøkontrollinjen (uddannelserne giver derimod ikke tillige faglig  

 kompetence i geografi/geologi, matematik, fysik eller kemi). Kombinationen  

 biologi og idræt giver faglig kompetence i disse fag.
Biologi som bifag giver  

 faglig kompetence.
OU Hovedfag og bifag i biologi.
Den eksperimental-biologiske studieretning  

 giver kun faglig kompetence, når der er speciale i miljø-biologi.
AU Biologi-matematiklinjen (støttefagene matematik, fysik eller kemi giver  

 ikke faglig kompetence i disse fag, men må i givet fald suppleres til bifag).  

 Biologi som bifag giver faglig kompetence.
AUC (Ingen biologi).
RUC Biologi (i kombination med et andet, sidestillet gymnasie- /hf-relevant  

 fag).
 Generelt gør man opmærksom på, at det alene er følgende lærere, der har  

 faglig kompetence til undervisning i biologi og biokemi på naturfaglig gren:  

 Lærere, som enten har bestået faget biokemi i forbindelse med  

 universitetsuddannelsen eller senere, eller som af direktoratet har fået  

 tildelt denne kompetence på grundlag af individuelt opnåede kvalifikationer i  

 biokemi.
 Cand. scient. uddannelsen i biokemi giver ikke faglig kompetence i  

 biologi.
Geografi Faglig kompetence har også kandidater med geologi under forudsætning af,  

 at der i uddannelsen indgår (dokumenterbare) moduler, som udgør en  

 bifagseksamen i geografi.
Fysik Faglig kompetence i fysik har kandidater inden for  

 studieretningerne/linjerne matematik/fysik, fysik/kemi, fysik/astronomi,  

 fysik/geofysik, fysik/datalogi.
Faglig kompetence giver endvidere en  

 kandidateksamen med fysik som bifag og en kandidateksamen fra RUC med fysik  

 (i kombination med et andet, sidestillet gymnasie- /hf-relevant fag).
 Hvis kursus i fysiske undervisningsforsøg ikke indgår i den pågældende  

 eksamen, er det tillige en betingelse for faglig kompetence, at uddannelsen  

 suppleres hermed, jfr. litra A, pkt. 1.
 Fysik som støttefag i fagene biologi og geografi giver ikke faglig  

 kompetence.
Kemi I kemi varierer uddannelserne fra universitet til universitet.
Faglig  

 kompetence i kemi opnås ved kandidatuddannelser med følgende  

 studieretninger/linjer.
KU Fysik-kemilinjen, kemilinjen, biokemilinjen (hvis der gennem  

 biokemi-studiet er opnået et dokumenteret bifagsniveau i kemi). Kemi som  

 bifag.
OU Hovedfag og bifag i kemi.
AU Fysik-kemilinjen.
Kemi som bifag.
AUC (Ingen kemi).
RUC Kemi (i kombination med et andet, sidestillet gymnasie-/hf relevant fag).
 Hvis kursus i kemiske undervisningsforsøg ikke indgår i den pågældende  

 eksamen, er det tillige en betingelse for faglig kompetence, at uddannelsen  

 suppleres hermed, jfr. litra A, pkt. 1.
 Kemi som støttefag i fagene biologi og geografi giver ikke faglig  

 kompetence.
Matematik Faglig kompetence svarende til kandidateksamen i matematik har også  

 kandidater med datalogi-matematik.
 Matematik som støttefag i fagene biologi og geografi giver ikke faglig  

 kompetence.
Datalære Faglig kompetence i datalære har alene kandidater med hovedfag i datalogi  

 eller bifag i datalogi i kombination med et gymnasie- /hf-relevant hovedfag  

 (fra RUC i kombination med et andet, sidestillet gymnasie- /hf-relevant fag).
På grund af lærermangel i faget vil lærere, hvis kvalifikationer af  

 direktoratet vurderes som tilstrækkelige, kunne opnå midlertidig godkendelse,  

 jfr. litra A, pkt. 2. Direktoratet har endnu ikke taget stilling til, under  

 hvilke betingelser sådanne midlertidigt godkendte lærere vil kunne opnå  

 faglig kompetence i datalære.
Til dette spørgsmål vil der formentlig blive  

 taget stilling i løbet af nogle år på grundlag af direktoratets erfaringer om  

 undervisningen i datalære efter de nye bestemmelser om faget.
Musik Uddannelser fra musikkonservatorierne giver ikke faglig kompetence.
 Lærere i instrumentalspil i musik 2. hf-tilvalg godkendes dog af  

 rektor/forstander efter indstilling fra faglæreren.
Formning Faglig kompetence opnås enten gennem en uddannelse som kunstpædagog på  

 Kunstakademiet (billedhugger- eller malerskolen plus kursus på den  

 kunstpædagogiske skole) eller ved en magisterkonferens eller hoved- eller  

 bifagseksamen i kunsthistorie, suppleret med det praktiske kursus i formning  

 på universitetet.
 Det praktiske formningskursus på universitetet alene giver ikke faglig  

 kompetence.
Idræt Bifag findes ved KU og OU.
Der eksisterer ikke en cand. phil.-ordning i  

 faget legemsøvelser.
Faget kan dog tages som hovedfag ved KU i kombination  

 med et andet universitetsfag.
Hovedfag i idræt giver  kun grundlag for  

 ansættelse i varig stilling, når der tillige indgår et andet  

 gymnasie-/hf-relevant fag i kandidatuddannelsen.
Psykologi Faglig kompetence har kandidater fra AUC med bifag i psykologi og  

 kandidater fra RUC med psykologi (i kombination med et andet, sidestillet  

 gymnasie-/hf-relevant fag).
Cand. psyk.'er og cand. pæd. psyk.'er kan efter ansøgning til direktoratet  

 opnå faglig kompetence, hvis det ved en ækvivalensbedømmelse på AUC eller RUC  

 er dokumenteret, at uddannelsen dækker de faglige krav til  

 (bifags-)uddannelsen i psykologi ved centrene.
Hvis et universitetscenter  

 udsteder egentligt bifags-eksamensbevis (evt. efter forudgående faglig  

 supplering), er den faglige kompetence umiddelbart til stede.
Direktoratet har tidligere stillet det krav til cand. psyk.'er og cand.  

 pæd. psyk.'er, at de for at få faglig kompetence med henblik på varig  

 ansættelse skulle tage et andet gymnasierelevant bifag.
Direktoratet har  

 imidlertid fundet det rimeligere, at det er de fornødne faglige og  

 undervisningsrelevante krav i faget psykologi, der afgør, om  

 kvalifikationskravene er opfyldt.
Cand. psyk.'er og cand. pæd. psyk.'er, som  

 efter de tidligere retningslinier har taget eller senest den 1. februar 1984  

 er begyndt på et bifagsstudium i et gymnasie-/hf-relevant fag, vil dog efter  

 ansøgning få meddelt faglig kompetence efter de tidligere retningslinier.
 Cand. pæd.'er i pædagogik og cand. pæd.'er i øvrigt har ikke faglig  

 kompetence i psykologi.
E.
Pædagogisk kompetence i fag uden for den normale fagrække i  gymnasiet  

 og højere forberedelseseksamen 1. Bifag uden for fagrækken En kandidat med hovedfag i et fag, som indgår i den normale fagrække i  

 gymnasiet eller hf, og med bifag i et fag, der alene findes som forsøgsfag,  

 har ikke krav på i forbindelse med gennemgang af praktisk pædagogikum i  

 hovedfaget også at blive optaget på kursus i bifaget med deraf følgende  

 mulighed for undervisningskompetence i dette fag.
 Optagelse af kandidater på kursus i sådanne (bi-)fag sker efter  

  dispensation i de tilfælde, hvor direktoratet har mulighed for at henvise  

 den pågældende til en skole eller et kursus, hvor faget findes (som  

 forsøgsfag).
2 . Hovedfag uden for fagrækken En kandidat med hovedfag i et fag, som ikke indgår i den normale fagrække  

 i gymnasiet eller hf, herunder med hovedfag i et fag, der alene findes som  

 forsøgsfag, har ikke krav på at blive optaget på pædagogikum (hverken  

 teoretisk eller praktisk) med deraf følgende mulighed for  

 undervisningskompetence i faget.
 Optagelse af en kandidat med et sådant (hoved-)fag på pædagogikum vil kun  

 ske efter dispensation fra direktoratet i de ganske særlige tilfælde, hvor en  

 kandidat med hovedfag uden for den normale fagrække i gymnasiet og hf samt  

 bifag i et gymnasie-/hf-relevant fag indstilles til ansættelse i en varig  

 stilling ved en skole eller et kursus, hvor (hoved-)faget findes (som  

 forsøgsfag).
ad 1 og 2 Er der bestået pædagogikum i et (forsøgs-)fag på grundlag af den faglige  

 kompetence, er der naturligvis opnået undervisningskompetence i faget.
E.
Vedrørende ophævelse af skrivelser i regelsamlingen angående  

  undervisningskompetence Denne skrivelse om undervisningskompetence og censorkompetence i gymnasiet  

 og ved kursus til højere forberedelseseksamen erstatter  indholdet af en  

 række skrivelser vedrørende undervisningskomPetence, som har været optaget i  

 regelsamlingen.
 Cirkulæreskrivelse af 15. juli 1966 om gymnasieskolers benyttelse af  

 lærere med uddannelse i kunstpædagogik fra Det kongelige danske Kunstakademi.
 Skrivelse af 25. august 1970 om godkendelse af hjælpelærere til  

 undervisning i instrumentalspil ved hf.
 Skrivelse af 16. november 1970 om kemiingeniører.
 Skrivelse af 5. januar 1972 om den engelske Bachelor of Science-grad.
 Skrivelse af 5. januar 1972 (i uddrag) om praksis vedrørende ansættelse af  

 civilingeniører i gymnasieskolen.
 Skrivelse af 20. april 1972 om cand. polyt.'ers undervisningskompetence.
 Skrivelse af 27. september 1974 om undervisningskompetence i faget  

 religion i gymnasiet og på hf.
 Skrivelse af 25. marts 1975 vedrørende undervisningskompetence (generel).
 Skrivelse af september 1977 om undervisningkompetence for kandidater fra  

 de forskellige linjer til naturvidenskabelig kandidateksamen.
Endvidere gøres der opmærksom på, at der i »Direktoratets vejledning  

 vedrørende læreransættelser« af 19. januar 1981 (RS 05-02) er en række  

 bestemmelser angående undervisningskompetence og midlertidig godkendelse, som  

 på enkelte mindre punkter ikke er i overensstemmelse med bestemmelserne i  

 denne skrivelse.
Det vil fremover være bestemmelserne i denne skrivelse af  

 25. maj 1984 angående disse forhold, som er gældende.
Når vejledningen  

 vedrørende læreransættelser revideres, vil den blive ajourført.
 P. d. v.
