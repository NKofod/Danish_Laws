Nr LSF 186 Forslag til Lov om ændring af lov om mærkning og oplysningspligt  

 vedrørende forbrug af energi(* 1) Fremsat af energiministeren (Jann Sjursen) den 10. februar 1993 Vedtaget ved tredjebehandling den 20. april 1993 Lov nr. 207 af 28/04/1993 § 1 I lov nr. 224 af 28. maj 1982 om mærkning og oplysningspligt vedrørende  

 forbrug af energi foretages følgende ændringer:
 1. § 1 affattes således:
 »§ 1. Denne lov vedrører angivelse af energi- og  

 ressourceforbrug ved hjælp af mærkning og standardiserede vareoplysninger for  

 følgende energiforbrugende apparater, artikler, anlæg og maskiner:
1) husholdningsapparater m.v., 2) apparater m.v. til levering af energi til bygningers opvarmning og  

 forsyning med varmt vand, 3) motordrevne køretøjer.
Stk. 2. Loven omfatter ikke brugte varer.« 2. § 2 affattes således:
»§ 2. Energiministeren kan fastsætte bestemmelser om, 1) at de i § 1, stk. 1, nr. 1 og 2, nævnte apparater m.v., som udbydes til  

 salg eller leje eller sælges eller udlejes, skal forsynes med oplysninger om  

 energiforbrug og ydeevne på nærmere af ministeren foreskreven måde, 2) at kunden før aftalens indgåelse skal gøres bekendt med de i nr. 1  

 nævnte oplysninger, når de omhandlede apparater m.v. udbydes til salg eller  

 leje ved postordre, katalog eller på andre måder, hvor kunden må formodes  

 ikke at få lejlighed til at se apparatet udstillet, 3) at der udarbejdes teknisk dokumentation for de i nr. 1 omhandlede  

 oplysninger.
Stk. 2. Energiministeren kan fastsætte bestemmelser om, at der ved  

 salg af motordrevne køretøjer på nærmere angiven måde skal gives oplysning om  

 køretøjets energiforbrug.« § 2 Loven træder i kraft den 1. juli 1993.
§ 3 Loven gælder ikke for Grønland.
Oprindeligt fremsat forslag § 1 I lov nr. 224 af 28. maj 1982 om mærkning og oplysningspligt vedrørende  

 forbrug af energi foretages følgende ændringer:
 1. § 1 affattes således:
 »§ 1. Denne lov vedrører angivelse af energi- og  

 ressourceforbrug ved hjælp af mærkning og standardiserede vareoplysninger for  

 følgende energiforbrugende apparater, artikler, anlæg og maskiner:
1) husholdningsapparater m.v., 2) apparater m.v. til levering af energi til bygningers opvarmning og  

 forsyning med varmt vand, 3) motordrevne køretøjer.
Stk. 2. Loven omfatter ikke brugte varer.« 2. § 2 affattes således:
»§ 2. Energiministeren kan fastsætte bestemmelser om, 1) at de i § 1, stk. 1, nr. 1 og 2, nævnte apparater m.v., som udbydes til  

 salg eller leje eller sælges eller udlejes, skal forsynes med oplysninger om  

 energiforbrug og ydeevne på nærmere af ministeren foreskreven måde, 2) at kunden før aftalens indgåelse skal gøres bekendt med de i nr. 1  

 nævnte oplysninger, når de omhandlede apparater m.v. udbydes til salg eller  

 leje ved postordre, katalog eller på andre måder, hvor kunden må formodes  

 ikke at få lejlighed til at se apparatet udstillet, 3) at der udarbejdes teknisk dokumentation for de i nr. 1 omhandlede  

 oplysninger.
Stk. 2. Energiministeren kan fastsætte bestemmelser om, at der ved  

 salg af motordrevne køretøjer på nærmere angiven måde skal gives oplysning om  

 køretøjets energiforbrug.« § 2 Loven træder i kraft den 1. juli 1993.
§ 3 Loven gælder ikke for Grønland.
Bemærkninger til lovforslaget Almindelige bemærkninger Ændringsforslaget har til formål at gennemføre Rådets direktiv nr.  

 92/75/EØF af 22. september 1992 om angivelse af husholdningsapparaters  

 energi- og ressourceforbrug ved hjælp af mærkning og standardiserede  

 vareoplysninger.
 Ved gennemførelsen af lov nr. 224 af 28. maj 1982 om mærkning og  

 oplysningspligt vedrørende forbrug af energi blev der tilvejebragt mulighed  

 for at indføre mærkning og oplysningspligt for energiforbrugende apparater.
 Formålet hermed var dels at styrke forbrugernes muligheder for at vælge  

 produkttyper med et lavt energiforbrug i forhold til ydeevnen, dels at  

 tilskynde producenterne til ud fra konkurrencemæssige synspunkter at  

 fremstille produkter med et lavt energiforbrug og dermed bidrage til opnåelse  

 af energibesparelser.
 Loven blev endvidere vedtaget på baggrund af, at Rådet for de Europæiske  

 Fællesskaber den 14. maj 1979 vedtog et rammedirektiv om oplysning ved  

 mærkning om husholdningsapparaters energiforbrug (79/530/EØF) samt et  

 direktiv om anvendelse af rammedirektivet på elbageovne (79/531/EØF).
 Dette ændringsforslag skal ses på baggrund af, at Rådet for de Europæiske  

 Fællesskaber d. 22. september 1992 har vedtaget det nye rammedirektiv.  

 Direktivet skal være implementeret i national lovgivning inden den 1. juli  

 1993.
 Formålet med direktivet er at harmonisere mærkningen om  

 husholdningsapparaters energiforbrug og undgå, at der gennem forskellige  

 former for mærkning i de enkelte medlemslande opstår tekniske  

 handelshindringer samt at bidrage til en reduktion af husholdningsapparaters  

 energiforbrug.
I rammedirektivet er fastlagt regler om angivelse af  

 husholdningsapparaters energi- og ressourceforbrug ved hjælp af et  

 oplysningsskema og en etiket.
Den eksisterende lovgivning giver alene hjemmel  

 til at fastsætte regler om mærkning og oplysning ved hjælp af en etiket.
Til  

 opfyldelse af rammedirektivet skal der således tilvejebringes hjemmel til at  

 kræve oplysninger om energiforbrug og ydeevne i et oplysningsskema.  

 Oplysningsskemaet skal indgå i alle produktbrochurer eller, hvis disse ikke  

 forelægges af leverandøren, i anden dokumentation, som leverandøren leverer  

 sammen med apparatet.
 Derudover skal det sikres, at når et apparat udbydes til salg eller leje  

 ved postordre, katalog eller på andre måder, som indebærer, at den  

 potentielle kunde må formodes ikke at få lejlighed til at se apparatet  

 udstillet, skal denne inden aftalen gøres bekendt med de væsentlige  

 oplysninger, der er angivet på etiketten eller i oplysningsskemaet.
 Endvidere skal der tilvejebringes hjemmel til at kræve udarbejdelse af  

 teknisk dokumentation for de i loven omhandlede oplysninger.
 Endelig udvides hjemmelen således, at der også kan fastsættes bestemmelser  

 om oplysning om energiforbrug ved udleje.
Ændringsforslaget indeholder de nødvendige ændringer af den gældende lov  

 til opfyldelse af rammedirektivets bestemmelser.
Rammedirektivet vil siden  

 blive fulgt af gennemførelsesdirektiver for de enkelte apparattyper, f.eks.  

 køl/frys-apparater.
 Forslaget til EF-Rammedirektivet har været sendt i høring hos de berørte  

 danske brancheorganisationer og øvrige relevante parter, og er frem til den  

 endelige vedtagelse løbende blevet drøftet med dem.
Økonomiske og administrative konsekvenser De administrative konsekvenser af ændringsforslaget vil afhænge af  

 antallet af gennemførelsesdirektiver, der i givet fald skal udmøntes efter  

 denne lovs bemyndigelsesbestemmelser.
Det foreliggende ændringsforslag vil  

 ikke få væsentlige administrative konsekvenser, og det forventes ikke, at  

 eventuelle gennemførelsesdirektiver vil medføre et øget personaleforbrug.
Såfremt der vedtages gennemførelsesdirektiver, skal der etableres et  

 tilsyn med overholdelsen af bestemmelserne.
Det skønnes, at tilsynet vil  

 koste ca. 300.000 kr. årligt.
Herudover vil der formodentlig opstå  

 introduktionsomkostninger på ca. 100.000 kr. til etablering af datagrundlag  

 m.v.. Der vil desuden være behov for yderligere 100.000 kr. til information i  

 forbindelse med indførelsen af hvert gennemførelsesdirektiv.
Bemærkninger til lovforslagets enkelte bestemmelser Til § 1 Til nr. 1 Med bestemmelsen er der primært tale om en redaktionel ændring.  

 Bestemmelsen fastslår lovens formål og anvendelsesområde.
 Loven finder anvendelse på de i direktivet nævnte husholdningsapparater,  

 herunder køleskabe, dybfrysere, vaskemaskiner, tørretumblere,  

 opvaskemaskiner, ovne, vandvarmere, varmtvandsbeholdere, belysningskilder  

 samt airconditionanlæg.
 I henhold til direktivet kan der imidlertid blive tale om at udvide  

 anvendelsesområdet til andre energiforbrugende husholdningsapparater.
 Reglerne finder også anvendelse, når husholdningsapparater sælges til  

 andre formål end husholdningsbrug.
 Der er ikke tilsigtet realitetsændringer for apparater m.v. til levering  

 af energi til bygningers opvarmning og forsyning med varmt vand samt for  

 motordrevne køretøjer.
Til nr. 2 Bestemmelsen giver hjemmel til, at der udover en mærkning i form af en  

 etiket på selve apparatet eller emballagen, kan fastsættes regler om, at  

 oplysninger vedrørende energiforbrug og ydeevne skal gives i et  

 oplysningsskema, der skal indgå i alle produktbrochurer eller i anden  

 dokumentation, som leverandører leverer sammen med apparatet.
 Derudover er formålet med bestemmelsen at sikre, at den kunde, der vil  

 købe eller leje et husholdningsapparat ved postordre, katalog eller på andre  

 måder, som indebærer, at kunden må formodes ikke at få lejlighed til at se  

 apparatet udstillet, bliver gjort bekendt med oplysninger om apparatets  

 energiforbrug og ydeevne, inden aftalen indgås.
 Der er ikke tilsigtet nogen realitetsændring for motordrevne køretøjers  

 vedkommende.
Til § 3 Lov om mærkning og oplysningspligt vedrørende forbrug af energi har  

 gyldighed for Grønland.
Da området imidlertid er overtaget af Grønlands  

 hjemmestyre, således at hjemmestyret har den regelfastsættende og  

 administrative myndighed på området, skal ændringsloven ikke have gyldighed  

 for Grønland.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 224 af 28. maj 1982 om mærkning og oplysningspligt vedrørende  

 forbrug af energi foretages følgende ændringer:
 1. § 1 affattes således:
 »§ 1. Denne lov vedrører angivelse af energi- og  

 ressourceforbrug ved hjælp af mærkning og standardiserede vareoplysninger for  

 følgende energiforbrugende apparater, artikler, anlæg og maskiner:
1) husholdningsapparater m.v., 2) apparater m.v. til levering af energi til bygningers opvarmning og  

 forsyning med varmt vand, 3) motordrevne køretøjer.
Stk. 2. Loven omfatter ikke brugte varer.« § 1. Energiministeren kan fastsætte bestemmelser om, at  

 energiforbrugende artikler, apparater, maskiner, anlæg m.v. til  

 husholdningsbrug eller til levering af energi til bygningers opvarmning og  

 forsyning med varmt vand kun må sælges eller udbydes til salg, såfremt disse  

 eller deres emballering er forsynet med oplysning om energiforbrug og ydeevne  

 på nærmere af ministeren foreskreven måde.
 Stk. 2. På tilsvarende måde kan energiministeren fastsætte  

 bestemmelser om, at der ved salg af motordrevne køretøjer skal gives  

 oplysning om køretøjets energiforbrug.
 2. § 2 affattes således:
»§ 2. Energiministeren kan fastsætte bestemmelser om, 1) at de i § 1, stk. 1, nr. 1 og 2, nævnte apparater m.v., som udbydes til  

 salg eller leje eller sælges eller udlejes, skal forsynes med oplysninger om  

 energiforbrug og ydeevne på nærmere af ministeren foreskreven måde, 2) at kunden før aftalens indgåelse skal gøres bekendt med de i nr. 1  

 nævnte oplysninger, når de omhandlede apparater m.v. udbydes til salg eller  

 leje ved postordre, katalog eller på andre måder, hvor kunden må formodes  

 ikke at få lejlighed til at se apparatet udstillet, 3) at der udarbejdes teknisk dokumentation for de i nr. 1 omhandlede  

 oplysninger.
Stk. 2. Energiministeren kan fastsætte bestemmelser om, at der ved  

 salg af motordrevne køretøjer på nærmere angiven måde skal gives oplysning om  

 køretøjets energiforbrug.« § 2. Loven omfatter ikke salg af brugte varer.
 (* 1) Loven gennemfører Rådets direktiv nr. 92/75/EØF af 22. september  

 1992, EF-Tidende 1992, L 297.
