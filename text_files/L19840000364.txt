 I tilslutning til udenrigsministeriets bekendtgørelse nr. 26 af 2. april  

 1980, Lovtidende C, meddeles det, at der ved noteveksling i Dar es Salaam den  

 24. juni og den 10. september 1983 er indgået en overenskomst mellem Danmark  

 og Tanzania, ifølge hvilken den danske regering yder et beløb på 249  

 millioner kroner til vandforsyning i regionerne Iringa, Mbeya og Ruvuma.
Hovedformålet med overenskomsten er at gennemføre en række af de forslag,  

 der indeholdes i de overordnede vandplaner for de tre regioner, som blev  

 vedtaget i foråret 1982. Gennemførelsen vil omfatte renovering af  

 eksisterende vandforsyningsanlæg og etablering af nye samt støtte til drift  

 og vedligeholdelse af anlæggene i en indledende periode.
Endvidere vil der  

 blive søgt gennemført supplerende aktiviteter med henblik på at forbedre de  

 sanitære forhold og oplyse om sundhedsproblemer.
Udenrigsministeriet, den 16. januar 1984 Uffe Ellemann-Jensen (* 1) Overenskomstens fulde tekst, der alene foreligger på engelsk, kan  

 fås ved henvendelse i Udenrigsministeriet.
