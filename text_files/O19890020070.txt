Resumé Persontrafikrådet meddelte advokat A, at de til et selskab  

 udstedte tilladelser til turist- og bestillingskørsel var bortfaldet, da B  

 ikke var den, der som selskabets ansvarlige leder vedvarende og faktisk havde  

 forestået virksomhedens transportarbejde, jf. § 11 i bekendtgørelse nr. 620,  

 af 6. december 1978 om kvalifikationskrav til indehaverne af tilladelser til  

 buskørsel.
A klagede til ombudsmanden herover og over sagens oplysning og  

 behandling.
Ombudsmanden udtalte, at det ikke var lovligt, at Persontrafikrådet,  

 som sket, havde fastsat vilkår om, at den ansvarlige leder B, skulle eje  

 selskabets anparter helt eller delvist.
Tilsidesættelse af vilkåret kunne  

 derfor ikke tillægges vægt ved afgørelsen om tilladelsens bortfald i henhold  

 til bekendtgørelsens § 11, stk. 2. I ombudsmandens vurdering af sagen indgik,  

 at en begæring om aktindsigt ikke var behandlet korrekt.
Ombudsmanden  

 henstillede til Rådet, at der blev truffet en ny afgørelse.
 Ombudsmanden fremførte samtidig nogle principielle synspunkter  

 om det hjemmelsgrundlag, der var lagt til grund for Rådets afgørelser og  

 henstillede, at Rådet overvejede at søge sin praksis ændret, således at  

 formodede tilfælde af "stråmandsvirksomhed" blev bedømt efter  

 buslovens  

 regler om tilbagekaldelse af tilladelser. (J. nr. 1989-202-511).
 Bortfald af tilladelse til buskørsel.
 Den 26. januar 1989 klagede A  

 over Persontrafikrådets afgørelser, hvor Rådet meddelte A's klient, at de til  

 selskabet udstedte tilladelser til turist- og bestillingskørsel var  

 bortfaldet i henhold til buslovens § 13, stk. 1, jf. § 11 i Ministeriet for  

 Offentlige Arbejders bekendtgørelse nr. 620 af 6. december 1978.
 A klagede endvidere over, at  

 Rådets formand afslog A's begæring om genoptagelse af sagen i Rådet, og A  

 klagede  

 over sagens oplysning og behandling i Direktoratet for Vejtransport og i  

 Persontrafikrådet.
 I anledning af klagen modtog  

 jeg en udtalelse fra Direktoratet for Vejtransport sammen med sagens akter,  

 som  

 A kommenterede.
Det fremgik af sagen, at A i  

 marts måned 1985 rettede henvendelse til Direktoratet for Vejtransport.
A  

 spurgte, om Persontrafikrådet ville udstede tilladelse til turist- og  

 bestillingskørsel til et anpartsselskab, hvor B var den ansvarlige leder, og  

 selskabets anparter ejedes af C.
Direktoratet svarede A den 12. april 1985:
 "I henhold til buslovens  

 § 13, stk. 1, kan tilladelse til buskørsel alene meddeles selskaber, der  

 opfylder de krav til økonomisk baggrund, som er opstillet i ministeriet for  

 offentlige arbejders bekendtgørelse (nr. 620 af 6. december 1978) vedrørende  

 kvalifikationskrav til indehavere af tilladelser til buskørsel, og hvis  

 ansvarlige  

 leder, der vedvarende faktisk og effektivt skal forestå virksomhedens  

 transportarbejde, i faglig og vandelsmæssig henseende er kvalificeret  

 hertil.
Der vil kunne udstedes  

 tilladelse til turist- og bestillingskørsel til et anpartsselskab med (B) som  

 ansvarlig leder, og hvor anparterne ejes af (C), såfremt det kan godtgøres,  

 at (B) er selskabets reelle ansvarlige leder, og såfremt selskabet opfylder  

 buslovens krav til økonomisk baggrund." Efter ansøgning meddelte  

 Direktoratet for Vejtransport i september  

 1986 A  

 's klient foreløbig tilladelse i  

 2 måneder.
Direktoratet for Vejtransport  

 gjorde i sin udtalelse til mig opmærksom på, at direktoratet ikke på baggrund  

 af det materiale, der var indsendt før september 1986, fandt tilstrækkeligt  

 grundlag for at give afslag med henvisning til direktoratets formodning om  

 stråmandsvirksomhed.
Direktoratet indskærpede derfor over for selskabet  

 reglerne  

 om ansvarlig leder, og endelig udstedelse af tilladelse blev betinget af B's  

 bekræftelse på, at han var indehaver af samtlige anparter i selskabet.  

 Endvidere var endelig udstedelse betinget af indsendelse af visse attester og  

 redegørelser.
 I oktober 1986 indsendte A de  

 ønskede erklæringer, attester og redegørelser, herimellem erklæring afgivet  

 den 10. oktober 1986 af B, der erklærede, at han var indehaver af samtlige  

 anparter i selskabet.
 Endelig tilladelse blev  

 udstedt den 4. november 1986.
Søndersø Kommune bad senere  

 på måneden direktoratet om at oplyse, hvorvidt det var en betingelse for  

 opretholdelse af tilladelsen til selskabet, at B var indehaver af samtlige  

 anparter i selskabet, eller om det var tilstrækkeligt, at B var ansat som  

 direktør.
Kommunen begrundede henvendelsen med, at C havde oplyst, at han  

 havde overtaget 90% af anparterne i selskabet.
C havde endvidere i  

 forbindelse  

 med en ansøgning til kommunen oplyst, at han var ansvarlig leder af  

 selskabet.
I anledning af oplysningerne  

 fra Søndersø Kommune bad direktoratet selskabet om en udtalelse.
Direktoratet  

 henviste til tilsagnet om udstedelse af tilladelser til selskabet og  

 understregede,  

 at man havde modtaget erklæring fra B om, at han var indehaver af samtlige  

 anparter i selskabet.
 B skrev i begyndelsen af 1987  

 til direktoratet og oplyste, at han var ansvarlig leder og direktør, og at C  

 over for ham bestred at have givet Søndersø Kommune oplysning om, at han var  

 ansvarlig leder af selskabet.
Direktoratet besvarede så vidt ses ikke  

 Søndersø Kommunes henvendelse.
Kommunen rettede på ny henvendelse med  

 forespørgsel om, hvorvidt tilladelsen af 4. november 1986 fortsat var  

 gældende  

 på baggrund af oplysningerne om, at B (kun) ejede 10% af selskabet og var  

 kontraktligt ansat som ansvarlig leder af dette.
 Direktoratet har i sin  

 udtalelse til mig anført, at denne henvendelse blev besvaret telefonisk den  

 15. juni 1987. Direktoratet bekræftede, at selskabets tilladelser fortsat var  

 gyldige.
 Et konkurrerende firma  

 indsendte i marts måned 1988 selskabets regnskab for perioden 1. juni - 31.  

 december 1986 samt tegningsudskrift fra Erhvervs- og Selskabsstyrelsen af  

 24. marts 1988.
Firmaet bad direktoratet om  

 at gennemgå A's klients forhold med henblik på at vurdere, om grundlaget for  

 udstedelse af tilladelserne fortsat var til stede.
Firmaets indehaver mente  

 ikke, at B var den ansvarlige leder af selskabet og henledte direktoratets  

 opmærksomhed  

 på flere forhold i forbindelse med regnskabet og tegningsudskriftet.
 Direktoratet anmodede i maj  

 måned 1988 Søndersø Kommunes arbejdsgiverkontrol oplyse, om selskabet havde  

 udbetalt løn til B i årene 1986 og 1987, og i bekræftende fald beløbets  

 størrelse.
I skrivelse af 17. juni 1988  

 meddelte direktoratet, at spørgsmålet om, hvorvidt der var grundlag for at  

 lade selskabets tilladelse af 4. november 1986 bortfalde i medfør af  

 buslovens § 13, stk. 1, jf. § 11 i bek. nr. 620 ville blive forelagt  

 Persontrafikrådet.
Som begrundelse herfor henviste direktoratet til følgende:
 ·  

  

 	  

 tidligere modtagne oplysninger om, at C  

 havde overtaget 90% af selskabets anparter.
 ·  

  

 	  

 at det af selskabets regnskab for 1986  

 (udarbejdet april 1987) fremgik, at hele selskabskapitalen ejedes af C.
·  

  

 	  

 at det af oplysninger fra  

 arbejdsgiverkontrollen i Søndersø Kommune fremgik, at B, der stod anført som  

 direktør for selskabet, ikke havde modtaget løn eller vederlag i 1986. I 1987  

 havde han modtaget 7.048 kr. i løn for ansættelsesperioden 5. maj til 31.  

 december ·  

  

 	  

 at selskabet i februar 1988 havde meddelt  

 adresseændring fra B's adresse til C's adresse.
 Direktoratet anmodede  

 selskabet om at fremsætte eventuelle kommentarer hertil inden en måned.
 Den 13. juli 1988 svarede A  

 på vegne af selskabet bl.a. følgende:
"Jeg kan meddele Dem, at  

 det er oplyst overfor mig, at (B) stadig er selskabets ansvarlige leder.
Han  

 er  

 af selskabet antaget som direktør, og det er oplyst overfor mig, at han får  

 udbetalt løn hver fjortende dag og har fået det hele tiden.
Han er stadig  

 indehaver af 10 % af anparterne i selskabet, og det må være en fejl, når det  

 i  

 selskabets regnskab for 1986 er anført, at hele selskabskapitalen ejes af  

 (C).
 At selskabet har meddelt  

 direktoratet adresse-ændring til (C's adresse) har naturligvis intet at gøre  

 med, at (B) ikke er ansvarlig leder, men beror alene på, at selskabets  

 busser samt forretningens kontor befinder sig på (C's adresse).
 Den ansvarlige leder er  

 således ikke fratrådt, og der er derfor intet grundlag for at fratage  

 selskabet  

 tilladelsen.
Vedrørende overdragelsen af  

 anparterne fandt dette sted i november/december 1986, hvor (C) fik overdraget  

 for pålydende kr. 90.000,00 af anparterne, og i forbindelse med overdragelsen  

 blev der oprettet en direktørkontrakt mellem selskabet og (B). At (B) derfor  

 ikke har fået løn i 1986, hvor han jo i stort set hele perioden selv ejede  

 alle  

 anparterne, må være uden betydning." I august 1988 sendte A kopi  

 af direktørkontrakt, dateret den 21. november 1986. § 1 i kontrakten  

 bestemmer,  

 at det påhviler direktøren at lede selskabets drift og forestå virksomhedens  

 transportarbejde, og § 2 bestemmer, at den årlige gage andrager 10.000 kr.
Persontrafikrådet behandlede  

 sagen på møde den 2. september 1988. Direktoratet meddelte herefter i brev af  

 20. september 1988, at selskabets tilladelser til turist- og  

 bestillingskørsel var bortfaldet.
Direktoratet skrev, at Rådet på grundlag  

 af de foreliggende oplysninger om selskabet fandt, at B siden november  

 1986 ikke havde været den, der som selskabets ansvarlige leder vedvarende og  

 faktisk havde forestået virksomhedens transportarbejde.
 Afgørelsen blev endvidere  

 sendt til Søndersø Kommune og til det konkurrerende firma, der i marts måned  

 samme år havde rettet henvendelse.
I brev af 29. september 1988  

 bad A direktoratet om genoptagelse af sagen i Persontrafikrådet, idet han  

 fandt, at afgørelsen af 20. september 1988 var truffet på et urigtigt  

 grundlag.
A gjorde i denne forbindelse opmærksom på, at direktoratet den 12.  

 april 1985 havde meddelt, at tilladelse ville kunne udstedes til et  

 anpartsselskab,  

 hvor B var ansvarlig leder, og hvor C ejede anparterne, såfremt det blev  

 godtgjort,  

 at B var selskabets reelle leder, og såfremt selskabet opfyldte buslovens  

 krav til økonomisk baggrund.
Som følge heraf fandt A intet ulovligt eller  

 bemærkelsesværdigt i, at C i forbindelse med berigtigelsen af købesummen  

 endelig havde overtaget 90% af anparterne.
A understregede, at B stadig  

 virkede som selskabets ansvarlige leder.
A påpegede herved, at B var  

 registreret  

 som direktør i Aktieselskabsregistret, at B havde modtaget løn som direktør  

 siden januar 1987, at det bl.a. af selskabets brevpapir og konvolutter  

 fremgik, at henvendelse kunne ske til såvel B som C, og at talrige  

 henvendelser  

 var sket til B, samt at B havde underskrevet for selskabet i forbindelse med  

 pantsætninger m.v.
 Der var tale om en fejl i  

 regnskabet for 1986, når dette viste, at C ejede hele anpartskapitalen, og A  

 vedlagde erklæring for selskabets revisor, der bekræftede, at der var tale  

 om en fejl.
A understregede, at hans  

 klient nu ejede 6 busser, hvor afdrag og forrentning beløb sig til ca. 2,5  

 mill. kr. om året.
A begærede endvidere aktindsigt i henhold til lov om  

 offentlighed i forvaltningen.
 På baggrund af A's begæring  

 om aktindsigt sendte direktoratet den 17. november  

 1988 A  

 forskellige aktstykker.
 Den 22. november 1988 afholdt  

 Persontrafikrådet møde, og den 24. november 1988 meddelte direktoratet A  

 Rådets afgørelse.
 Rådet fandt ikke, at der var  

 fremkommet oplysninger, der kunne danne grundlag for en ændring af beslutning  

 om at lade tilladelsen bortfalde.
A protesterede over Rådets  

 afgørelse i brev af 26. november 1988, og A begærede atter sagen genoptaget  

 til fornyet behandling i Rådet.
A fremførte en række betragtninger i  

 anledning af sagens oplysning og behandling, vedlagde erklæringer og gjorde  

 opmærksom på det sene tidspunkt direktoratet havde opfyldt hans begæring om  

 aktindsigt.
A havde endvidere konstateret, at der fandtes akter i sagen, som  

 ikke var blevet sendt til ham.
 Den 23. januar 1989 meddelte  

 direktoratet, at A i brev af 26. november 1988 var fremkommet med følgende  

 nye  

 oplysninger:
 ·  

  

 	  

 "- (C) og hans hustru har ikke fået  

 udbetalt løn i 1987. Parterne har været enige om at vise tilbageholdenhed med  

 lønkrav i den første periode, da der er tale om et ny-startet selskab.
 ·  

  

 	  

 Erklæringer fra to chauffører om, at de er blevet  

 ansat af (B). Den ene chauffør oplyser, at han var i næsten daglig kontakt  

 med (B) om arbejdet.
·  

  

 	  

 Erklæring fra en rejseleder om, at han har  

 modtaget 90% af sine ordrer fra (B)." Direktoratets brev indeholdt  

 herefter en gennemgang af A's anbringender og oplyste, at begæringen om  

 aktindsigt var overset ved en fejl.
Direktoratet anførte, at  

 materiale fra Rådets møder og referater fra disse møder er internt  

 arbejdsmateriale,  

 der ikke er omfattet af offentlighedslovens regler.
Det eneste dokument, der  

 herefter ikke var fremsendt til A, var kopi af direktoratets brev til  

 Søndersø  

 Kommune af 16. maj 1988. De eneste nye oplysninger, som A havde fået i  

 forbindelse  

 med aktindsigten, var dele af brevet af 28. marts 1988 fra det konkurrerende  

 firma til direktoratet.
Brevet havde ikke været forelagt Rådet, og  

 direktoratet  

 citerede, hvad der var oplyst om brevet i rådsnotatet.
Rådets formand fandt  

 på denne baggrund ikke, at de nye oplysninger eller henvisninger til den  

 manglende rettidige imødekommelse af begæring om aktindsigt under de  

 foreliggende  

 omstændigheder kunne begrunde en genoptagelse af sagen.
 I A's klage til mig henviste  

 han til sine redegørelser for sagen i brevene af 13. juni 1988, 29. september  

 1988 og 26. november 1988 til direktoratet, og A fremhævede især:
·  

  

 	  

 at der ikke var grundlag for at lade  

 tilladelsen bortfalde ·  

  

 	  

 at de trufne afgørelser var baseret på et  

 utilstrækkeligt oplysningsgrundlag, herunder at partshøringen forud for  

 afgørelsen af 20. september 1988 var utilstrækkelig i henhold til  

 forvaltningslovens  

 § 19, stk. 1, og ·  

  

 	  

 at bestemmelsen om sagens udsættelse i  

 forvaltningslovens § 11 blev tilsidesat forud for afgørelsen af 24. november  

 1988.
 I sin udtalelse til sagen af  

 22. februar 1989 gennemgik direktoratet sagens forløb og redegjorde herunder  

 for sine formodninger om B's rolle som stråmand i selskabet.
 A kommenterede i brev af 4.  

 april 1989 direktoratets udtalelse og redegørelse for sagen, og fremhævede  

 igen, at mødereferaterne efter hans mening ikke kan undtages fra  

 forvaltningslovens regler om aktindsigt med henvisning til, at de er internt  

 arbejdsmateriale.
 I et brev til A udtalte jeg  

 følgende:
 "Persontrafikrådet har  

 anført § 11 i Ministeriet for Offentlige Arbejders bekendtgørelse nr. 620 af  

 6. december 1978 som hjemmel til at lade selskabets tilladelse til turist- og  

 bestillingskørsel bortfalde.
 Bekendtgørelsen er udstedt i  

 medfør af § 13, stk. 1, i lov nr. 115 af 29. marts 1978 om buskørsel, der er  

 formuleret således:
"§ 13. Ministeren for  

 offentlige arbejder fastsætter nærmere regler om de kvalifikationskrav, en  

 ansøger skal opfylde for at få en tilladelse i henhold til denne lov,  

 herunder  

 de krav, der kan stilles til den ansvarlige leder af et selskab mv, såfremt  

 dette  

 er ansøger, jfr § 12." Da tilladelser i henhold til  

 lovens § 12 kan udstedes til selskaber m.v., og der i disse tilfælde opstår  

 en  

 opsplitning af de krav, der stilles til selskabet om økonomisk baggrund, og  

 de  

 krav om vandel og faglig egnethed, der skal opfyldes af en fysisk person, har  

 det været nødvendigt i loven at fastslå, at bemyndigelsen i § 13, stk. 1,  

 også  

 rækker til at fastsætte krav, der skal opfyldes af selskabers ansvarlige  

 ledere.
 Bekendtgørelse nr. 620, § 11,  

 stk. 1, bestemmer som følge heraf:
"§ 11. Er ansøgeren et  

 selskab eller en anden juridisk person, skal kravet om faglig egnethed og  

 vandelskravet opfyldes af den fysiske person, der vedvarende og faktisk som  

 ansvarlig leder forestår virksomhedens transportarbejde.
De i § 9 omhandlede  

 oplysninger og den i § 10 nævnte dåbsattest (navnebevis) skal derfor vedrøre  

 denne person." § 11, stk. 2, i  

 bekendtgørelsen regulerer tilfælde, hvor den ansvarlige leder  

  

 fratræder.  

  

 § 11, stk. 2, er formuleret således:
"  

  

 Stk. 2.  

  

 Fratræder den ansvarlige leder, som opfylder de i stk. 1 nævnte krav,  

 virksomheden, bortfalder tilladelsen, såfremt virksomheden ikke inden  

 udløbet af 6 måneder efter hans fratræden over for den tilladelsesudstedende  

 myndighed har dokumenteret, at virksomheden har ansat en ny ansvarlig leder,  

 der opfylder kravene i stk. 1." Det er efter min opfattelse  

 tvivlsomt, om tilfælde som det foreliggende, hvor selskabet bestrider, at den  

 ansvarlige leder er fratrådt, skal bedømmes efter reglerne i stk. 2 om  

 bortfald af tilladelsen.
Jeg henviser til mine bemærkninger herom i vedlagte  

 kopi af min skrivelse til Persontrafikrådet.
I den aktuelle sag skal jeg dog  

 indskrænke mig til at bedømme forholdet ud fra det af myndighederne påberåbte  

 hjemmelsgrundlag.
 Det afgørende er herefter, om  

 der foreligger tilstrækkeligt grundlag for at antage, at B er  

 "fratrådt"  

 sin stilling som ansvarlig leder - i betydningen, ikke er den der faktisk og  

 vedvarende forestår transportarbejdet, jf. bekendtgørelsens § 11, stk. 1 -  

 med  

 den konsekvens, at selskabets tilladelse er bortfaldet efter reglerne i § 11,  

 stk. 2.
 Det fremgår af Rådets  

 afgørelse fra den 20. september 1988, at konstateringen af tilladelsens  

 bortfald skete på baggrund af de for Rådet da foreliggende oplysninger.
I brev af 17. juni 1988  

 meddelte Direktoratet for Vejtransport, at man var blevet bekendt med nogle  

 nærmere beskrevne omstændigheder, som her er gengivet ovenfor.
Rådet har  

 således ved sin afgørelse lagt vægt på oplysningerne om:
- at (C)  

 havde overtaget 90% af selskabets anparter - at det af  

 selskabets regnskab for 1986 (udarbejdet i april 1987) fremgik, at hele  

 selskabskapitalen ejedes af (C). - Denne oplysning var dog bestridt i Deres  

 brev af 13. juli 1988 - at  

 selskabet skiftede adresse - B's  

 lønforhold i 1986 og 1987.
 Om de 2 første led i  

 begrundelsen skal jeg bemærke følgende:
Myndighederne fandt  

 oprindeligt ikke en formodning om stråmandsvirksomhed tilstrækkelig til at  

 nægte udstedelse af tilladelse til selskabet.
I stedet knyttede man et  

 vilkår til den endelige tilladelse gående ud på, at (B) skulle eje samtlige  

 anparter i selskabet.
Adgang til at fastsætte  

 vilkår i forbindelse med udstedelse af tilladelser til turist- og  

 bestillingskørsel  

 er omhandlet i lovens § 10, der giver udtrykkelig hjemmel til fastsættelse af  

 visse vilkårstyper.
Der kan formentlig også herudover fastsættes særlige  

 vilkår for tilladelse i de enkelte tilfælde.
Det er dog herved en  

 forudsætning,  

 at sådanne vilkår ikke strider mod lovens ordning i øvrigt.
Af betydning for den  

 foreliggende sag er, at bekendtgørelse nr. 620, jf. lovens §§ 12 og 13, stk.  

 1, stiller krav til selskabet om økonomisk baggrund og krav til selskabets  

 ansvarlige leder om vandel og faglig egnethed.
Myndighederne kan på den  

 baggrund efter min opfattelse ikke lovligt fastsætte vilkår om, at den  

 ansvarlige  

 leder skal eje selskabets anparter helt eller delvist.
Vilkåret er endvidere  

 fastsat i strid med direktoratets brev til Dem af 12. april 1985.
 Når der ikke lovligt kan  

 fastsættes vilkår om, at den ansvarlige leder skal eje selskabets anparter  

 helt eller delvist, kan eventuel tilsidesættelse af vilkåret heller ikke  

 tillægges vægt ved en afgørelse om tilladelsens bortfald efter  

 bekendtgørelsens  

 § 11, stk. 2.
 Da en væsentlig del af  

 grundlaget for Persontrafikrådets konstatering af, at (B) var  

 "fratrådt" stillingen som ansvarlig leder, herefter ikke kan anses  

 som bæredygtigt, må jeg allerede af den grund nære betænkelighed ved at  

 tilslutte mig afgørelsen om bortfald af selskabets tilladelse.
 De øvrige omstændigheder, som  

 Persontrafikrådet har tillagt betydning for afgørelsen, udgør efter min  

 opfattelse ikke i sig selv tilstrækkeligt grundlag for at anse det for  

 godtgjort, at (B) var fratrådt som faktisk og vedvarende leder af selskabets  

 transportarbejde.
 Jeg har på den baggrund  

 samtidig hermed henstillet til Persontrafikrådet at træffe en ny afgørelse i  

 sagen.
 Det er herved også indgået i  

 min vurdering, at Deres anmodning om aktindsigt i skrivelse af 29. september  

 1988 ikke blev behandlet korrekt.
 Deres anmodning blev først  

 besvaret med direktoratets skrivelse af 17. november 1988, kort tid forud for  

 Persontrafikrådets møde den 22. november 1988, hvor rådet afviste at  

 genoptage  

 sagen.
Direktoratet har i udtalelsen  

 til mig erkendt, at det var en fejl, at anmodningen "ikke (blev)  

 imødekommet inden for den i forvaltningsloven fastsatte frist." Jeg går ud fra, at  

 direktoratet henviser til 10-dages-fristen i forvaltningslovens § 16, stk.  

 2.
 Fejlen har imidlertid efter  

 min opfattelse navnlig betydning i relation til reglen i forvaltningslovens §  

 11, hvorefter fremsættelse af en begæring om aktindsigt, som efter loven  

 skal imødekommes, medfører en pligt for vedkommende myndighed til at udsætte  

 sagens afgørelse, indtil der er givet den pågældende adgang til at gøre sig  

 bekendt med dokumenterne.
 Reglen skal ses i sammenhæng  

 med forvaltningslovens partshøringsregler, herunder reglen i § 21 om, at  

 parten kan forlange sagens afgørelse udsat, indtil han har afgivet en  

 udtalelse om sagen.
Der er for så vidt efter min  

 mening ikke blot tale om en fristoverskridelse, men om en - noget mere  

 alvorlig  

 - tilsidesættelse af forvaltningslovens partshøringsprincip." I min samtidige skrivelse til  

 Persontrafikrådet skrev jeg:
 "Sagen har herudover  

 givet mig anledning til nogle principielle overvejelser vedrørende det  

 hjemmelsgrundlag, Persontrafikrådet har anvendt i sagen, og - så vidt jeg er  

 orienteret - i andre sager om "stråmandsvirksomhed".
Som nævnt i skrivelsen til  

 (A) finder jeg det tvivlsomt, om reglen i bekendtgørelse nr. 620, § 11, stk.  

 2, kan finde anvendelse i sager som denne.
Der er efter min vurdering ikke  

 den  

 tætte sammenhæng imellem reglerne i bekendtgørelsens § 11, stk. 1, og § 11,  

 stk. 2, som rådet synes at lægge til grund.
 Medens § 11, stk. 1, med  

 udtrykkelig hjemmel i lovens § 13 angiver de krav, der stilles til den  

 ansvarlige leder, når tilladelsesindehaveren er et selskab, regulerer § 11,  

 stk. 2, en situation (bortfald), der ikke er peget på i § 13, men som derimod  

 er nærmere omhandlet i lovens § 16, der er formuleret således:
"§ 16. Hvis indehaveren  

 af en tilladelse givet i henhold til denne lov afgår ved døden eller bliver  

 fysisk eller retligt ude af stand til at udøve virksomheden, bortfalder  

 tilladelsen.
Dødsboet, konkursboet eller den, der i øvrigt handler på  

 tilladelsesindehaverens vegne, kan dog efter anmeldelse til den myndighed,  

 der har givet tilladelsen, midlertidigt fortsætte den virksomhed, som har  

 været udøvet i henhold til den bortfaldne tilladelse, med henblik på  

 afvikling,  

 afhændelse eller lignende af virksomheden.
Adgangen hertil gælder kun i  

 indtil  

 1 år, men denne frist kan, når særlig motivering herfor foreligger, forlænges  

 af den pågældende myndighed, dog kun i yderligere 6 måneder.
Stk. 2.  

  

 En afgørelse  

 begrundet i fysiske forhold hos tilladelsesindehaveren kan af den,  

 afgørelsen vedrører, eller den, der handler på hans vegne, forlanges indbragt  

 for domstolene. § 15, stk. 1, 2. og 3. pkt. finder tilsvarende  

 anvendelse." Efter min opfattelse er der meget, der taler  

 for, at bortfaldsreglen i bekendtgørelsens § 11, stk. 2, må forstås således,  

 at den kun omfatter tilfælde, hvor lederens fratræden - og dermed  

 tilladelsens  

 bortfald efter 6 måneder - kan konstateres på grundlag af enten virksomhedens  

 meddelelse herom eller på grundlag af relativt nemt konstaterbare, retlige  

 eller faktiske omstændigheder svarende til dem, der er angivet i lovens § 16.  

 Det bemærkes herved, at § 16 ikke udtrykkeligt omfatter tilfælde, hvor  

 tilladelsesindehaveren  

 er et selskab, og de faglige og vandelsmæssige krav derfor må stilles den  

 ansvarlige  

 leder af selskabet.
 De tilfælde, der i praksis  

 betegnes som stråmandsvirksomhed er, så vidt jeg forstår gennemgående  

 karakteriseret ved, at selskabet bestrider, at den anmeldte ansvarlige leder,  

 som opfylder de faglige og vandelsmæsige krav, er fratrådt - og det beror på  

 en  

 efter omstændighederne ganske vanskelig bevismæssig vurdering at godtgøre,  

 at den pågældende alligevel må siges at være fratrådt i bekendtgørelsens  

 forstand.
 Rent sprogligt finder jeg det  

 ikke særligt nærliggende at tale om fratræden, når såvel den pågældende som  

 selskabet bestrider, at der er sket afgørende ændringer i ledelsesforholdet.
Bortfaldsreglerne i lovens §  

 16 indeholder en let adgang til domstolsprøvelse i de tilfælde (fysisk  

 svækkelse), hvor afgørelsen i særlig grad kan give anledning til tvivl.
Denne  

 adgang findes ikke, når forholdet bedømmes efter reglerne i bekendtgørelsens  

 §  

 11, stk. 2.
Når  

 "stråmandsvirksomhed" bedømmes efter bortfaldsreglerne gælder en  

 ubetinget minimumsfrist på 6 måneder fra lederens fratræden til tilladelsens  

 bortfald, inden for hvilken selskabet kan afværge tilladelsens bortfald ved  

 at indsætte en ny ansvarlig leder.
Rent bortset fra problemerne ved at  

 fastsætte begyndelsestidspunktet for 6 måneders fristen, går jeg ud fra, at  

 det jævnligt må forekomme utilfredsstilende, at selskabet således kan afværge  

 videregående konsekvenser af selv grove tilfælde af stråmandsvirksomhed.
Bortfaldsreglerne er udformet  

 således, at tilladelsens bortfald (efter 6 måneder) indtræder som  

 obligatorisk,  

 automatisk følge af konstateret fratræden.
Reglerne levner ikke plads for en  

 nuanceret bedømmelse med hensyntagen til forholdets grovhed og valg mellem  

 forskellige reaktioner, som jeg går ud fra, der i praksis kan være behov for.  

 Endvidere må det efter min opfattelse give anledning til processuelle  

 problemer at søge en afgørelse om at anse en tilladelse for bortfaldet  

 gennemtvunget i praksis.
 Hvor myndighederne mod  

 indehaverens ønske inddrager en gyldig udstedt tilladelse, anvender  

 lovgivningen og den forvaltningsretlige terminologi sædvanligvis begrebet  

 tilbagekaldelse.
 Adgangen til at tilbagekalde  

 tilladelser er normeret i buslovens § 14, jf. § 15.
 Myndighederne kan i henhold  

 til § 14 administrativt tilbagekalde tilladelser, hvis indehaveren af  

 tilladelsen:
- groft eller  

 i ofte gentagne tilfælde har overtrådt lovligt fastsatte vilkår (§ 14,  

 stk. 1, 2. led), - groft eller  

 i ofte gentagne tilfælde har overtrådt busloven eller forskrifter udstedt i  

 medfør af busloven, (§ 14, stk. 1, 2. led), - har gjort  

 sig skyldig i andre forhold, der giver grund til at antage, at han ikke  

 fremtidig vil drive virksomhed på forsvarlig måde (§ 14, stk. 2). I sådanne  

 tilfælde er der i henhold til § 15 åbnet en særlig let adgang til  

 domstolsprøvelse,  

 hvorefter den, afgørelsen vedrører, ved at fremsætte anmodning over for  

 den tilbagekaldende myndighed, kan foranledige, at sagen indbringes for  

 domstolene.
 Bemærkningerne til  

 lovforslaget, som fremsat den 18. oktober 1977 af ministeren for offentlige  

 arbejder, beskriver lovens tilbagekaldelsesadgang således:
 "Til §§ 14 og 15.
Efter lovforslaget vil en  

 tilladelse kunne tilbagekaldes af den myndighed, der har udstedt den, hvis  

 indehaveren gør sig skyldig i grov eller oftere gentagen overtrædelse af  

 vilkårene for tilladelsen eller af bestemmelser i loven eller i  

 bekendtgørelser  

 udstedt i medfør af loven.
En tilbagekaldelse på dette grundlag er  

 underkastet  

 domstolskontrol efter de almindelige regler om domstolskontrol med  

 forvaltningen  

 i grundlovens § 63.
Endvidere vil tilbagekaldelse  

 kunne ske administrativt, hvis indehaveren gør sig skyldig i andre forhold,  

 der giver grund til at antage, at han ikke fremtidig vil drive virksomheden  

 på  

 forsvarlig måde.
En tilbagekaldelse på dette grundlag er underkastet en  

 kvalificeret  

 domstolskontrol efter de særlige regler i § 15." Buslovens § 14 rummer efter  

 min opfattelse den nødvendige og tilstrækkelige hjemmel til at tilbagekalde  

 en tilladelse udstedt til et selskab, hvis det viser sig, at den person, der  

 over for myndighederne er opgivet som selskabets ansvarlige leder - og som  

 opfylder kravet om faglig egnethed og vandelskravet - ikke er den, der  

 faktisk  

 og vedvarende forestår virksomhedens transportarbejde, jf. bekendtgørelsens  

 § 11, stk. 1.
"Stråmandsvirksomhed"  

 vil således efter min opfattelse i almindelighed kunne betragtes som  

 overtrædelse af de gældende regler om kravene til den ansvarlige leder.
Efter  

 omstændighederne vil det endvidere kunne betragtes som overtrædelse af  

 lovligt  

 fastsatte vilkår for den meddelte tilladelse.
Tilbagekaldelsesreglerne er -  

 i hvert fald for en retlig betragtning - generelt set mere dækkende og mere  

 hensigtsmæssige som grundlag for den indskriden, som jeg må gå ud fra er  

 nødvendig over for "stråmandsvirksomhed". Tilbagekaldelsesreglerne  

 rummer, bl.a. på grund af deres pønale karakter, på den ene side den  

 nødvendige smidighed i retsanvendelsen og på den anden side en rimelig  

 retsbeskyttelse  

 af tilladelsesindehaveren.
Jeg henviser til, at tilbagekaldelse af  

 tilladelsen  

 ikke er nogen nødvendig følge af en konstateret overtrædelse, jf. at loven  

 bruger udtrykket "kan". Der skal anlægges en grovhedsvurdering,  

 herunder om der er tale om en oftere gentagen overtrædelse, og det følger af  

 det for forvaltningen almindeligt gældende proportionalitetsprincip, at der  

 skal være et rimeligt forhold mellem den begåede forseelse og den valgte  

 sanktion.  

 Eventuelt kan man foreløbig nøjes med en advarsel.
Modsat rummer  

 tilbagekaldelsesreglerne  

 mulighed for øjeblikkelig indskriden i tilfælde af grove overtrædelser.
På baggrund af disse  

 betragtninger skal jeg henstille til Persontrafikrådets overvejelse at søge  

 praksis ændret, således at "stråmandsvirksomhed" som udgangspunkt  

 bedømmes efter buslovens regler om tilbagekaldelse." Rådet meddelte efter en  

 fornyet gennemgang af sagen, at selskabets tilladelser kunne opretholdes.  

 Rådet  

 havde endvidere taget ombudsmandens principielle betragtninger til  

 efterretning, således at fremtidige sager om "stråmandsvirksomhed"  

 ville blive behandlet efter reglerne om tilbagekaldelse Jeg tog oplyste til  

 efterretning og foretog mig i herefter ikke videre i sagen.
