Fremsat den 1. marts 2001 af  

 Kristian Thulesen Dahl (DF),  

 Christian H.
Hansen (DF),  

 Pia Kjærsgaard (DF) og Peter Skaarup (DF) Forslag til Lov om ændring af lov om folkeskolen (Ophævelse af mulighed for fritagelse for  

 religionsundervisning) § 1 I lov om folkeskolen, jf. lovbekendtgørelse nr. 730 af 21. juli  

 2000, foretages følgende ændring:
 1. § 6, stk. 2, udgår.
§ 2 Loven træder i kraft den 1. juli 2001.
Bemærkninger til lovforslaget Almindelige bemærkninger Forslagsstillerne er af den opfattelse, at muligheden for  

 at blive fritaget for deltagelse i undervisning i kristendomskundskab i  

 folkeskolen skal ophæves.
 Det er forslagsstillernes opfattelse, at hvis man skal  

 forstå det danske samfund og kunne klare sig her, så er det  

 vigtigt, at man tilegner sig kundskaber om den kristne tradition, den  

 religiøse symbolik og om den tusindårige danske historie, der i  

 vid udstrækning er præget af kirken.
 Anledningen til nærværende forslag er dels  

 afledt af debatten om at omdøbe faget »kristendomskundskab« til  

 »religion« og dels af en generel holdning hos forslagsstillerne om, at det er  

 vigtigt for forståelsen af det danske samfund, at man deltager i  

 undervisningen i kristendomskundskab for at kunne begå sig her.
 Som udgangspunkt for denne debat er det vigtigt at  

 forstå, at faget kristendomskundskab ikke har til formål at  

 være forkyndende, men at faget er et orienterende fag på  

 linje med f.eks. undervisning i historie.
Muligheden for at blive fritaget for deltagelse i  

 kristendomskundskab har sammenhæng med, at undervisningen i  

 kristendomskundskab tidligere var forkyndende og havde til opgave at give  

 eleverne et kristent livssyn.
I 1937 fik forældrene mulighed for at  

 bede deres børn fritaget for undervisning i kristendomskundskab, fordi  

 faget var forkyndende.
I 1975 blev det forkyndende element imidlertid taget  

 ud af undervisningen og faget gjort orienterende, og siden har argumenterne  

 for fritagelse ikke holdt.
 Tidligere fandtes der også en fritagelsesbestemmelse  

 for deltagelse i faget religion i gymnasiet, hvor der undervises 76 timer i  

 religion på både den sproglige og på den matematiske linje.  

 Fritagelsesbestemmelsen findes ikke mere.
Folkeskolelovens gældende formulering om fritagelse  

 for deltagelse i undervisning i kristendomskundskab har følgende  

 ordlyd i § 6, stk. 2: »Et barn skal efter anmodning fritages for at deltage i  

 undervisningen i kristendomskundskab, når forældremyndighedens  

 indehaver skriftligt over for skolens leder erklærer selv at ville  

 sørge for barnets religionsundervisning.
Fritagelsen kan normalt kun  

 ske fra begyndelsen af et skoleår.
Er barnet fyldt 15 år, kan  

 fritagelse kun ske med barnets samtykke.« Der er i loven ikke nogen hjemmel til at kontrollere, om  

 forældrene efterlever denne erklæring.
Det er forslagsstillernes opfattelse, at når ingen  

 kontrollerer, om forældrene efterlever erklæringen om, at  

 forældrene selv vil sørge for barnets religionsundervisning,  

 så er der heller ingen garanti for, at barnet tilegner sig kundskaber  

 om den kristne tradition, den tusindårige danske historie og om den  

 religiøse symbolik.
Dermed kan en del børn komme til at mangle  

 helt basale kundskaber for forståelsen af det danske samfund og dermed  

 være ringere stillet i mulighederne for at begå og klare sig her  

 end de elever, der har deltaget i folkeskolens undervisning om  

 kristendomskundskab.
Undervisningsministeren oplyste i forbindelse med  

 besvarelsen af spørgsmål nr.
US 35 den 30. januar 2001, jf.  

 Folketingstidende 2000-01, forhandlingerne side 3837 og 3838, at de steder,  

 hvor skolerne er meget omhyggelige med at informere om, at faget handler om  

 kristendomskundskab   altså kundskab om kristendommen og ikke  

 forkyndelse eller religiøs oplæring   har man meget gode  

 resultater med at få eleverne til at deltage i undervisningen uanset  

 retten til at blive fritaget.
Det blev i samme besvarelse oplyst, at man i  

 1980 erne vurderede, at der var mellem 1 og 2 pct. af eleverne, der var  

 fritaget for undervisningen.
En rundspørge til tre skoler i  

 forbindelse med besvarelsen af spørgsmålet viste, at fritagelsen  

 var på mellem 8 og 15 pct. i gruppen af børn med anden  

 religiøs baggrund.
Hvorvidt en fritagelse på mellem 8 og 15 pct.  

 i gruppen af børn med en anden religiøs baggrund er udtryk for  

 en landsdækkende tendens, kan der ud fra det ringe antal  

 forespørgsler næppe siges noget sikkert om.
Det nærmere indhold af undervisningen i  

 kristendomskundskab fremgår af folkeskoleloven.
Af folkeskolelovens §  

 6, stk. 1, samt af bekendtgørelsen om folkeskolens fag, der er optrykt  

 som bilag 2 til forslaget, fremgår det således, at  

 »kristendomsundervisningens centrale kundskabsområder er den danske  

 folkekirkes evangelisk-lutherske kristendom.
På de ældste  

 klassetrin skal undervisningen tillige omfatte fremmede religioner og andre  

 livsanskuelser«.
Undervisning i kristendomskundskab har som nævnt  

 siden 1975 været et orienterende fag på linje med historie, og  

 man kan næppe forestille sig, at forældre vil bede deres  

 børn fritaget for undervisning i historie med den begrundelse, at  

 undervisningen medfører samvittighedskonflikter for forældrene.  

 Det er vigtigt at have et solidt kendskab til historien, både til sit  

 eget lands historie og til verdenshistorien.
Hvis ikke man kender historien,  

 kan man heller ikke drage lære af fortidens fejltagelser, og disse kan  

 måske dermed blive gentaget.
Det er en udbredt opfattelse, at hvis man  

 mangler historisk kendskab, bliver man rodløs i sit samfund.
 Det er vigtigt at gøre sig klart, at formålet  

 med historieundervisning ikke alene er en undervisning i årstal, krige  

 og kongerækker, men at historieundervisningen også går ud  

 på at styrke elevernes historiebevidsthed og øge deres lyst til  

 og motivation for aktiv deltagelse i et demokratisk samfund.
 Det er forslagsstillernes opfattelse, at undervisning i  

 kristendomskundskab er og bliver en naturlig del af den samlede  

 historieundervisning, og at en fritagelse for kristendomskundskab er at  

 løsrive eleven fra en sammenhængende undervisning i historie.  

 Elever, der ikke deltager i kristendomsundervisningen, kommer  

 uundgåeligt til at mangle helt basale kundskaber og viden om  

 kristendommens historiske indflydelse på de sidste 1000 års  

 danmarkshistorie.
 Det er også vigtigt at forstå, at  

 kristendommen indeholder et sæt af værdier, som er vigtige at  

 kende til i forbindelse med omgangen med andre mennesker, og at disse  

 værdisæt til dels afspejles i vores demokratiske system og  

 lovgivning.
I disse år kommer der mange personer til Danmark med  

 en anderledes kulturel baggrund end den, det danske samfund er baseret og  

 grundfæstet på.
Netop over for børn af sådanne  

 forældre er det vigtigt, at forældrene ikke på baggrund af  

 en misforstået opfattelse af indholdet af undervisningen i  

 kristendomskundskab beder deres børn fritaget for undervisningen og  

 dermed afskærer deres børn fra en vigtig forståelse for,  

 hvordan det er at være her i Danmark.
Et spørgsmål i debatten har været, om  

 en ophævelse af fritagelsesbestemmelsen ville betyde, at Danmark kommer  

 i konflikt med Den Europæiske Menneskerettighedskonventions  

 bestemmelser om religionsfrihed.
Af denne fremgår det af artikel 9,  

 stk. 1, at »enhver har ret til at tænke frit og til samvittigheds- og  

 religionsfrihed; denne ret omfatter frihed til at skifte religion eller tro  

 samt frihed til enten alene eller sammen med andre, offentligt eller privat  

 at udøve sin religion eller tro gennem gudstjeneste, undervisning,  

 andagt og overholdelse af religiøse skikke«.
Det er forslagsstillernes opfattelse, at når faget  

 ikke er forkyndende, men derimod er oplysende og orienterende på linje  

 med f.eks. historie, så kan der ikke være nogen risiko for, at  

 eleverne skulle blive udsat for en religiøs påvirkning, der  

 strider mod menneskerettighederne.
En ophævelse af  

 fritagelsesbestemmelsen kan derfor næppe antages at ville bringe  

 Danmark på kant med Den Europæiske Menneskerettighedskonventions  

 bestemmelser om religionsfrihed.
Sammenfattende mener forslagsstillerne, at undervisning i  

 kristendomskundskab er et vigtigt fag for elevernes forståelse af det  

 danske samfund og for deres fremtidige muligheder i Danmark.
Da faget ikke er  

 forkyndende, er det forslagsstillernes opfattelse, at den eksisterende  

 fritagelsesbestemmelse skal ophæves.
Bemærkninger til lovforslagets enkelte  

 bestemmelser Til § 1 Til nr. 1 Bestemmelsen medfører, at muligheden for at blive  

 fritaget for deltagelse i undervisning i kristendomskundskab i folkeskolen  

 ophæves.
Til § 2 Ophævelse af fritagelsesmuligheden skal have  

 virkning fra og med skoleåret 2001/2002, der sædvanligvis starter  

 i slutningen af juli eller starten af august måned.
Derfor skal loven  

 træde i kraft den 1. juli 2001.
Skriftlig fremsættelse Kristian Thulesen Dahl (DF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om folkeskolen.  

 (Ophævelse af mulighed for fritagelse for religionsundervisning).
(Lovforslag nr.
L 178).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Gældende formulering Lovforslaget § 6.
Stk. 2. Et barn skal efter anmodning fritages for at  

 deltage i undervisningen i kristendomskundskab, når  

 forældremyndighedens indehaver skriftligt over for skolens leder  

 erklærer selv at ville sørge for barnets religionsundervisning.  

 Fritagelsen kan normalt kun ske fra begyndelsen af et skoleår.
Er  

 barnet fyldt 15 år, kan fritagelse kun ske med barnets samtykke.
 § 6, stk. 2, udgår.
Bilag 2 Folkeskolens fag.
 Af bekendtgørelse nr. 482 af 6. juni 1994 om  

 formålet med undervisningen i folkeskolens fag og obligatoriske emner  

 med angivelse af centrale kundskabs- og færdighedsområder  

 fremgår det af § 3:
Kristendomskundskab Undervisningen i kristendomskundskab har følgende  

 formål og centrale kundskabs- og færdighedsområder:
Formål Formålet med undervisningen i kristendomskundskab  

 er, at eleverne erkender og forstår, at den religiøse dimension  

 har betydning for livsopfattelsen hos det enkelte menneske og for dets  

 forhold til andre.
 Undervisningen tager sit udgangspunkt i kristendommen, som  

 denne fremtræder i historisk og nutidig sammenhæng.
Eleverne skal opnå kendskab til bibelske  

 fortællinger og forståelse af kristendommens betydning for  

 værdigrundlaget i vor kulturkreds.
Derudover indgår ikke-kristne  

 religioner og livsanskuelser med henblik på, at eleverne får  

 forståelse af andre livsformer og holdninger.
 Gennem mødet med de forskellige former for  

 livsspørgsmål og svar, som findes i kristendommen samt i andre  

 religioner og livsopfattelser, skal undervisningen give eleverne et grundlag  

 for personlig og ansvarlig stillingtagen og handling over for medmennesket og  

 naturen.
Centrale kundskabs- og færdighedsområder Elevernes erfaringer og oplevelser uddybes i mødet  

 med det faglige stof.
Livsfilosofi og etik Almenmenneskelige spørgsmål, der stilles og  

 drøftes såvel inden for kristendommen som i andre religioner og  

 livsopfattelser, såsom etiske principper og problemstillinger; moralsk praksis menneskets opfattelse af verden og dets ansvar for naturen.
Bibelske fortællinger Centrale fortællinger fra Gammel og Ny Testamente,  

 således at fortællingernes sigte, sammenhæng og perspektiv  

 kommer frem.
Kristendommen i historisk og nutidig sammenhæng Udvalgte perioder af kristendommens historie, herunder  

 Reformationen.
Større kristne kirkesamfund i vor tid.
Træk af kristendommens historie i Danmark.
Kirke og  

 stat.
 Folkekirkens evangelisk-lutherske kristendom, herunder  

 brugen af salmer som udtryksform.
Ikke-kristne religioner og livsopfattelser Nogle verdensreligioner, der har betydning i nutiden,  

 herunder deres fremtrædelsesform og samspillet mellem religion og  

 samfund.
 Eksempler på religiøse bevægelser og  

 andre livsopfattelser, som direkte eller indirekte præger menneskers  

 livssyn i dag.
Kunst og symboler Elementære religiøse begreber og symboler  

 samt kendskab til myter og religiøst sprog.
 Forskellige kunstneriske udtryksformer som kirkebyggeri,  

 musik og billedkunst.
 Undervisningen skal udvikle elevernes færdighed i at kunne:
samtale om, hvad det er at være til lytte til fortællinger og stille spørgsmål til  

 disse bearbejde udsagn fra religioner i deres historiske sammenhæng forstå og respektere forskellige livsopfattelser se forskellen mellem forskellige religioner.
