 (Til de skatteligninde myndigheder og amtstuerne).
 Hermed fremsendes eksemplarer af bekendtgørelse nr. 122 af 6. april 1967  

 af lov om særlig indkomstskat m.v.
 Til vejledning for skattemyndighederne omtales i dette cirkulære de  

 ændringer og tilføjelser, der er gennemført ved lov nr. 204 af 8. juni 1966  

 og lov nr. 84 af 18. marts 1967.
 1. I forhold til lovbekendtgørelse nr. 281 af 2. juli  

 1965 er der sket ændringer i og tilføjelser til følgende paragraffer:
 2. Ændringerne i § 7C har virkning fra og med  

 skatteåret 1967-68. Ændringerne i §7, stk. 6, og § 13 har virkning fra og med  

 skatteåret 1968-69. I øvrigt har de nye bestemmelser virkning for  

 fortjenester eller tab, som erhvernes eller konstateres den 1. januar 1967  

 eller senere.
 3. Ændringen i § 13 vil blive nærmere omtalt i et  

 senere cirkulære om beskatningen af kooperative virksomheder.
 Om de enkelte ændringer og tilføjelser bemærkes i øvrigt følgende:
 4. Ad § 2, nr. 6, 7 og 8, samt §§ 7, stk. 6, og 17,  

 stk. 2:
Efter de hidtil gældende regler beskattes fortjeneste på aktier m.v. fuldt  

 ud som almindelig indkomst, hvis det er skatteyderens erhverv at handle med  

 aktier, og hvis aktierne er anskaffet som led i denne erhvervsmæssige  

 virksomhed.
På samme måde beskattes fortjenesten, hvis skatteyderen har ejet  

 aktierne i mindre end to år.
I andre tilfælde skal fortjenesten beskattes som  

 særlig indkomst, men kun for to trediedeles vedkommende.
Ved de nye regler vedrørende særlig indkomst ophæves bestemmelsen om, at  

 en trediedel af fortjenesten ved afhændelsen af aktier m.v. er skattefri, men  

 samtidig indføres der et særligt beregningsfradrag på indtil 2.000 kr. i  

 fortjeneste af denne art.
Dette fradrag indrømmes ved siden af det  

 almindelige beregningsfradrag på indtil 1.000 kr., jfr. § 9, således at der  

 kan blive tale om et samlet fradrag på indtil 3.000 kr.
Tab ved afhændelse af aktier vil herefter kunne fradrages fuldt ud.
Tabet  

 skal forlods fragå i særlig indkomst, men i det omfang det ikke kan rummes  

 heri, skal det kunne overføres til fradrag i den skattepligtige almindelige  

 indkomst.
 5. Ad §§ 2, nr. 13, og 2A:
 Efter den hidtil gældende bestemmelse i § 2, nr. 13, er fortjeneste ved  

 salg af parcelhuse fritaget for beskatning under visse betingelser, herunder  

 at de "tjener til bolig for ejeren". Den samme betingelse er nævnt  

 i ligningslovens § 14A, stk. 2, om det såkaldte standardfradrag for udgifter  

 til vedligeholdelse m.v.
 Som følge heraf har man i praksis antaget, at fritagelsesbestemmelsen kun  

 omfatter parcelhuse, for hvilke der har kunnet indrømmes standardfradrag.  

 Denne praksis har medført, at erhvervsmæssig benyttelse i væsentligt omfang,  

 herunder udlejning af ejendommen, har kunnet afskære fra fritagelse.
 Endvidere har ejeren af parcelhuset kunnet miste skattefritagelse såfremt  

 ejendommen - f.eks. på grund af forflyttelse- ikke på salgstidspunktet tjente  

 til bolig for ham eller hans husstand.
 De nye regler tilsigter at afbøde de nævnte virkninger af den hidtil  

 gældende fritagelsesbestemmelse.
Efter de nye regler skal parcelhusejeren ikke nødvendigvis have bopæl på  

 ejendommen i salgsøjeblikket.
Dette betegner en udvidelse af området for  

 skattefritagelse.
På den anden side kan de nye regler ved kravet om, at huset skal have  

 tjent som bopæl for ejeren eller hans husstand i mindst 2 år, i visse  

 tilfælde virke som en skærpelse.
Har ejeren på salgstidspunktet f.eks. kun  

 boet 1 1/2 år i huset, ville han efter de hidtil gældende bestemmelser være  

 skattefri af fortjenesten, forudsat han ikke ramtes af en beskatning med  

 almindelig indkomstskat udfra et nærings- eller spekulationssynspunkt.
Har ejeren på salgstidspunktet ikke beboet huset i det omhandlede tidsrum  

 af 2 år, skal finansministeren efter § 2A, stk. 2, kunne fritage for  

 beskatningen, hvis ganske særlige omstændigheder taler for det.
Bestemmelsen  

 vil kunne anvendes, hvor ejeren på grund af tjenstlig forflyttelse eller  

 andre særlige forhold er blevet forhindret i at bebo huset i fulde 2 år.
 Formuleringen af reglen i § 2A, stk. 1, åbner tillige mulighed for at en-  

 og tofamilieshuset i højere grad end hidtil kan have tjent andet end  

 boligmæssigt formål, uden at fortjenesten ved salg af ejendommen herved  

 afskæres fra fritagelse.
 Endelig er ejerlejligheder blevet omfattet af fritagelsesbestemmelsen på  

 linie med parcelhuse.
 6. Ad § 2, nr. 15:
En konkurrenceklausul går på at afskære den ene part i aftalen, ofte en  

 arbejdstager, fra at udøve virksomhed, der på nærmere bestemt måde  

 konkurrerer med den anden parts virksomhed.
Hvis vederlag for  

 konkurrenceklausulen består i løbende ydelser, er disse skattepligtige som  

 almindelig indkomst for modtageren, men har vederlaget form af et beløb een  

 gang for alle, har det efter praksis ikke kunnet beskattes hos denne.
Vederlag for konkurrenceklausul skal fremtidig beskattes som særlig  

 indkomst, når beløbet ydes een gang for alle.
Samtidig kan yderen afskrive  

 beløbet i sin skattepligtige indkomst i almindelighed over 10 år, jfr. nr. 12  

 nedenfor.
 7. Ad § 2, nr. 16:
Ifølge loven om tilsyn med pensionskasser skal et løfte om pension til de  

 i en privat virksomhed ansatte normalt være afdækket ved indbetalinger til  

 forsikring eller pensionskasse.
Undtaget herfra er visse tilfælde, hvor der  

 gives direktører og lignende virksomhedsledere tilsagn om pension i form af  

 løbende pensionsydelser.
Hvis den, der har ret til løbende pensionsydelser af den art, der omfattes  

 af renteforsikringsloven, i stedet får udbetalt en samlet sum, tages der  

 heraf en afgift på 25 pct.
Hvor det drejer sig om de foran omtalte tilsagn om  

 pension, gælder renteforsikringslovens regler imidlertid ikke.
Der er derfor  

 ikke hjemmel til at tage nogen afgift, hvis tilsagnet om de løbende  

 pensionsydelser afløses med en samlet sum.
En sådan afløsningssum kan heller  

 ikke beskattes som almindelig indkomst.
Efter de nye regler skal afløsningssummer som de nævnte fremtidig  

 beskattes som særlig indkomst.
Samtidig kan yderen afskrive beløbet i sin  

 skattepligtige indkomst i almindelighed over 10 år, jfr. nr. 12 nedenfor.
 8. Ad § 3, stk. 2:
 Ved de nye regler er dels indført en beskatning af nærings- og  

 spekulationsfortjenester oppebåret af personer bosiddende eller hjemmehørende  

 i udlandet ved salg af her i landet beliggende faste ejendomme inden for det  

 kvartal, hvori erhvervelsen har fundet sted, dels er det tydeliggjort, at  

 nærings- og spekulationsfortjenester vedrørende fast ejendom oppebåret af  

 begrænset skattepligtige personer i overensstemmelse med hidtil gældende  

 praksis skal beskattes som særlig indkomst, når de ikke kan beskattes som  

 almindelig indkomst.
 9. Ad § 7A, stk. 6:
Efter de hidtil gældende regler i lovens § 7A, stk. 6, er der i de samlede  

 fortjenester ved afståelse af fast ejendom i et indkomstår foretaget et  

 fradrag på 10 pct. af den regulerede anskaffelsessum, dog mindst 10.000 kr.  

 Dette mindstebeløb for fradraget blev forhøjet til 40.000 kr., hvis  

 skatteyderen ikke i de foregående 4 indkomstår havde haft fortjeneste ved  

 afståelse af fast ejendom.
Det betød, at det faste 40.000 kr. fradrag ikke  

 kunne anvendes, hvis skatteyderen i den nævnte periode havde afstået en  

 ejendom for et vederlag, der oversteg den regulerede anskaffelsessum.
 Dette medførte, at enhver nok så lille fortjeneste ved et tidligere salg  

 afskar fra det faste fradrag på 40.000 kr.
Ved ændringen af bestemmelsen gives der skatteyderen en mulighed for at  

 "gemme" det forhøjede fradrag til et senere skatteår.
F.eks. vil en  

 landbruger, der frastykker en enkelt grund uden væsentlig fortjeneste, have  

 mulighed for at reservere 40.000 kr. fradraget til salget af resten af  

 ejendommen.
Bestemmelsen skal anvendes på fortjenester, der er konstateret den 1.  

 januar 1967 eller senere.
Det er i denne forbindelse uden betydning, om der  

 ved salg af fast ejendom forud for det nævnte tidspunkt er opnået et fradrag  

 på 40.000 kr.
D.v.s. at anvendelsen af 40.000 kr. fradraget i tilfælde af  

 salg af fast ejendom i 1966 ikke udskydes i 4 år.
 10. Ad § 7C, stk. 5, 6 og 8:
 Fortjeneste ved ekspropriation har efter de hidtil gældende regler skullet  

 medregnes i indkomsten for det indkomstår, hvori ekspropriationen er  

 foretaget.
 Ved ændringerne af § 7C, stk. 5, 6 og 8, er åbnet adgang for skatteyderne  

 til dels at vente med at indgive begæring om fritagelse for beskatning,  

 indtil erstatningssummen er endeligt fastsat, og dels at opnå henstand med  

 betalingen af den skat, der skal svares som følge af ekspropriationen, indtil  

 den endeligt fastsatte erstatningssum er udbetalt.
 11. Ad § 10:
 Ifølge den ændrede affattelse af § 3, stk. 2, jfr. nr. 8 foran, er  

 personer, der hverken er fuldt eller begrænset skattepligtige her i landet,  

 pligtige til at svare særlig indkomstskat af fortjeneste ved afståelse af  

 fast ejendom her i landet, erhvervet som led i næringsvej eller i  

 spekulationsøjemed.
 Som følge af ændringen af § 3, stk. 2, er det nu bestemt, at § 10 skal  

 omfatte personer og dødsboer, der ikke er undergivet fuld indkomstskattepligt  

 til staten, d.v.s. som enten er undergivet begrænset skattepligt, eller som  

 ikke er skattepligtige i øvrigt.
 12. Ad § 15, stk. 3:
 Vederlag for fratrædelsesgodtgørelse, for påtagelse af konkurrenceklausul  

 eller for afløsning af pensionstilsagn, jfr. § 2, nr. 9, 15 og 16, kan  

 afskrives i yderens skattepligtige almindelige indkomst over 10 år.
 De omhandlede ydelser kan dog fradrages på een gang, når de tilsammen  

 udgør under 5 pct. af yderens samlede lønudgifter i det pågældende år.
 Skattedepartementet, den 19. april 1967.
Hans P.
Gøtrik.
/ E.
Møller.
