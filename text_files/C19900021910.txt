 Ved skrivelse af 1. oktober 1990 fremsendte direktoratet cirkulære om  

 arbejdstid og arbejdspenge samt ydelser til kost og selvforvaltning til  

 indsatte beskæftiget i kriminalforsorgen, vejledning om cirkulære om  

 arbejdstid og arbejdspenge samt ydelser til kost og selvforvaltning til  

 indsatte beskæftiget i kriminalforsorgen, samt cirkulæreskrivelse om  

 arbejdspengesatser samt ydelser til kost og selvforvaltning til indsatte  

 beskæftiget i kriminalforsorgen.
 Af nævnte skrivelse fremgik, at de nye regler skulle træde i kraft pr. 1.  

 januar 1991. Da det imidlertid har vist sig at være nødvendigt med  

 justeringer, har direktoratet fundet det nødvendigt at ophæve det nævnte  

 cirkulære m.v.
 Cirkulære af 13. september 1978 om arbejdstid og arbejdspenge for  

 indsatte, der beskæftiges ved kriminalforsorgens foranstaltning, vejledning  

 af 30. september 1988 om ændring af cirkulære om arbejdstid og arbejdspenge  

 for indsatte, der beskæftiges ved kriminalforsorgens foranstaltning, og  

 cirkulæreskrivelse af 27. juli 1990 om arbejdspengesatser m.v. er derfor  

 fortsat gældende indtil videre.
 Direktoratet vil fremsende et nyt cirkulære/vejledning og  

 arbejdspengesatser med en ændret ikrafttrædelsesdato.
