Der måtte ske en nøje afvejning af den samfundsmæssige  

 interesse over for den enkeltes krav på beskyttelse, når en  

 tv-station bringer optagelser optaget med skjult kamera.
Dette er især  

 tilfældet hvor tv-stationen opfordrer til at der begås noget  

 ulovligt.
Klageren kunne ikke umiddelbart genkendes, men optagelserne foregik  

 uden for klagerens hoveddør, hvilket betragtedes som en unødig  

 krænkelse af hende.
God presseskik var overtrådt.
Det blev ikke pålagt mediet at  

 offentliggøre kendelsen, da dette ikke kunne ske uden yderligere  

 krænkelse af klageren.
Kendelse fra Pressenævnet i sag nr.  

 39/1998 K har klaget til Pressenævnet over et indslag i  

 nyhedsudsendelsen, der blev bragt i TV 2/Østjylland den 6. april 1998,  

 idet hun finder, at god presseskik er tilsidesat.
 I indslaget, der blev bragt under titlen Indsigt,  

 medvirkede en TV 2-medarbejder, som på en offentlig gade henvendte sig  

 til forbipasserende fodgængere og tilbød dem en CD med  

 sound-tracket fra filmen Titanic til en pris af 20 kr.
 Indslaget startede med følgende:
"Indsigt (jingle) Studie speak: Aftenens indsigt sætter fokus på  

 hælermentaliteten blandt såkaldt pæne borgere.
Antallet af  

 villaindbrud stiger støt, men politiet ser stadig mindre til de  

 stjålne ting.
Og det er fordi tyvekosterne i øjeblikket  

 står hjemme i Deres nabos stue eller måske hos Dem selv? Indsigt (jingle) (Billedsiden optaget fra lejlighed over for en hvid  

 hoveddør, hvor en mand står med en kasse under den ene arm).
 Mand: Var det ikke noget med et soundtrack til Titanic for  

 en 20'er.
 Kvinde, rød jakke: Nej.(Går forbi).
 Mand: For en 20'er   soundtrack til Titanic. 20 kr.
 Kvinde, grøn jakke (K): (Kommer 5 m efter  

 første kvinde) Ja, jeg ville godt, men det må man  

 ikke.(Går uden om manden hen mod hoveddøren med en  

 nøgle i hånden).
Mand: Det er nogle, jeg er brændt inde med.
Jeg skal  

 simpelthen af med dem for en 20'er.
Du får det originale med Celine  

 Dion. 20 kr.
Helt originalt.
K: Ha, ha.
Det er ikke godt.
Mand: Det er sku' nogle, jeg er brændt inde med.
Det  

 er jo en 20'er for fanden.
Der er jo ikke nogen K: (Finder pung frem).Man  

 må ikke.
 Mand: Nej, men der er så meget, man ikke må  

 jo.
K: Nu er der det, jeg kunne altså godt tænke  

 mig den.(Giver manden en 20'er.
Får cd'eren).
 Mand: Ja, den er også rigtig god.
 K: Men så må du ikke stå ude foran min  

 port og sælge dem.
 Mand: Nej, jeg skal nok rykke mig lidt så.
(Skærmtekst): ER HÆLEREN BEDRE END  

 STJÆLEREN  " Senere i udsendelsen hed det:
 "Speak: Når tyve to gange har lænset en person  

 for hundredevis af cd-plader er det fordi, de er let omsættelige.
De sælges til en såkaldt hæler, og i et  

 forsøg på at finde ud af hvordan en hæler ser ud,  

 købte vi på helt legalt vis en stak cd'er med det populære  

 soundtrack fra storfilmen Titanic.
Vi fik dem billigt   110 kr. stk.   og  

 satte dem derefter til salg på en tilfældig gade i Århus  

 til en mistænkeligt lav pris på bare en 20'er.
Kameraet gemte vi  

 af vejen." Klageren har anført, at hun er den person, der -  

 iført grøn jakke   købte en CD'er og derefter  

 låste sig ind gennem den dør, manden stod foran.
Klageren har i den forbindelse anført, at man i  

 udsendelsen tydeligt kan både se og høre, hvem hun er, og man  

 ser hende endda gå ind af sin egen gadedør.
Ikke desto mindre  

 blev hun ikke spurgt, om hun ville medvirke i udsendelsen.
 Klageren har yderligere anført, at det har virket  

 krænkende og agtelsesforringende på hende, at indslaget blev  

 bragt uden, at hun på forhånd var orienteret herom.
 Klageren har endelig anført, at hun er blevet  

 hængt ud i tv på en måde, som end ikke en virkelig grov  

 forbryder ville være blevet.
 TV 2/Østjylland har i en udtalelse anført,  

 at udsendelsen havde til formål at vise, hvor let det er at  

 afsætte tyvekoster til ganske almindelige mennesker.
TV 2/Østjylland har videre anført, at  

 henvendelserne til og samtaler med forskellige fodgængere blev optaget  

 med skjult kamera, og at alle med undtagelse af klageren efter optagelsen  

 blev spurgt, om de havde noget imod at medvirke i udsendelsen, og de  

 pågældende har alle givet deres samtykke hertil.
Tv-medarbejderne  

 nåede dog ikke at kontakte klageren, idet hun hurtigt forsvandt ind  

 gennem en port.
TV 2/Østjylland har videre anført, at alle  

 medvirkende blev fotograferet, mens de befandt sig på en offentlig  

 gade, hvor fotografering ikke er strafbar, og at offentliggørelse af  

 sådanne billeder heller ikke er strafbart, med mindre det sker  

 "uberettiget" TV 2/Østjylland har yderligere anført, at  

 formålet med udsendelsen kun kunne tilgodeses ved anvendelse af skjult  

 kamera.
Stationen valgte at indhente de medvirkendes efterfølgende  

 samtykke, hvilket dog mislykkedes i klagerens tilfælde.
Et sådant  

 samtykke kan dog ikke være nødvendigt, når en udsendelse  

 netop har til formål at vise, hvordan almindelige mennesker let lader  

 sig overtale til at begå en kriminel handling på offentlig vej,  

 hvilket kan være en medvirkende årsag til det stærkt  

 stigende antal villaindbrud.
 TV 2/Østjylland har endelig vedrørende  

 optagelserne med skjult kamera og anvendelsen af optagelserne henvist til  

 Pressenævnets kendelse i sag nr. 3/1998.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Preben Sørensen.
 Pressenævnet udtaler:
Pressenævnet finder, at det som udgangspunkt er  

 betænkeligt at bringe optagelser med skjult kamera uden  

 efterfølgende samtykke.
En sådan fremgangsmåde kan kun  

 være berettiget efter en nøje afvejning i hvert enkelt  

 tilfælde af den samfundsmæssige interesse i forhold til den  

 enkeltes krav på beskyttelse.
Dette gælder ikke mindst, når  

 der som her er tale om optagelse af en person, der af en medarbejder fra  

 TV-stationen opfordres til at begå noget, der er eller fremtræder  

 som ulovligt.
Pressenævnet lægger TV 2/Østjyllands  

 oplysning til grund om, at alle medvirkende   bortset fra klageren  

 efterfølgende gav samtykke til at medvirke i udsendelsen.
Hvis et  

 sådant samtykke skal have mening, indebærer det, at TV  

 2/Østjylland ville have undladt at bringe klippene med de  

 pågældende, hvis de havde afvist at give samtykke.
Denne mulighed  

 fik klageren ikke, idet TV 2/Østjylland ikke nåede at kontakte  

 hende.
Pressenævnet bemærker, at optagelsen med  

 klageren foregik på en sådan måde, at hun ikke umiddelbart  

 kunne genkendes.
Da optagelsen imidlertid fandt sted uden for klagerens  

 hoveddør, finder nævnet, at gengivelsen af klageren indebar en  

 unødig krænkelse af hende, og nævnet udtaler derfor sin  

 kritik.
 Pressenævnet finder, at nævnets kendelse ikke  

 bør offentliggøres, idet dette ikke kan ske uden en yderligere  

 krænkelse af klageren.
 Afsagt den 27. maj 1998.
