Kendelse fra Pressenævnet i sag nr.  

 42/2002 [En advokat   K] har klaget til Pressenævnet over en  

 række artikler bragt i Helsingør Dagblad i perioden 16. marts  

 til 11. april 2002 og en artikel bragt den 18. maj 2002, idet han mener, at  

 god presseskik er tilsidesat.
Artikelserien beskrev forløbet omkring en indbudt  

 licitation i forbindelse med en byfornyelse af en konkret ejendom i  

 Helsingør.
I artikelserien omtaltes blandt andet klagers rolle i  

 forbindelse med saneringssagen, ligesom klagers virke som advokat for  

 kommunen og byens borgmester blev beskrevet.
I artikelserien indgik endvidere  

 en omtale af klagers rolle i forbindelse med salget af en  

 lokalradiostation.
 I artikelserien om saneringssagen indgik blandt andet  

 følgende:
 I en artikel den 23. marts 2002 med overskriften  

 "Malkeko for millioner" hed det blandt andet:
" Den københavnske advokat  Victor  Christoffersen  

 har fået en del omtale i Helsingør Dagblads artikler omkring  

 Stengade 56-sagen.
 Det har være det umiddelbart besynderlige for  

 udenforstående, at en advokat gennem ét anpartsselskab   ASX  

 4050 Aps.   den 1. januar opretter et andet   Byggefirmaet Kronborg Aps.   og  

 selv optræder som direktør hen over licitationsdatoen den 5.  

 februar, der har været beskrevet.
 Men  Christoffersens rolle har reelt været udspillet  

 i samme øjeblik, som Byggeselskabet Kronborg blev oprettet en  

 måned efter, at byrådet havde givet tilsagn om offentlig  

 millionstøtte til saneringen af ejendommen Stengade 56.
 -  Victor  Christoffersen er kendt for at sælge  

 tomme anpartsselskaber såkaldte skuffeselskaber, fortæller en  

 kendt advokat, der ønsker at være anonym, til Helsingør  

 Dagblad.
Den kommunale redegørelse skal finde ud af, hvem  

 der reelt står bag Byggeselskabet Kronborg Aps.
Og om der er et  

 interesse-sammenfald med personkredsen bag bygherren Ejendomsselskabet  

 Stengade 56.
 Helsingør Dagblads undersøgelser i Erhvervs-  

 og Selskabsstyrelsen har fremdraget to navne   de omtalte advokat  Victor  

  Christoffersen og  Hans  Vind  Venslev.
Ejendomsselskabet Stengade 56 ejes som også  

 tidligere omtalt af  Henrik  Mowitz, Hornbæk, og  Ove  Baagø,  

 Hørsholm.
De to udgør tillige bestyrelsen sammen med advokat  

 Helsingør.
 Hvis den kommunale redegørelse vender et par blade  

 i den seneste store saneringssag Strandgade 15, vil man se, at et par af  

 navnene også optræder her.
 Strandgade-ejendommen på hjørnet af  

 Gyldenstræde ejes af selskabet Stjernegade 16 A/S.
 I bestyrelsen sidder blandt andre [K] og  Hans  Vind  

  Venslev.
 Fra at varetage ejendomsejer-interesser har  Venslev  

 altså fra den ene saneringssag til den anden skiftet branche, så  

 han nu er direktør for det byggeselskab, der gerne skulle hente  

 så meget som muligt ud af ejerne af Stengade 56.
 Også til istandsættelsen af Strandgade 15 blev  

 der oprettet et byggeselskab lige tilpas til at deltage i licitationen.
 Sund Byg A/S   med nogle bi-navne   dannet af en  

 række håndværks-virksomheder med kendskab til  

 saneringsarbejde i den indre by vandt opgaven.
I Sund Bygs bestyrelse sidder advokat [K]  

 også, og dermed var han med til at varetage både ejer- og  

 entrepenør-interesser i saneringen af Strandgade 15." Den 27. marts 2002 hed det på forsiden af bladet  

 under overskriften "Alt skal frem" og med mindre typer:  

 "Manden med sanerings-kasketten er også kommunens advokat og  

 Tærsbøls selskabsformand". Ligeledes var med mindre typer  

 anført "Borgmesteren vil rydde mistanken om misbrug af  

 byfornyelses-penge af vejen". På forsiden var indsat to billeder  

 af henholdsvis klager og borgmester  Per  Tærsbøl.
I en artikel samme dag med overskriften "Kommunens  

 advokat og Tærsbøls Aps-formand styrer  

 saneringsfirmaer" hed det i en overskrift med mindre typer: "Ny  

 og grundig undersøgelse af Stengade 56 og hele byfornyelses-politikken  

   advokat [K]s kasketter til eftersyn". Artiklen indeholdt blandt andet  

 et interview med borgmesteren omkring klagers forhold til kommunen som  

 advokat og klagers eventuelle sammenblanding af interesser.
Artiklen var  

 ledsaget af to billeder af henholdsvis borgmesteren og klager, hvortil var  

 knyttet følgende tekst:
" Per  Tærsbøl   en undersøgelse  

 skal få alt frem i dagens lys, så mistanken om suspekte  

 forbindelser mellem borgmestere, kommunen og advokat [K] kan ryddes af  

 vejen." " [K]   kommunens flittigst benyttede advokat,  

 bestyrelsesformand i  Tærsbøl Isenkram og hyper aktiv i de  

 offentligt støttede sanerings-projekter." Den 5. april 2002 hed det på forsiden af bladet:  

 " [K] stævner The Wave". Herefter var anført  

 med mindre typer: "Advokaten bar selv tre kasketter under salget af  

 lokalradiostationen". På forsiden var indsat et billede af  

 klager.
 I artiklen inde i bladet hed det i overskriften:  

 "Advokat for sælger, medejer og advokat for  

 køber". Med mindre typer var anført: "  

 mod The Wave tages ikke højtideligt af Bonniers  

 advokater".
 I artiklen hed det bl.a.:
"HELSINGØR: Lokalradiostationen The  

 Wave er blevet solgt til den svenske mediekoncern Bonniers.
Men ikke uden  

 dramatik.
Salget er sket til trods for, at en stævningssag verserer mod  

 The Wave og dens hidtidige indehaver  Michael  Eibye.
 Bonniers advokater har bedømt stævningen, og  

 de tror åbenbart ikke, at den kan vindes af modparten advokat [K].
 - Salgs-kontrakten er underskrevet til trods for, at en  

 sag i retten jo altid kan tabes, men den mulighed betragter Bonniers  

 advokater som stort set ikke eksisterende, siger  Michael  Eibye.
 Når Bonniers-advokaterne ikke lægger  

 større betydning i stævningen, skyldes det blandt andet, at [K]  

 har så mange kasketter på i salget af The Wave, at de anser ham  

 for at være i konflikt med de advokat-etiske regler.
I dem står der, at "en advokat må ikke  

 i samme sag rådgive, repræsentere eller virke for to eller flere  

 klienter, hvis der består en interessekonflikt mellem disse.
En advokat  

 må heller ikke påtage sig en parts sag efter først at have  

 repræsenteret eller have rådgivet modparten".
Advokat for begge parter Og [K] har først rådgivet  Eibye omkring  

 salget af The Wave.
 Han var formidler, da en gruppe lokale forretningsfolk  

 blandt andre den tidligere Cityforeningsformand og nuværende  

 konservative byrådsmedlem  John  Brødbæk   for et par  

 år siden ville overtage The Wave for at forhindre en truende lukning af  

 stationen, og han var advokat for  Eibye/The Wave, da der sidste sommer blev  

 indledt forhandlinger om et salg til lokalradiostationen Radio Stella i  

 Helsingborg.
 Eibye kendte ikke til de advokat-etiske regler, da [K]  

 ringede ham op og fortalte, at han var blevet kontaktet af Stella, som havde  

 bedt ham om at tage sig af sagen også for den.
 Derfor mente  Eibye, at det vel var i orden for ham.
 Men interessekonflikten gælder mere, end at [K] nu  

 var advokat for begge parter i forhandlingerne.
 Hovedaktionæren i Radio Stella AB (et svensk  

 aktieselskab) er Helsingborgs Dagblad.
 Men [K] har også en mindre post på 1  

 procent.
 Allerede den 12. april 1997 forsøgte Radio Stella  

 at komme ind på lokalradiomarkedet i Helsingør.
 Det skete i en ansøgning om sendetilladelse sendt  

 til "Udvalget vedrørende lokal radio og TV", der har  

 byrådssekretariatsleder  Ebbe  Dreisig for bordenden.
 Ansøgeren var HH Radio Aps, der var under stiftelse  

 på det tidspunkt.
 Ejerforholdet blev opgivet som Radio Stella ned 90  

 procent, advokat [K] med 1 procent og 9 procent "af en ikke  

 nærmere defineret erhvervsgruppe, hvor alle driver erhverv i  

 Helsingør Kommune", som det blev beskrevet.
Forhandlingerne afbrydes HH Radio har ikke fået sendetilladelse sommeren  

 2001, hvor der forhandles om et salg af The Wave til Radio Stella.
 Forhandlingerne er tæt på underskrift, men  

 fører alligevel ikke til noget, da den sidste og væsentlige  

 enighed om prisen ikke kan opnås.
Eibye skifter advokat og indleder forhandlinger til anden  

 side.
Det er dem, der nu er faldet på plads med Bonniers.
Og [K] finder, at der er sket et aftalebrud, som skal  

 føre til anlæggelsen af en stævningssag.
De fortsatte  

 retsforhandlinger afventer ifølge  Eibye et udspil fra [K], som skulle  

 være afleveret for to uger siden.
Det er ikke sket endnu.
Forsøg på at overtage Waves  

 sendetilladelse I efteråret var det faktisk ved at lykkes [K] at  

 få overdraget The Waves sendetilladelse til HH Radio (reelt Radio  

 Stella).
 Den 4. september var der møde i  

 lokalradionævnet.
 [K] og to svenskere, som  Ebbe  Dreisig husker det, var  

 til stede på mødet og fremførte, at man havde en mundtlig  

 aftale med  Michael  Eibye om at overtage The Waves sendetilladelse.
 - Det er faktisk rigtigt.
 - Og de fik den tilkendegivelse, at det var der ikke noget  

 i vejen for, siger  Ebbe  Dreisig.
 Men  Eibyes nye advokat skrev tilbage til  

 radionævnet og oplyste, at der ikke var nogen aftale om en overdragelse  

 af The Waves sendefrekvens til HH Radio.
 - Man kunne åbenbart ikke blive enige om en  

 overtagelse, og derfor faldt det til jorden.
.. " Artiklen var ledsaget af to billeder af henholdsvis [K] og  

 et kontor.
Billederne var ledsaget af følgende tekster:
" [K] red på radiobølgen både fra  

 den ene og den anden side af Sundet." og " Michael  Eibye har med en stævning fra  

 advokat [K] hængende over hovedet solgt The Wave til den svenske  

 mediekoncern Bonniers." Den 6. april 2002 fulgte bladet op på historien med  

 en artikel under overskriften "På moralsk-juridisk  

 sanerings-vægtskål". I to overskrifter med mindre typer  

 hed det endvidere: "Mystik er ikke ulovligt, men de uafklarede  

 spørgsmål ikke mindst omkring Stengade 56 hober sig op til  

 besvarelse i den kommende kommunale undersøgelse" og "De  

 advokat-etiske regler: "En advokat må ikke i samme sag  

 rådgive, repræsentere eller virke for to eller flere klienter,  

 hvis der består en interessekonflikt mellem disse"". Artiklen  

 beskrev blandt andet, hvorledes klager i en tidligere saneringssag havde  

 repræsenteret såvel ejer- som entrepenørsiden.
 Den 18. maj 2002 bragte bladet en artikel med to  

 overskrifter i små og fede typer: "Byfornyelses-sagerne og  

 fugt-sagen fra Skolen ved Rønnebær Allé får  

 udløber" og " Kommunens advokat-udgifter skal  

 undersøges".
 I artiklen hed det:
 "Som lidt af en udløber af fugtskandalen  

 på Skolen ved Rønnebær Allé vil SFs  

 byrådsmedlem  Christian  Saggau have undersøgt det kommunale  

 forbrug af advokat-bistand hentet ind udefra for at bistå  

 centralforvaltningens egen juridiske afdeling.
 Som medlem af børne- og ungeudvalget deltog  Saggau  

 i går morges i møderne med skolebestyrelsen, lærerne og  

 eleverne på den fugtramte skole.
 Og noget undrede ham, da han bladrede i sags-akterne.
 Som omtalt tidligere her i bladet har Helsingør  

 Kommune anlagt en voldgiftssag mod skolebygningernes ejer  

 Finanseringsinstituttet for Industri og Håndværk, FIH, og  

 entrepenøren Skanska.
 - Det slog mig, at advokat [K] igen dukkede op som advokat  

 for kommunen.
 - Med al respekt, men at sætte en provinsadvokat  

 på en sag mod landets største jordbesidder og landets  

 største entrepenør-virksomhed virker noget dristigt.
 - Af egen erfaring ved jeg, at i specielle sager som  

 sådan en voldgiftssag omkring noget byggeri, bliver man som regel  

 anbefalet at søge assistance hos en københavnsk advokat, der  

 lige netop har dét som sit speciale.
Undrer sig over specialet At finde advokater med ét særligt speciale i  

 en provinsby som Helsingør, tillader det lokale markeds  

 størrelse næppe, mener  Christian  Saggau.
 - Det undrer mig, at en advokat formår så  

 forskellige opgaver som et kunstmuseum-projekt (i Hornbæk, red.),  

 byfornyelses-sager, eliteidrætsplaner og så også en  

 voldgiftssag mod landets største jordbesidder og  

 entrepenør.
 - Så kan man vel ikke forventes at ha et  

 speciale til at møde sådanne nogle modstandere.
Advokat-udgifter skal fremlægges Saggaus undren fører nu til, at  

 SF-byrådsmedlemmet vil henvende sig til borgmesteren.
 - Jeg vil bede  Tærsbøl om at oplyse, hvilke  

 udgifter kommunen har haft til eksterne advokater i årene 2000 og 2001,  

 og hvilke advokater, kommunen har anvendt sig af, og i hvilket omfang for den  

 enkeltes vedkommende.
- Det er ikke længere end tre år siden, vi fik  

 at vide, at kommunen gjorde en dyd ud af at uddelegere opgaverne og ikke  

 bruge den samme.
Jeg synes ikke helt, det billede holder  

 længere." I artiklen var indsat overskriften fra artiklen den 27.  

 marts 2002.
Klageren har indledningsvis anført, at den  

 indklagede artikelserie skal ses som en helhed, hvorfor klagefristen  

 først løber fra den sidst offentliggjorte artikel.
Klager har  

 henvist til Pressenævnets Årsberetning 2000, s. 11.
Klageren har videre anført, at bladets artikler i  

 perioden har udviklet sig til en hetz mod ham.
Hetzen føres på  

 et ukorrekt grundlag og på en måde, der tilsidesætter de  

 presseetiske regler, og som alene kan have til formål at skade klager  

 og den advokatvirksomhed, han driver.
Klageren har oplyst, at bladet på intet tidspunkt  

 har været i kontakt med ham.
Journalisten ringede til klagers private  

 bopæl den 15. marts kl. ca. 17.55. Klager var ikke at træffe.
Der  

 blev ikke lagt besked om, at klager skulle ringe tilbage.
Den følgende  

 dag startede artikelserien, der har haft sin gang i bladet, uden at klager er  

 blevet kontaktet.
Der er ikke på noget tidspunkt lagt besked på  

 klagers kontor om, at han skulle kontakte bladet, eller at bladet havde  

 forsøgt at kontakte klager.
Først den 10. april 2002, efter at  

 klagers navn var blevet nævnt i ca. 15 artikler/ledere, og klagers navn  

 og billede havde været på forsiden henholdsvis to og tre gange,  

 blev klager kontaktet.
Klager blev da alene anmodet om at besvare nogle  

 spørgsmål, som relaterede sig til forhold underlagt klagers  

 tavshedspligt, hvorfor klager ikke kunne svare herpå.
Klager må  

 samlet afvise, at han   som anført af bladet   ikke har haft lyst til  

 at tale med bladet.
 Klager finder, at bladet på følgende punkter  

 har tilsidesat god presseskik, jf. punkt A.1. i de presseetiske regler:
Klager har med henvisning til fem artikler offentliggjort  

 den 16., 19., 20. og 23. marts 2002 (bilag 1-2, 2-1, 3-2, 3-3 og 6-4)  

 anført, at omtalte advokat  Victor  Christoffersen intet har med den  

 pågældende byfornyelsessag at gøre.
Ved at nævne  

 denne advokat kastes der fra starten et mistænkeligt, fordækt  

 skær over hele sagen.
Angivelsen af, at den pågældende  

 advokat har haft noget med sagen at gøre, er faktuel forkert.
Klager  

 har retlig interesse i dette klagepunkt, fordi klager som person er omtalt,  

 afbilledet eller på anden måde identificeret i mediet i  

 forbindelse med angivelsen.
Klager har i den forbindelse henvist til  

 Nævnets Årsberetning 1999, s. 5. Oplysningen kunne uden videre  

 have været afkræftet.
Da dette ikke er sket, har bladet handlet i  

 strid med god presseskik.
Klager har oplyst, at han ikke har noget at gøre  

 med den bygge- og licitationsmæssige side af den omtalte  

 byfornyelsessag.
Han har alene varetaget det juridiske arbejde i sagen.
Det  

 har været arkitekten, der har varetaget projektering, opnåelse af  

 godkendelse af projektmaterialet, detailprojektering og udsendelse i  

 licitation.
Arkitekten har sammen med ejeren bestemt, hvilken licitation der  

 skal afholdes, samt hvem der skal indkaldes.
Arkitekten har derpå  

 indstillet til kommunen, hvilket firma der er lavestbydende, og på  

 baggrund heraf har kommunen godkendt licitationsresultatet.
Klageren har i den forbindelse anført, at på  

 trods af, at han ikke har forbindelse med det byggemæssige og  

 licitationen, så forsøger bladet i artikler offentliggjort den  

 16., 19., 23. og 27. marts 2002 (bilag 1-3, 2-1, 6-4, 9-1 og 9-3) at skabe  

 forbindelse mellem klager som advokat, licitationsudbyder,  

 licitationsbyderne, kommunen og borgmesteren for derefter at insinuere  

 én eller anden form for "aftalt spil" omkring prisen,  

 "kasket-problemer" og interessesammenhænge.
Insinuationen og  

 dens resultat fremgår af en lang række af de offentliggjorte  

 artikler (bilag 4-2, 6-1, 6-2, 6-4, 9-1, 9-3, 10-1, 10-2, 10-3, 11-1, 11-2,  

 13-1, 13-2 og 13-3). Det er faktuelt forkert, at klager har optrådt  

 på begge sider i byfornyelsessagen.
Klager repræsenterer alene  

 bygherren og hverken kommunen eller entreprenøren.
At en advokat  

 på klagers kontor har foretaget en vedtægtsopdatering for et  

 byggefirma, byggefirmaet Kronborg, (sagens bilag F), medfører ikke, at  

 klager repræsenterer dette firma i forbindelse med budgivning ved  

 gennemførelsen af en licitation, som klager ikke har noget med at  

 gøre.
Det oplyses intetsteds i artiklerne, at klager ingen relation  

 har til afviklingen af licitationen, ligesom det ikke oplyses, at klager  

 ingen medindflydelse har på afviklingen af licitationen, prisdannelsen  

 eller opnåelse af tre udvalgsgodkendelser af byfornyelsesprojektet.  

 Denne mangel medfører, at den information, der bringes i artiklerne er  

 forkert, misvisende og forvrænget til skade for klager.
Insinuationen  

 medfører bl.a., at byrådspolitikere begynder at interessere sig  

 for klagers advokatvirke for kommunen og privat for borgmesteren.  

 Insinuationens konsekvenser bliver helt absurde, da en tidligere klient  

 også beskylder klager for "kasket-problemer", hvilket  

 ukritisk bringes videre af bladet.
Klager har her henvist til to artikler  

 offentliggjort den 5. april 2002 (bilag 12-1 og 12-4). Det er klagers  

 opfattelse, at hele denne smædekampagne kunne have været  

 undgået, hvis bladet havde undersøgt, hvilken rolle klager som  

 advokat har i en byfornyelsessag.
Dette har bladet undladt.
Det misvisende  

 indhold i artiklerne er efter klagers opfattelse resultatet af et brud  

 på de presseetiske regler i og med, at det misvisende og forkerte  

 indhold og konsekvenserne heraf kunne være undgået ved en simpel  

 kontrol   som netop foreskrevet i de presseetiske regler.
Klageren har desuden anført, at det er faktuelt  

 forkert, når det i artiklerne den 16., 19., 20., 21. og 27. marts 2002  

 (bilag 1-1, 1-2, 2-1, 3-2, 3-3, 4-2 og 9-4) anføres, at den omtalte  

 byfornyelsessag skulle have været den dyreste eller forbløffende  

 dyr, hvilket i øvrigt er anerkendt af bladet.
Den omtalte sag er  

 formentlig alene den sjettedyreste byfornyelsessag i kommunen.
Informationer  

 herom er tilgængelig i kommunens tekniske forvaltning, hvor alle  

 byggeregnskaber m.v. er tilgængelige.
Klager bekendt har bladet  

 først ganske sent i forløbet benyttet sig af reglerne om  

 aktindsigt.
Bladet har krænket god presseskik ved ikke at  

 efterprøve denne oplysning.
Hvad angår forsiden og artiklen den 5. april 2002  

 (bilag 12-1 og 12-4) har klager anført, at disse er behæftet med  

 flere faktuelle fejl, som burde have været afklaret af journalisten ved  

 en simpel kontrol.
Det fremgår således af artiklens forside, at  

 1) " [K] stævner the Wave", og at klager er modpart i den  

 pågældende sag, jf. angivelsen "...modparten stævner  

 advokat [K]". Dette er faktuelt forkert.
Klager repræsenterer  

 alene en klient i retssagen mod selskabet The Wave, hvis direktør er  

 en tidligere klient på klagers advokatkontor.
Denne forkerte oplysning  

 kunne uden videre være afklaret ved en henvendelse til  Michael  Eibys  

 advokat, Civilretten i Helsingør eller klager.
Endvidere  

 anføres det under overskriften "Advokat for begge parter"  

  " og [K] har først rådgivet  Eibye omkring salget af The  

 Wave", at 2) " og han var advokat for  Eibye/The Wave, da der  

 sidste sommer blev indledt forhandlinger om et salg til lokalradiostationen  

 Radio Stella i Helsingborg". Det fremgår herefter uden videre,  

 " at [K] nu var advokat for begge parter i forhandlingerne". Dette  

 er ligeledes faktuelt ukorrekt.
Forholdet er det, at klager indtil udgangen  

 af 1999 har repræsenteret  Michael  Eibye i andre sammenhænge.  

 Derefter har klager repræsenteret en købergruppe, der  

 ønskede at købe den omtalte radiostation.
Først  

 efterfølgende blev klager kontaktet af den i artiklen omtalte  

 radiostation Radio Stella, der ønskede, at klager berigtigede salget  

 af The Wave til Radio Stella.
I den forbindelse oplyste klager over for Radio  

 Stella, at han tidligere havde været advokat for  Michael  Eibye/The  

 Wave, samt at han tidligere havde repræsenteret en anden  

 købergruppe.
Radio Stella fandt ikke, at dette var problematisk.  

 Klager kontaktede den tidligere købergruppe og  Michael  Eibye, der  

 alle fandt, at klager kunne forhandle på vegne af Radio Stella.
Klager  

 har dermed på intet tidspunkt repræsenteret  Michael  Eibye eller  

 The Wave.
Der er herved rejst alvorlige beskyldninger mod klager, herunder  

 sigtelser mod klager for overtrædelse af de advokatetiske regler.  

 Sigtelserne kunne ganske enkelt være afkræftet ved en henvendelse  

 til klager, hvilket ikke er sket.
Det fremgår endvidere, at 3) "  

 de fortsatte retsforhandlinger afventer ifølge  Eibye et udspil fra  

 som skulle være afleveret for to uger siden.
Det er ikke sket  

 endnu". Dette er ligeledes ukorrekt og kunne ligeledes være  

 afkræftet af journalisten ved henvendelse til klager.
Angivelsen af de  

 tre faktuelle forhold i artiklerne er i strid med god presseskik, idet man  

 ikke har forsøgt at kontrollere oplysningernes rigtighed.
Klageren har med henvisning til punkt A.2. i de  

 presseetiske regler anført, at forsiden og artiklen den 5. april 2002  

 (bilag 12-1 og 12-4) forekommer indrykket af den tidligere klient,  Michael  

  Eibye.
På tidspunktet for artiklernes fremkomst er såvel  

  Michael  Eibye personligt som selskabet The Wave til inkasso for ubetalte  

 regninger.
Denne sag har medført, at  Michael  Eibye har indgivet en  

 klage til Advokatnævnet over klagers adfærd i forbindelse med  

 kontering og fakturering.
Denne klage blev trukket tilbage og ændret  

 til en klage over, at klager skulle have repræsenteret to klienter i  

 samme sag og i øvrigt brudt sin tavshedspligt.
Der er således  

 på tidspunktet for artiklernes offentliggørelse en alvorlig  

 personlig interesse og skadevoldende hensigt hos  Michael  Eibye i kraft af  

 de mange verserende konflikter.
Det er klagers opfattelse, at bladet ikke har  

 udvist den nødvendige kritik over for det ensidige personangreb fra  

  Michael  Eibyes side.
Dette er i strid med god presseskik.
Klageren har desuden anført, at overskriften  

 "Kommunens advokat-udgifter skal undersøges" i artiklen den  

 18. maj (bilag 20) er faktuel forkert.
Der er ikke truffet afgørelse  

 om en sådan undersøgelse i byrådet eller af kommunen i  

 øvrigt.
Det fremgår ikke af overskriften, at den dækker  

 over en kommentar fra en SF-politiker.
Oplysningen burde have været  

 kontrolleret ved en henvendelse til kommunen.
Klageren har endvidere anført, at SF-politikerens  

 udtalelser i artiklen, hvor han undrer sig over, at klager fagligt skulle  

 være kompetent til at håndtere en forholdsvis ukompliceret  

 voldgiftssag, ikke har været forelagt klager, jf. punkt A.3. i de  

 presseetiske regler.
Oplysningen er klart skadelig, krænkende og  

 agtelsesforringende for klager og den virksomhed, han driver sammen med sine  

 kompagnoner.
Reglen er endvidere brudt ved, at journalisten ikke har  

 søgt at efterprøve, hvad den pågældende sag rent  

 faktisk drejer sig om.
Ved henvendelse til Helsingør Kommune eller  

 klager kunne klager have oplyst om sagens indhold og kompleksitet.
Det er en  

 skærpende omstændighed, at artiklen er offentliggjort efter  

 klagers klage til nævnet, hvorefter det må stå bladet  

 klart, at klager forlanger de presseetiske regler overholdt ved omtale af ham  

 og hans virksomhed.
Klageren har videre anført, at artiklen den 18. maj  

 2002 klart underbygger, at bladet fører en kampagne, der alene har til  

 formål at svine klager til.
At en kommunes advokatudgifter skal  

 undersøges, er der formentlig ikke noget usædvanligt i.
Det  

 usædvanlige fremtræder dog, når man indklipper en tidligere  

 artikels overskrift, som omhandler noget helt andet og således ikke er  

 relevant for advokatudgifterne i øvrigt.
Klageren har med henvisning til punkt B.1. i de  

 presseetiske regler anført, at bladets insinuationer omkring  

 interessekonflikter, "kasket-problemer" og brud på god  

 advokatskik er udtryk for adfærd i strid med god presseskik, idet  

 klagers personlige anseelse herved lider væsentlig skade.
Klager har i  

 den forbindelse henledt opmærksomheden på den offentlige tvivl,  

 som artiklerne og lederne har afstedkommet omkring klagers moralske habitus i  

 håndteringen af sine klienter.
Klager har henvist til artiklerne den  

 16., 19., 23. og 27. marts 2002. Insinuationerne og disses resultat  

 fremgår blandt andet af en række af de øvrige  

 offentliggjorte artikler (bilag 4-2, 6-1, 6-2, 6-4, 9-1, 9-3, 10-1, 10-2,  

 10-3, 11-1, 11-2, 13-1, 13-2 og 13-3), og den offentlige interesse fra  

 byrådspolitikerne fremgår bl.a. også af de fremlagte  

 artikler (bilag 8-2, 10-1 og 10-3). Specielt artiklerne den 5. og 6. april  

 2002 (bilag 12-4, 13-2 og 13-3) udgør en klar beskyldning for en  

 strafbar handling, nemlig brud på de advokatetiske regler, der efter  

 retsplejelovens regler kan straffes med bøde og/eller fratagelse af  

 retten til at drive advokatvirksomhed.
Bladet har derved forbrudt sig mod  

 klagers krav på beskyttelse af sin personlige anseelse, hvilket er i  

 strid med god presseskik.
En helhedsvurdering af artiklerne bør  

 medføre, at artiklerne må anses som klart krænkende for  

 klagers person.
Bladet har indledningsvis afvist, at artikelserien kan  

 kaldes en hetz mod klager, eller at hensigten alene skulle være at  

 skade ham eller hans advokatvirksomhed.
Klagers navn er blevet interessant,  

 efterhånden som den journalistiske research skred frem.
Bladet har anført, at bladets journalist henvendte  

 sig til klager før offentliggørelsen af den første  

 artikel.
At klager ikke ringede tilbage, fordi der ikke blev bedt om dette,  

 er en dårlig undskyldning.
Det er jo indlysende, at når en  

 journalist ved den lokale avis   oven i købet en person, som klager  

 godt kender   ringer, så er det fordi, han gerne vil tale med ham.  

 Klager har da heller aldrig tidligere undladt at ringe tilbage.
Klagers  

 manglende lyst til at tale med bladet kan i denne sammenhæng kun tolkes  

 som en bevidst handling.
Bladet har i øvrigt nogle gange lagt besked  

 hos klagers sekretær, hvilket kan dokumenteres med  

 båndoptagelser.
Spørgsmålet er herefter, om de  

 presseetiske regler skal tolkes sådan, at bladet skal opgive at bringe  

 bestemte artikler, fordi de omtalte ikke ønsker at medvirke.
Bladet  

 holder historien om personsammenfaldet tilbage til den 10. april 2002, hvor  

 bladet også kontakter klager.
Bladet bemærker i den  

 sammenhæng, at klager først ret sent i forløbet bliver  

 interessant i forbindelse med saneringssagen   og da i en sådan  

 sammenhæng, at der ikke var nogen grund til at spørge ham om  

 noget.
Da det blev inddraget, at klager også var kommunens og  

 borgmesterens advokat (og bestyrelsesformand), var det heller ikke noget, en  

 udtalelse fra ham kunne rokke ved.
Det interessante var, hvordan borgmesteren  

 så på denne konstellation, og det blev da også en politisk  

 sag for borgmesteren, som følgelig var den eneste, der kunne udtale  

 sig herom.
 Bladet har videre anført, at der ikke i artiklerne  

 har været antydet nogen direkte forbindelse mellem klager og advokat  

  Victor  Christoffersen.
Bladet har endvidere anført, at klager ikke blot  

 har været advokat, men i sagen Stengade 56 også har været  

 bestyrelsesformand i ejendomsselskabet og samtidig advokat for byggefirmaet.  

 Bladet har henvist til sagens bilag B, der illustrerer ejerforholdene omkring  

 Ejendomsselskabet Stengade 56 og byggefirmaet Kronborg, og bilag F  

 vedtægterne for byggefirmaet Kronborg.
Udover at være  

 bestyrelsesformand for Ejendomsselskabet Stengade 56 er han tillige advokat  

 for byggefirmaet Kronborg.
Billedet fra en tidligere byfornyelsessag  

 Strandgade 15   gentager sig dermed i sagen om Stengade 56. I Strandgade  

 15-sagen var klager advokat for ejendommens ejer, samtidig med at han sad i  

 bestyrelsen for det entreprenørfirma, der havde vundet licitationen.  

 Dette har offentlighedens interesse.
Det er helt afgørende for klagen,  

 at bladet ikke på noget tidspunkt har påstået, at der er  

 foregået noget ulovligt.
Spørgsmålet har for bladet  

 været, om saneringerne blev dyrere end nødvendigt, hvilket er et  

 politisk spørgsmål.
At den samme personkreds, klager  

 indbefattet, optræder på begge sider i en saneringssag er absolut  

 i offentlighedens interesse.
Bladet har kun det synlige at gå efter i  

 sagen   om reglerne, som hævdet af klager, er fulgt til punkt og  

 prikke, kan ikke bekræftes af en simpel kontrol   endsige af en samtale  

 med klager.
Bladet har desuden anført, at det er en smule  

 overraskende, at klager har kendskab til dyrere saneringssager, da det  

 på tidspunktet for sagens behandling i byrådet var den  

 almindelige opfattelse blandt politikere og i pressen, at det var den hidtil  

 dyreste sag.
Det blev i øvrigt først nødvendigt på  

 et relativt sent tidspunkt at bede kommunen om aktindsigt, idet bladet indtil  

 da havde fået alle de oplysninger fra kommunen, som man bad om.
Bladet har endvidere anført, at artiklen om klagers  

 tidligere klient  Michael  Eibye falder uden for den øvrige  

 artikelserie.
Når bladet tog denne sag op, var det et eksempel på  

   som det også fremgår af saneringssagerne   at en foretagsom  

 advokat i en provinsby let kan få problemer med at holde sine  

 forskellige kasketter adskilt.
Det er i den forbindelse afgørende, at  

 klager helt tydeligt   ud over at være advokat   også er  

 medspiller og formidler i det lokale erhvervsliv.
Bladet medgiver, at det kan  

 tolkes som en forsømmelse, at klager ikke er blevet foreholdt  Michael  

  Eibyes påstande.
Bladet har dog bestridt, at "den skadevoldende  

 hensigt har været oplagt for HD".
Bladet har desuden anført, at det i overskriften  

 den 18. maj 2002 er lagt til grund, at en kommunes advokatudgifter vil blive  

 undersøgt, når et byrådsmedlem ønsker det.
Bladet  

 mener ikke, at en sådan politisk tilkendegivelse krævede en  

 kommentar fra klager.
En udtalelse om, at advokaten ikke påtager sig  

 opgaver, som han fagligt ikke er i stand til at håndtere, ville  

 være uden betydning for artiklens sammenhæng.
Bladet har endelig afvist at have krænket  

 privatlivets fred i forhold til klager.
Bladet har ikke haft forsæt til  

 at skade hans personlige anseelse, men har hele vejen interesseret sig for  

 videregivelse af faktiske oplysninger og vurderinger på grundlag af  

 disse.
Det er ikke klagers personlige adfærd, der har været  

 genstand for undersøgelse, men hans offentlige/erhvervsmæssige  

 adfærd.
En advokat, der optræder i så mange  

 sammenhænge som klager, må være forberedt på  

 offentlig omtale.
Det gælder i særdeleshed, når der er tale  

 om en sag, der som denne involverer meget betydelige offentlige midler.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen og Ole Askvig.
 Pressenævnet udtaler:
Pressenævnet modtog klagen den 19. april 2002. De  

 artikler, der blev bragt den 16., 19., 20. og 21. marts 2002 (bilag 1-4) er  

 nævnet derfor afskåret fra at tage stilling til, jf.  

 medieansvarslovens § 34, stk. 2, 2. punktum.
Nævnet bemærker  

 imidlertid, at disse artikler, der sammen med de øvrige artikler  

 fremstår som en artikelserie, er indgået i nævnets  

 bedømmelsesgrundlag.
 Med hensyn til artiklen den 22. marts 2002 (bilag 5-2),  

 lederen den 23. marts 2002 (bilag 6-2), artiklen den 25. marts 2002 (bilag  

 7-2), artiklerne "Tynd redegørelse er et angreb på  

 Helsingør Dagblad", "Skærpet kontrol i  

 saneringssager" og "For Tynd" den 26. marts 2002 (bilag 8-2 og  

 8-3), lederen og artiklen "I København må det højst  

 koste det halve" den 27. marts 2002 (bilag 9-2 og 9-4), artiklerne  

 "Socialdemokratisk udspil om saneringssager på vej" og The  

 Wave til Sverige" den 5. april 2002 (bilag 12-3 og 12-4), artiklen  

 "Ministeren vil læse HDs artikler" den 6. april 2002  

 (bilag 13-3) og artiklen "Skattekroner skal beskyttes" den 10.  

 april 2002 (bilag 14-3), er klager hverken direkte eller indirekte  

 nævnt i disse artikler.
Pressenævnet bemærker indledningsvis, at  

 forholdene omkring byfornyelsessager, herunder hvorvidt der sker misbrug af  

 offentlige midler, har stor samfundsmæssig interesse.
De involverede  

 parter må i den forbindelse tåle at få deres roller kritisk  

 belyst af medierne.
 Nævnet finder, at artiklerne og forsiden den 23. og  

 27. marts 2002 (bilag 6-4, 9-1, 9-3)   og for den sags skyld de øvrige  

 i sagen fremlagte artikler   alene omhandler klagers virke som advokat.  

 Nævnet finder ikke i denne sammenhæng, at bladet har bragt  

 oplysninger, der kan krænke privatlivets fred, og nævnet finder  

 derfor ikke grundlag for at udtale kritik af bladet for tilsidesættelse  

 af punkt B.1. i de vejledende presseetiske regler.
Nævnet finder, at oplysningerne i artiklen med  

 overskriften "Malkeko for millioner" den 23. marts 2002 (bilag 6-4)  

 vedrørende advokat  Victor  Christoffersen ikke er af en sådan  

 karakter, at bladet i forhold til klager har tilsidesat god presseskik ved at  

 bringe disse.
Nævnet finder ej heller, at bladet efter det oplyste har  

 bragt forkerte oplysninger om klager i beskrivelsen af hans roller i den  

 aktuelle og tidligere saneringssager.
Nævnet finder ikke, at artiklens  

 oplysninger i øvrigt er af en sådan karakter, at bladet   uanset  

 den af bladet valgte vinkel   burde have forelagt klager artiklens  

 oplysninger inden offentliggørelsen.
Nævnet finder for så vidt angår artiklen  

 den 27. marts 2002 med overskriften "Kommunens advokat og  

  Tærsbøls Aps-formand styrer saneringsfirmaer" (bilag 9-3),  

 at bladet ikke har handlet i strid med god presseskik ved i artiklen at  

 konfrontere borgmesteren med kritikken af klager for sammenblanding af  

 interesser.
Nævnet finder dog, at der ikke i artiklens oplysninger er  

 belæg for artiklens overskrift, og nævnet udtaler i den anledning  

 sin kritik.
Nævnet finder endvidere, at kritikken af klager burde  

 være forelagt klager selv inden offentliggørelsen med henblik  

 på en kommentar.
Ved at undlade dette har bladet handlet i strid med  

 god presseskik, og nævnet udtaler også på dette punkt sin  

 kritik.
Til bladets anførsel om, at det ikke har været muligt at  

 få fat i klager for en kommentar, bemærker nævnet, at  

 oplysningerne ikke havde en sådan aktualitetsværdi, at bladet  

 ikke havde kunne afvente klagers bemærkninger inden for en rimelig  

 tidsramme.
Hvad angår forsiden og artiklen den 5. april 2002  

 med overskriften "Advokat for sælger, medejer og advokat for  

 køber" (bilag 12-1 og 12-4) finder nævnet på baggrund  

 af de modstridende forklaringer ikke at kunne tage stilling til, om  

 oplysningerne om klagers rolle i salget af lokalradiostationen er forkerte.  

 Nævnet finder derfor ikke tilstrækkeligt grundlag for at udtale  

 kritik af bladet på dette punkt.
Nævnet finder imidlertid, at  

 beskyldningerne mod klager for sammenblanding af interesser er af en  

 sådan karakter, at bladet burde have forelagt dem for ham inden  

 offentliggørelsen.
Ved at undlade dette har bladet handlet i strid med  

 god presseskik, og nævnet udtaler tillige sin kritik på dette  

 punkt.
Nævner bemærker ligeledes her, at oplysningerne ikke havde  

 en sådan aktualitetsværdi, at bladet ikke havde kunne afvente  

 klagers bemærkninger inden for en rimelig tidsramme.
 Nævnet finder samtidig, at bladet med kendskab til  

 de verserende konflikter mellem  Michael  Eibye og klager burde have udvist  

 større kritik over for  Michael  Eibye som kilde   og i den  

 forbindelse som mindstemål have forelagt klager  Eibyes oplysninger.  

 Nævnet finder, at bladet også på dette punkt har handlet i  

 strid med god presseskik og udtaler sin kritik.
For så vidt angår artiklen den 18. maj 2002  

 (bilag 20) refererer bladet en kommunalpolitiker, der vil bede borgmesteren  

 redegøre for kommunens advokatudgifter for 2000 og 2001. Nævnet  

 finder ikke grundlag for at udtale kritik i den anledning.
Henset til at det  

 alene er det pågældende byrådsmedlems subjektive vurdering  

 af, om klager fagligt er i stand til varetage kommunens interesser i en  

 konkret voldgiftssag, der er kommet til udtryk i artiklen, finder  

 nævnet ikke, at disse udsagn burde være forelagt for  

 klageren.
 Nævnet finder, at bladet ikke herudover har handlet  

 i strid med god presseskik.
 I medfør af medieansvarslovens § 49  

 pålægges det herefter den ansvarshavende redaktør af  

 Helsingør Dagblad at offentliggøre følgende:
 "Kendelse fra Pressenævnet:
I perioden 16. marts til 11. april 2002 bragte  

 Helsingør Dagblad en artikelserie omkring forløbet af en  

 indbudt licitation i forbindelse med byfornyelse af en konkret ejendom i  

 Helsingør.
I artikelserien omtaltes blandt andet advokat [K]s rolle i  

 forbindelse med saneringssagen, ligesom klagers hverv som advokat for  

 kommunen og byens borgmester blev beskrevet.
I artikelserien indgik endvidere  

 en omtale af advokat [K]s rolle i forbindelse med salget af en  

 lokalradiostation.
Endelig bragte bladet den 18. maj 2002 en artikel om  

 advokat [K]s deltagelse i en voldgiftssag som advokat for kommunen.
I  

 artiklen udtrykte et byrådsmedlem for SF tvivl om, hvorvidt advokaten  

 var i stand til fagligt at varetage kommunens interesser i  

 voldgiftssagen.
 Advokat [K] har klaget til Pressenævnet, idet han  

 finder, at god presseskik er tilsidesat.
Pressenævnet bemærker indledningsvis, at  

 forholdene omkring byfornyelsessager, herunder hvorvidt der sker misbrug af  

 offentlige midler, har stor samfundsmæssig interesse.
De involverede  

 parter må i den forbindelse tåle at få deres roller kritisk  

 belyst af medierne.
Nævnet finder for så vidt angår artiklen  

 den 27. marts 2002 med overskriften "Kommunens advokat og  

  Tærsbøls Aps-formand styrer saneringsfirmaer", at der ikke  

 i artiklens oplysninger er belæg for artiklens overskrift, og  

 nævnet udtaler i den anledning sin kritik.
Nævnet finder  

 endvidere, at kritikken af klager burde være forelagt klager selv inden  

 offentliggørelsen med henblik på en kommentar.
Ved at undlade  

 dette har bladet handlet i strid med god presseskik, og nævnet udtaler  

 også på dette punkt sin kritik.
Til bladets anførsel om,  

 at det ikke har været muligt at få fat i klager for en kommentar,  

 bemærker nævnet, at oplysningerne ikke havde en sådan  

 aktualitetsværdi, at bladet ikke havde kunne  afvente klagers  

 bemærkninger inden for en rimelig tidsramme.
Hvad angår forsiden og artiklen den 5. april 2002  

 med overskriften "Advokat for sælger, medejer og advokat for  

 køber" finder nævnet, at beskyldningerne mod klager for  

 sammenblanding af interesser er af en sådan karakter, at bladet burde  

 have forelagt dem for ham inden offentliggørelsen.
Ved at undlade  

 dette har bladet handlet i strid med god presseskik, og nævnet udtaler  

 tillige sin kritik på dette punkt.
Nævnet bemærker  

 ligeledes her, at oplysningerne ikke havde en sådan  

 aktualitetsværdi, at bladet ikke havde kunne afvente klagers  

 bemærkninger inden for en rimelig tidsramme.
 Nævnet finder samtidig, at bladet med kendskab til  

 de verserende konflikter mellem  Michael  Eibye og klager burde have udvist  

 større kritik over for  Michael  Eibye som kilde   og i den  

 forbindelse som mindstemål have forelagt klager  Eibyes oplysninger.  

 Nævnet finder, at bladet også på dette punkt har handlet i  

 strid med god presseskik og udtaler sin kritik.
 Nævnet finder, at bladet ikke herudover har handlet  

 i strid med god presseskik i forbindelse med artikelserien.
 København, den 25. september 2002.
Jørgen Nørgaard, Aage Lundgaard, Tage Clausen  

 og Ole Askvig." Afsagt den 25. september 2002.
