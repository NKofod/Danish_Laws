 En uddannelsesaftale blev ophævet ved gensidig overenskomst den 25.
august 1987. Eleven fremsatte den 14. april 1988 indsigelser mod denne  

 overenskomst.
Selv om det blev lagt til grund, at der den 25.
august 1987 var stillet ham i udsigt, at han kunne komme tilbage til  

 virksomheden, fandt nævnet, at der var udvist passivitet, idet han senest den  

 20. november 1987 måtte have været klar over, at et sådant løfte, såfremt det  

 var afgivet, ikke ville blive opfyldt.
Eleven fik derfor ikke tillagt  

 erstatning.
I nævnet til behandling af tvistigheder mellem efg-elever og  

 praktikvirksomheder er der den 22. december 1988 på grundlag af vedtagelse i  

 nævnsmøde den 22. november 1988 i sag nr. 16/1988: Efg-elev A mod B a/s  

 (kontorfaget) afsagt følgende KENDELSE: Mellem klageren efg-elev A, adr. x-by, født den 4. september  

 1966, og indklagede B a/s, y-by, blev der i april 1986 oprettet en  

 uddannelsesaftale, hvorefter klageren skulle uddannes inden for kontorfaget  

 med uddannelsesperiode fra den 23. april 1986 til den 22. april 1988. Den 25.  

 august 1987 underskrev såvel klageren som indklagede »Meddelelse til  

 arbejdsformidlingen om ophævelse af uddannelsesaftale«.
Grunden til  

 ophævelsen er på blanketten angivet som: »Gentagne forsømmelser og givet  

 usande oplysninger herom«.
På blanketten er der herudover sat  

 »X« ud for sætningen: »Gensidig overenskomst den 25/8  

 1987«.
 Ved klageskrift af 19. juli 1988 har klageren ved sin advokat indbragt  

 sagen for nævnet principalt med påstand om, at praktikforholdet genoptages,  

 subsidiært med påstand om, at indklagede tilpligtes at betale en erstatning  

 på 50.000 kr. for uberettiget ophævelse af uddannelsesaftalen.
Indklagede har påstået frifindelse. for nævnet blandt andet forklaret, at  

 han ikke har modtaget nogen advarsler om, at han ville blive bortvist,  

 såfremt han udeblev.
Han har ringet til indklagede, hver gang han ikke mødte,  

 men har ikke altid opgivet den rigtige årsag for udeblivelsen.
Han er kun  

 udeblevet ulovligt 3 1/2 dag.
På det tidspunkt, hvor uddannelsesaftalen blev  

 ophævet, havde han nogle uheldige kammerater, som han forsøgte at komme væk  

 fra.
Den dag, ophævelsen blev underskrevet, kørte direktør C ham til hans  

 forældres forretning, hvor man diskuterede situationen.
C havde blanketten om  

 ophævelsen med, og i overværelse af forældrene skrev han blanketten under.  

 Han så kun den nederste halvdel af blanketten, der formodentlig må have været  

 foldet.
Han så således ikke, at det på blankettens øverste halvdel var  

 angivet, at ophævelsen skete efter gensidig overenskomst.
Han så derimod, at  

 årsagen var angivet som »gentagne forsømmelser og givet usande  

 oplysninger derom«.
Han vedgår, at dette også er rigtigt.
Samtidig sagde  

 C i forældrenes overværelse imidlertid, at klageren kunne komme tilbage, når  

 han »ikke længere gik sammen med dem, han nu gik med«, selv om det  

 skulle vare 2-6 måneder.
Dette opfattede han klart som et løfte fra C's side.  

 Han blev først klar over, at C ikke ville vedstå løftet, da C nogle måneder  

 senere efter anmodning sendte ham en kort anbefaling og oplyste, at klageren  

 ikke kunne komme tilbage.
Direktør C, der er direktør hos indklagede, har under personligt fremmøde  

 for nævnet blandt andet forklaret, at han forud for underskrivelsen af  

 blanketten om ophævelse havde udfyldt den, således som den i dag fremtræder.  

 Underskrivelsen fandt sted på hans kontor i virksomheden.
Han har ikke på  

 noget tidspunkt sagt, at han ville tage klageren tilbage på et senere  

 tidspunkt.
Klageren var ved underskrivelsen enig i, at han skulle holde op,  

 og klageren kom med en bemærkning om, at »han gad heller ikke være der  

 mere«.
Det er korrekt, at vidnet bagefter kørte klageren til forældrenes  

 forretning.
Vidnet blev først bekendt med, at klageren protesterede mod  

 ophævelsens lovlighed, da han den 14. april 1988 modtog et brev herom fra  

 klagerens advokat.
Fru D, der er klagerens moder, har under personligt fremmøde for nævnet  

 blandt andet forklaret, at ophævelsen blev underskrevet af klageren på  

 kontoret i hendes ægtefælles forretning.
Det ark klageren underskrev, var  

 foldet, og klageren så ikke den anden halvdel af arket.
På kontoret sagde  

 klageren til C: »Du havde jo lovet, at jeg kunne være der!» Vidnet  

 dyssede klageren ned og spurgte C, om klageren slet ikke kunne komme tilbage.  

 C svarede: »Hvis han finder sig selv, så ved I, hvor jeg bor!» Da  

 det nogle måneder senere blev klart, at C ikke ville tage klageren tilbage,  

 henvendte klageren sig til Arbejdsformidlingen, hvorfra hun den 26. november  

 1987 modtog en kopi af den indsendte ophævelsesskrivelse.
Klageren har til støtte for sine påstande gjort gældende, at direktør C  

 har afgivet et løfte om at lade klageren genoptage sin uddannelse hos  

 indklagede.
I hvert tilfælde foreligger der ikke tilstrækkelig begrundelse  

 for som sket at bortvise klageren den 25. august 1987. Det må i denne  

 forbindelse - uanset ophævelsesskrivelsens ordlyd - lægges til grund, at der  

 er tale om en ensidig ophævelse fra indklagedes side.
Klageren har ved sin  

 underskrivelse ikke været bekendt med, at ophævelsen ville komme til at  

 fremstå som gensidig.
Indklagede har til støtte for sin frifindelsespåstand gjort gældende, at  

 klageren ved sin underskrift har accepteret, at uddannelsesaftalen efter  

 gensidig overenskomst er ophævet.
Direktør C har ikke givet klageren tilsagn  

 om, at han på et senere tidspunkt kunne genoptage sin uddannelse hos  

 indklagede.
Under alle omstændigheder har klageren fortabt en evt. ret til at  

 gøre indsigelse mod ophævelsesskrivelsen ved først at reagere efter ca. 8  

 måneders forløb.
Hertil kommer imidlertid, at ophævelsen under alle  

 omstændigheder - selv efter klagerens egen forklaring - har været berettiget.
 Tvistighedsnævnet skal udtale:
Nævnet har ingen hjemmel til at pålægge indklagede at genoptage  

 uddannelsesforholdet.
Allerede af denne grund kan klagerens principale  

 påstand ikke tages til følge.
 Efter de afgivne forklaringer lægger nævnet til grund, at klageren den 25.  

 august 1987 har været klar over, at han underskrev en erklæring om  

 uddannelsesforholdets ophør med begrundelse i hans egne gentagne forsømmelser  

 og usande oplysninger herom.
 Derimod finder nævnet det ikke godtgjort, at direktør C den 25. august  

 1987 har afgivet noget bindende tilsagn om, at klageren på et senere  

 tidspunkt kunne genoptage sin uddannelse hos indklagede.
Såfremt klageren efter en kortvarig, nærmere overvejelse ikke ønskede at  

 vedstå den underskrevne erklæring, måtte han uden unødig ophold fremsætte  

 sine indsigelser herom over for indklagede.
Da klageren først har fremsat  

 indsigelse den 14. april 1988, findes han at have fortabt sin ret til at  

 anfægte erklæringens ordlyd.
 Selv om det lægges til grund, at klageren har troet, at direktør C havde  

 givet tilsagn om klagerens tilbagevenden, og at klageren af denne grund ikke  

 ønskede straks at protestere mod erklæringens ordlyd, findes klageren  

 ligeledes på grund af passivitet at have fortabt sin ret til at anfægte  

 erklæringens ordlyd, da klageren efter det oplyste allerede omkring den 20.  

 november 1987 kom til kundskab om, at han ikke kunne genoptage uddannelsen  

 hos indklagede.
 Herefter tager nævnet indklagedes frifindelsepåstand til følge.
 THI BESTEMMES:
 Indklagede, B a/s, frifindes for de af klageren, efg-elev A, nedlagte  

 påstande.
 Hver part bærer sine sagsomkostninger.
