Pressenævnet  

 bemærkede, at familien blev inviteret til Danmark af håndboldklubben, og  

 ifølge  

 de oplysninger, der forelå for bladets internetavis, skulle træneren for  

 klubben, havde spillet en aktiv rolle ved familiens fraflytning.
Herefter  

 fandt  

 nævnet, at der var knyttet en almen interesse til omtalen af sagen, og  

 bladets  

 internetavis havde derfor ikke handlet i strid med god presseskik ved at  

 omtale  

 sagen.
Nævnet  

 bemærkede, at udsagnene i overskrifterne, i lederen og i artiklerne måtte  

 forstås således, at træneren personlig skulle have sat familien ud af  

 spillerens  

 lejlighed.
Nævnet fandt ikke, at der var belæg for denne påstand, som var  

 agtelsesforringende i forhold til træneren.
Navnlig på grund af  

 oplysningernes  

 agtelsesforringende karakter fandt nævnet, at bladets internetavis groft  

 havde  

 handlet i strid med god presseskik, og nævnet udtalte sin alvorlige kritik.
Der var  

 af sagens parter afgivet modstridende forklaringer om, hvilke oplysninger  

 bladets journalist telefonisk havde forelagt for formanden for klubben, og om  

 formanden udtalte sig på vegne af træneren.
Nævnet kunne ikke afgøre, om det  

 var trænerens eller bladets fremstilling, der var rigtig.
Nævnet kunne derfor  

 ikke konstatere, at bladets internetavis ikke i tilstrækkeligt omfang havde  

 efterprøvet  

 oplysningerne i forhold til træneren.
Nævnet fandt ikke grundlag for at  

 konstatere, at bladets internetavis ikke havde udvist tilstrækkelig kritik  

 over  

 for sine nyhedskilder, og fandt ikke, at bladets internetavis havde handlet i  

 strid med god presseskik ved at offentliggøre billedet af familien.
Kendelse  

 fra Pressenævnet i sag 2004-6-4 [K1] og [K2] har ved advokat Henrik Peytz klaget til  

 Pressenævnet over en række artikler bragt  

 i Ekstra Bladets internetavis  

 den 11. og 12. december 2003, idet de mener, at god presseskik er tilsidesat.
 I en artikel den 11. december 2003 hed det i en overskrift   

  

[K1] SÆTTER KRÆFTRAMT FAMLIE UD  

  

  og i  

 en underrubrik Kræftsyg mand, hans kone og parrets syvårige barn sat af  

 på  

 p-plads sent om aftenen.
 I artiklen hed det:
 Dansk håndbolds-ungdoms super-idol, [K1], satte i denne uge med  

 to timers varsel en kræftsyg mand, hans kone og parrets syvårige barn på  

 gaden.
- I skal ud.
Der er ikke noget at snakke om.
I har to timer til  

 at pakke.
 Med denne barske melding troppede [K1]s far, Keld Andersen, og  

 cafeteria-bestyrer Flemming Schubert fra Antvorskovhallen, der er  

 Slagelse-håndboldpigernes hjemmebane, tirsdag kl 19.15 op på adressen  

 Holbækvej  

 5 i Slagelse, hvor den makedonske kontrakt-spiller [K2] bor.
 Ordren gjaldt [K2]s makedonske logerende, Vlado Janev, hans kone  

 og deres søn.
ACCEPT FRA [K1] De er nære venner af [K2]s mand Johan, og da [K1] i sommer skrev  

 kontrakt med [K2], accepterede hun, at ikke alene Johan, men også hans  

 venner,  

 Janev-familien, fulgte med til Danmark.
 Ifølge dansk-makedoneren Vladimir Evkovski, der er en nær ven af  

 Janev-familien, skete det i form af en skriftlig indbydelse fra  

 håndboldklubben  

 i Slagelse.
AFVENTEDE KEMO Siden gik ægteskabet mellem den makedonske håndboldspiller og  

 hendes mand i stykker, og Johan rejste tilbage til Makedonien.
Ifølge  

 Vladimir  

 Evkovski accepterede [K2] dog, at mandens venner foreløbig blev boende hos  

 hende i lejligheden i Slagelse. Årsagen var ikke mindst, at Vlado Janev i  

 mellemtiden var blevet opereret for kræft på Holbæk Sygehus og skulle igennem  

 en kemo-behandling på Rigshospitalet, før også han og hans familie i januar  

 kunne vende tilbage til Makedonien.
Men tirsdag eftermiddag var [K2]s gæstfrihed sluppet op.
Efter  

 en diskussion om penge forlod hun sin lejlighed, klagede sin nød til [K1] og  

 vendte efter nogle timer tilbage med [K1]s far og Antvorskovhallens  

 cafeteria-bestyrer som udsmidere.
DROPPET PÅ P-PLADS Janev-familien ejer ikke en klink og afviste derfor, ifølge  

 Vladimir Evkovski, et tilbud om at blive kørt på hotel.
I stedet bad de om at  

 blive kørt til København, hvor Vladimir Evkovski tilbød dem at bo i sin  

 lejlighed.
Han ringede også til Ekstra Bladet.
Da håndboldklubbens udsmidere hørte det, skulle de ikke nyde  

 noget af at aflevere den makedonske familie på vennens adresse.
I stedet blev  

 den ulykkelige familie klokken 23 sat af på en parkeringsplads i Gentofte og  

 befordret det sidste stykke i en taxa.
- [K1]s opførsel er oprørende, og hendes to håndlangere græd  

 under bilturen til København.
Det er da i orden, at [K2] ønsker at leve i  

 fred,  

 men det retfærdiggør ikke, at man sætter en sygdomsramt familie med et lille  

 barn på gaden med to timers varsel.
Håndboldklubben og [K1] pådrog sig et  

 ansvar, da hun inviterede Janev-familien til Danmark.
Nu løber hun fra det,  

 siger Vladimir Evkovski til Ekstra Bladet.
Den ene af udsmiderne, Flemming Schubert, nægter at kommentere  

 de dramatiske begivenheder tirsdag aften.
Det samme gælder [K2].
- Det er privat.
Jeg har ingen kommentar, siger hun til Ekstra  

 Bladet. Artiklen var ledsaget af et billede af familien Janev, der står  

 på en vej med deres ejendele i plastikposer.
I teksten til billedet hed det:  

 Vlado med sin kone og deres syvårige søn.
Vlado er kræftsyg og er netop  

 blevet  

 smidt på porten af [K1].
 I en artikel med overskriften   

  

 FORMAND: HVAD ER PROBLEMET?  

  

  hed det:
 - Vi har hverken forpligtet os over for Janev-familien eller  

 garanteret for deres ophold over for de danske myndigheder, siger formanden  

 for  

 Slagelse Forenede Håndboldklubber, Bjarne Stenbæk, til Ekstra Bladet.
 Han kan ikke se noget galt i udsmidningen fra [K2]s lejlighed  

 tirsdag aften.
ALT ER FINT - Når man er gæst i et hjem og bliver bedt om at forlade det, så  

 må man altså ud.
Og [K2] havde  forgæves  bedt familien om at  

 flytte.
Men  

 hvad er problemet? Familien er jo ikke sat på gaden, men flyttet til en ny  

 adresse i København.
Så alt burde jo være fint.
 Selv om håndboldklubben ikke skulle være juridisk forpligtet  

 over for Janev-familien, har klubben i det mindste  

  

 følt  

  

 sig forpligtet.
TILBØD FLY Da Vlado Janev skulle i gang med sin kemo-kur på Rigshospitalet,  

 garanterede håndboldklubbens læge for betalingen.
Det oplyser Janev gennem  

 vennen Vladimir Evkovski, som tirsdag aften åbnede sit hjem for familien.
 Klubbens pligt-  

  

 følelse  

  

 gik så langt, at man, ifølge Bjarne Stenbæk, efter udsmidningen både tilbød  

 at  

 betale for hotelværelser og fly hjem til Makedonien.
- Vore tilbud blev afvist.
Familien ønskede blot at blive kørt  

 til vennen i København.
BLODTRANSFUSION Det tilbageviser Janev-familien.
- Der var hverken tale om gratis hotel eller fly.
Men når de nu  

 absolut skulle smides ud, ønskede familien at blive kørt ind til mig i  

 København, fordi manden næste dag skulle stille til en stor blodtransfusion  

 på  

 Rigshospitalet, siger Vladimir Evkovski. Den 12. december 2003 bragte Ekstra Bladets internetavis en  

 leder med overskriften   

  

 FUCK ANSTÆNDIGHEDEN  

  

 ,  

 hvori det hed:
  

  

[K1]  

  

 var en  

 gudbenådet håndboldspiller.
Muligvis den bedste kvindelige håndboldspiller,  

 Danmark  

 nogen sinde har haft.
Hun har givet os utallige store håndboldoplevelser.
 [K1] er tilsyneladende også en meget dygtig håndboldtræner.  

 Hendes resultater med Slagelses kvindehåndboldhold kunne i hvert fald tyde på  

 det.
 Men [K1] er ikke noget stort menneske.
[K1]  

  

 satte tirsdag  

 aften i denne uge en kræftsyg mand, hans kone og parrets syvårige søn på  

 gaden.  

 Familien fik to timer til at pakke.
Den ulykkelige familie kommer fra  

 Makedonien,  

 og den er rent faktisk inviteret til Danmark af Slagelse Forenede  

 Håndboldklubber.
Den kendsgerning forhindrede imidlertid hverken [K1] eller  

 klubben i at handle med en isnende brutalitet, da familien pludselig var til  

 ulejlighed for en af [K1]s spillere.
Reaktionen var hurtig, uanstændig og  

 ubarmhjertig.
Familien kom ud.
[K1]  

  

 er aldrig sen til  

 at erklære, at hun er et offer for janteloven.
Desværre har hun ikke fattet  

 det  

 mindste af den lov, som Aksel Sandemose formulerede.
Den lov skildrer et samfund, hvor der ikke er plads til  

 forskelligheder.
Hvor mennesker med særlige talenter ikke får lov til at  

 udfolde deres evner, og hvor de, der vover at rage op, får kappet hovedet af,  

 så de kommer på niveau med alle andre.
[K1]  

  

 er sikkert et  

 geni på sit felt.
Hun rager op.
Blot er hun på ingen måde offer for janteloven.
Hun har lykkeligvis  

 haft rig lejlighed til at udfolde sine unikke evner, og hun har det stadig.  

 Men  

[K1] mener åbenbart, at hun med sit iøjnefaldende talent og med janteloven  

 som  

 skjold har ret til at se stort på al anstændighed.
Som om andre ikke rigtig tæller, fordi de ikke er genier som hende.  

 Det er en grov forvridning af janteloven.
Vi har før set [K1] vise almindelig  

 anstændighed med fuckfingeren  men vi har aldrig oplevet hende gøre det  

 med en  

 sådan brutalitet som nu. Samme dag bragte internetavisen en artikel med overskriften   

  

 SKRÆPPENDE [K1] SMED OS UD  

  

  og  

 underrubrikken   

  

 Kræftramt børnefamilie: [K1]  

 deltog personligt, da vi blev sat på gaden  

  

 , hvori det hed:
 [K1] deltog personligt, da en kræftramt makedonsk børnefamilie  

 i tirsdags med kort varsel blev sat på gaden fra deres logi i Slagelse.
- [K1] stod neden for trappen og skræppede op på sin sædvanlige  

 facon.
Vi så hende ikke, men hørte hende tydeligt, mens hendes far Keld  

 Andersen  

 og Flemming Schubert fra Antvorskovhallen blev sendt op til os i lejligheden  

 på  

 første sal og krævede, at vi skulle være ude i løbet af 15 minutter.
Vi  

 håbede,  

 hun selv ville komme op, så vi kunne få en forklaring, siger Janev Vlado og  

 hans kone Hermina til Ekstra Bladet.
De to mænd indså, at Janev-familien ikke  

 kunne nå at pakke så hurtigt, forlod stedet og kom tilbage efter en times tid  

   

 denne gang uden [K1].
POSER OG KUFFERTER Med tøj og madvarer pakket ned i kufferter og bæreposer blev Vlado  

 Janev, 38, Hermina, 27, og deres chokerede søn, Kristijan på syv år, i bil  

 kørt  

 til København, hvor vennen Vladimir Evkovski ville åbne sit hjem for dem.
Da Keld Andersen og Flemming Schubert undervejs erfarede, at der  

 var blevet ringet til Ekstra Bladet, valgte de blot at sætte den ulykkelige  

 familie  

 af på en parkeringsplads i Gentofte.
Klokken var elleve om aftenen, og det  

 var  

 bidende koldt.
 Janev-familiens ven og tolk Vladimir Nielsen var blevet  

 alarmeret og nåede lige at fange de to udsmidere, inden de kørte deres vej  

 igen.
Både Slagelse FH og [K1] nægter at udtale sig, men betegner i en  

 pressemeddelelse Ekstra Bladets fremstilling af sagen i går som urigtig  

 i form  

 og indhold. Artiklen var ledsaget af et billede af [K1] med teksten - [K1]  

 stod neden for trappen og skræppede på sin sædvanlige facon.
Vi håbede, hun  

 selv ville komme op, så vi kunne få en forklaring, siger den udsmidte  

 familie.
 I en artikel med overskriften   

  

[K1] LÅSTE SIG INDE  

  

  bragt samme dag hed det:
 [K1] låste sig i aftes inde i Antvorskovhallen sammen med sine  

 spillere.
 Som før en vigtig landskamp hersede hun med de danske mestre bag  

 nedrullede gardiner.
 - Træningen er lukket i aften, bedyrede en mand bestemt, da  

 Ekstra Bladet forsøgte at få kontakt til træneren.
- Vi vil blot tale med [K1]? - Hun har ingen kommentarer, svarede manden.
- Hun ved jo ikke, at vi  

 er her? - Jo, det ved hun godt.
 Manden lod sig til sidst overtale til at spørge [K1] og hendes  

 far Keld Andersen, om de ville tale med Ekstra Bladet.
Lidt senere kom han tilbage med besked om, at ingen havde noget  

 at sige. [K1] og [K2] har anført, at oplysningen om, at [K1] smed den  

 makedonske familie ud, er forkert.
Uagtet at Ekstra Bladets internetavis  

 korrekt har gengivet, at det var Keld Andersen og Flemming Schubert, der bad  

 familien om at flytte, er der i omtalen givet det indtryk, at det var på  

[K1]s  

 opfordring.
Eksempelvis har bladet henvist til Keld Andersen og Flemming  

 Schubert som [K1]s udsmidere og håndlangere. [K1] var ikke i lejligheden  

 eller  

 på trappeopgangen, men opholdt sig i en bil under hele forløbet.
Bladet har  

 undladt at verificere de bragte oplysninger, og punkt A.1 i de vejledende  

 regler for god presseskik er således overtrådt.
Det forhold, at [K1] er en  

 offentlig person, kan ikke berettige den urigtige og vildledende omtale.
Klagerne har videre anført, at Ekstra Bladets internetavis burde  

 have udvist større kildekritik over for oplysningerne fra den makedonske  

 familie, henset til at bladet var bekendt med, at historien udsprang af en  

 alvorlig uoverensstemmelse mellem [K2] og familien.
Punkt A.2 er derfor  

 overtrådt.
Klagerne har yderligere anført, at den urigtige fremstilling af [K1]  

 som brutal udsmider er stærkt krænkende og agtelsesforringende.
Bladet burde  

 have forelagt hende oplysningerne om hendes påståede rolle ved familiens  

 fraflytning.
Det ændrer ikke herved, at journalisten den 10. december 2003  

 var  

 i kontakt med formanden for Slagelse FH, Bjarne Stenbæk.
Samtalen drejede sig  

 ikke om [K1]s rolle ved familiens fraflytning, men om klubbens relationer til  

 familien.
Bjarne Stenbæk var telefonisk i kontakt med blandt andet [K1] for  

 at  

 få oplysninger om kontrakten mellem klubben og [K2].
Punkt A.3 er derfor  

 overtrådt.
Klagerne har videre anført, at overskrifterne giver det klare  

 indtryk, at det var [K1], der personligt smed familien på gaden.
Der er ikke  

 dækning for denne påstand i artiklerne.
Punkt A.6 er derfor overtrådt.
Klagerne har yderligere anført, at omtalen af den makedonske  

 families fraflytning angår et forhold, der henhører under privatlivets fred,  

 og  

 der er ingen almen interesse, der kan begrunde offentlig omtale.
Punkt B.1 er  

 derfor overtrådt.
 Klagerne har endelig anført, at offentliggørelsen af billedet af  

 den makedonske familie er i strid med god presseskik, idet der herved  

 formidles  

 det urigtige indtryk, at familien blev efterladt på gaden det pågældende  

 sted.
Ekstra Bladets internetavis har anført, at klageskrivelsen  

 bekræfter oplysningerne i reportagen om, at [K1] personligt deltog i  

 udsmidningen af den makedonske familie. [K1] tog opstilling ved trappen til  

 lejligheden og råbte ubehageligheder til familien, mens hun lod sin far og  

 Flemming Schubert gøre det grove arbejde med at få smidt familien ud af [K2]s  

 lejlighed.
Bladet har henvist til erklæring af 18. december 2003 fra Vlado og  

 Hermina Janev.
Bladet har videre anført, at  

 formanden for Slagelse FH, Bjarne Stenbæk, i tre-fire telefonsamtaler med  

 journalisten den 10. december 2003 i næsten alle detaljer bekræftede de  

 bragte  

 oplysninger.
Hver gang han var i tvivl om en detalje afbrød han samtalen,  

 konfererede med [K1] og ringede op igen.
På enkelte punkter, hvor han og [K1]  

 havde afvigende synspunkter, blev Bjarne Stenbæks kommentarer bragt.
Bjarne  

 Stenbæk oplyste i telefonsamtalen med journalisten, at han og [K1] havde  

 besluttet, at han skulle svare på vegne af hende og klubben i sagen.
Bladet  

 forsøgte endvidere den 11. december 2003 ved personligt fremmøde i  

 Antvorskovhallen at få [K1]s kommentarer til sagen, men hun ønskede ikke at  

 udtale sig.
Kravet om kontradiktion er søgt opfyldt ved kontakt til sagens  

 implicerede, hvoraf dog kun de citerede har benyttet sig af muligheden.
Bladet har yderligere anført, at det var berettiget at bringe  

 omtalen af [K1], idet hun er en offentlig person og rollemodel for mange unge  

 mennesker.
Sagen viser, at der er uoverensstemmelse mellem [K1]s offentlige  

 udtalelser om, hvorledes andre mennesker bør opføre sig, og hendes faktiske  

 handlinger,  

 og omtalen var derfor berettiget.
 Bladet har endelig anført, at billedet af familien Janev synligt  

 for enhver er taget ved en befærdet vej, og det kan derfor ikke stamme fra en  

 øde parkeringsplads.
I sagens behandling har følgende nævnsmedlemmer deltaget:  

 Niels Grubbe, David Trads, Kaare R.
Skou og  

 Kirsten Dyregaard.
 Pressenævnet udtaler:
Familien Janev blev inviteret til Danmark af Slagelse FH, og  

 ifølge de oplysninger, der forelå for Ekstra Bladets internetavis, skulle  

 træneren for Slagelse FH, [K1], have spillet en aktiv rolle ved familiens  

 fraflytning.
Herefter finder Pressenævnet, at der er knyttet en almen  

 interesse  

 til omtalen af sagen, og Ekstra Bladets internetavis har derfor ikke handlet  

 i  

 strid med god presseskik ved at omtale sagen.
Udsagnene i overskrifterne, i lederen og i artiklerne må forstås  

 således, at [K1] personlig skulle have sat familien Janev ud af [K2]s  

 lejlighed.
Nævnet finder ikke, at der er belæg for denne påstand, som er  

 agtelsesforringende i forhold til [K1].
Navnlig på grund af oplysningernes  

 agtelsesforringende karakter finder nævnet, at Ekstra Bladets internetavis  

 groft har handlet i strid med god presseskik, og nævnet udtaler sin alvorlige  

 kritik.
Der er af sagens parter afgivet modstridende forklaringer om,  

 hvilke oplysninger bladets journalist den 10. december 2003 telefonisk  

 forelagde  

 for formanden for Slagelse FH, Bjarne Stenbæk, og om Bjarne Stenbæk udtalte  

 sig  

 på vegne af [K1].
Der er ikke mulighed for yderligere bevisførelse herom for  

 nævnet, og nævnet kan ikke afgøre, om det er [K1]s eller bladets  

 fremstilling,  

 der er rigtig.
Nævnet kan derfor ikke konstatere, at Ekstra Bladets  

 internetavis ikke i tilstrækkeligt omfang har efterprøvet oplysningerne i  

 forhold til [K1].
Nævnet lægger efter sagens oplysninger til grund, at bladet  

 i  

 forhold til artiklen den 12. december 2003 forgæves forsøgte at forelægge  

[K1]  

 artiklens oplysninger.
 Nævnet finder ikke grundlag for at konstatere, at Ekstra Bladets  

 internetavis ikke har udvist tilstrækkelig kritik over for sine nyhedskilder,  

 og finder ikke, at Ekstra Bladets internetavis har handlet i strid med god  

 presseskik ved at offentliggøre billedet af familien Janev.
 I medfør af medieansvarslovens § 49 pålægger Pressenævnet  

 herefter den ansvarshavende redaktør af Ekstra Bladets internetavis at  

 offentliggøre  

 følgende:
   

  

 Kendelse fra Pressenævnet:
Den 11. og 12. december  

 2003 bragte Ekstra Bladets inter netavis i overskrifter, i en leder og i  

 artikler en omtale af, at en kræftsyg mand og hans familie var blevet sat på  

 gaden af håndboldklubben Slagelse FHs træner, [K1].
Dette skulle være  

 sket,  

 efter at håndboldspilleren [K2], i hvis lejlighed familien boede, forgæves  

 havde  

 bedt familien om at flytte.
 [K1] og [K2] har klaget  

 til Pressenævnet, idet de finder, at god presseskik er tilsidesat.
 Pressenævnet udtaler:
Udsagnene i  

 overskrifterne, lederen og artiklerne må forstås således, at [K1] personlig  

 skulle have sat familien Janev ud af [K2]s lejlighed.
Nævnet finder ikke, at  

 der er belæg for denne påstand, som er agtelsesforringende i forhold til  

[K1].
Navnlig  

 på grund af oplysningernes agtelsesforringende karakter finder nævnet, at  

 Ekstra Bladets internetavis groft har handlet i strid med god presseskik, og  

 nævnet udtaler sin alvorlige kritik.
 København, den 18. maj 2004.
Niels Grubbe, David Trads, Kaare R.
Skou og Kirsten Dyregaard. Afgjort den 18. maj 2004.
