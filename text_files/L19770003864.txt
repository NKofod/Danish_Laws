 I tilslutning til udenrigsministeriets bekendtgørelse nr. 47 af 20. juli  

 1972, Lovtidenden C, meddeles det, at udenrigsministeren ved en til  

 Europarådets generalsekretær fremsendt erklæring af 4. april 1977 for et  

 tidsrum af 5 år fra den 7. april 1977 at regne har forlænget gyldigheden af  

 de tidligere afgivne erklæringer i henhold til ovennævnte konventionens  

 artikel 25 samt artikel 6 (2) i konventionens fjerde tillægsprotokol,  

 hvorefter Danmark anerkender den europæiske menneskerettighedskommissionens  

 kompetence til at modtage klager fra enkeltpersoner.
 Endvidere har udenrigsministeren ved en til Europarådets generalsekretær  

 fremsendt erklæring af 4. april 1977 for et tidsrum af 5 år fra den 7. april  

 1977 at regne i henhold til ovennævnte konventions artikel 46 samt artikel 6  

 (2) i konventionens fjerde tillægsprotokol og under forudsætning af  

 gensidighed i sager rejst at stater forlænget gyldigheden af de tidligere  

 afgivne erklæringer, hvorefter Danmark anerkender den europæiske  

 menneskerettighedsdomstols kompetence som bindende uden særlig overenskomst.
 Udenrigsministeriet, den 27. maj 1977.
 F.M.
 Eigil Jørgensen.
