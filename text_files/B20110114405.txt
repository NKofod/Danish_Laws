Bekendtgørelse om straffebestemmelser for overtrædelse af forordning om fødevareinformation til forbrugerne (mærkningsforordningen) I medfør af § 60, stk. 3, i lov om fødevarer, jf. lovbekendtgørelse nr. 820 af 1. juli 2011, fastsættes:
§ 1. Medmindre højere straf er forskyldt efter den øvrige lovgivning, straffes med bøde den fødevarevirksomhed, der overtræder følgende bestemmelser i Europa-Parlamentets og Rådets forordning (EU) nr. 1169/2011 af 25. oktober 2011 om fødevareinformation til forbrugerne (mærkningsforordningen) 1) artikel 6, 2) artikel 7, 3) artikel 8, 4) artikel 9, stk. 1-2, 5) artikel 10, stk. 1, 6) artikel 12, stk. 1-2, 7) artikel 13, stk. 1-3 og stk. 5, 8) artikel 14, stk. 1-2, 9) artikel 15, stk. 1 og stk. 3, 10) artikel 16, stk. 1-2 og stk. 4, 11) artikel 17, stk. 1-4 12) artikel 18, stk. 1-3, 13) artikel 21, stk. 1, litra a)-b) og afsnit 2-3, 14) artikel 22, stk. 1, 15) artikel 23, stk. 1, 16) artikel 24, stk. 1-2, 17) artikel 25, 18) artikel 26, stk. 2 og stk. 3, litra a)-b), 19) artikel 27, stk. 1, 20) artikel 28, 21) artikel 30, stk. 1-5, 22) artikel 31, stk. 1, stk. 3 eller stk. 4, 1. led.
23) artikel 32, 24) artikel 33, stk. 1-4, 25) artikel 34, stk. 1-4 og stk. 5, 1. led, 26) artikel 35, stk. 1, 27) bilag III, 28) bilag VI, a) del A, b) del B, punkt 1-2, c) del C, 29) bilag VII, a) del A, punkt 1, 2. kolonne, 1. led, b) del A, punkt 8, 2. kolonne, 2. afsnit, c) del A, punkt 9, 2. kolonne, 1. afsnit, 2. led og 2. afsnit, d) del B, punkt 1, 2. kolonne, 2. afsnit, e) del B, punkt 2, 2. kolonne, 2. afsnit, f) del B, punkt 17, 1. kolonne, 3. afsnit, g) del C, h) del E, 30) bilag VIII, punkt 3 og punkt 4, litra a) og b), eller 31) bilag IX, punkt 3-5.
Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 2. Bekendtgørelsen træder i kraft den 13. december 2011.
