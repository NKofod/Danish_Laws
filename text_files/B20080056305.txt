Bekendtgørelse om ændring af bekendtgørelse om statens voksenuddannelsesstøtte (SVU-bekendtgørelsen) (SVU til fagspecifikke kurser) § 1 I bekendtgørelse nr. 643 af 15. juni 2007, som ændret ved bekendtgørelse nr. 157 af 29. februar 2008, foretages følgende ændringer:
 1. I indledningen ændres »§ 13, stk. 5 og 6« til: »§ 13, stk. 2, 6 og 7«, og efter »lovbekendtgørelse nr. 319 af 20. marts 2007,« indsættes: »som ændret ved lov nr. 546 af 17. juni 2008,«.
 2. I § 15 indsættes efter stk. 2 som nyt stykke:
 »Stk. 3. Der gives SVU til at deltage i følgende fagspecifikke kurser, som ikke udbydes som indtægtsdækket virksomhed:
 1) Fagspecifikke kurser på niveau som anført i stk. 1, nr. 1, der udbydes efter lov om åben uddannelse.
2) Fagspecifikke kurser, som universiteterne er godkendt til at udbyde på heltid, jf. § 5, stk. 2, i universitetsloven.« 3. I § 15, stk. 5, der bliver stk. 6, ændres »stk. 1-4« til: »stk. 1-5«.
4. I § 25, stk. 1, indsættes efter »arbejdsløshedsforsikring mv.«: », jf. dog stk. 2.« 5. I § 25 indsættes efter stk. 1 som nyt stykke:
»Stk. 2. Til fagspecifikke kurser, jf. § 15, stk. 3, nr. 1 og 2, ydes SVU ud fra en ugesats svarende til 90 procent af arbejdsløshedsdagpengenes højeste beløb, jf. § 47 i lov om arbejdsløshedsforsikring mv.« 6. I § 25, stk. 2, der bliver stk. 3, ændres »jf. stk. 3« til: »jf. stk. 4«.
§ 2 Bekendtgørelsen træder i kraft den 1. juli 2008 og har virkning for ansøgninger om SVU til deltagelse i fagspecifikke kurser, der begynder efter bekendtgørelsens ikrafttræden.
