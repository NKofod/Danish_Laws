 Der blev klaget over, at patienten ved undersøgelsen den 23.  

 september 1999 ikke blev informeret om, at der ved undersøgelsen blev  

 fundet et område, som man anbefalede egen læge at få  

 nærmere undersøgt med henblik på en biopsi.
Klage over manglende opfølgning  

 på mammografiundersøgelse Patientklagenævnet fandt ikke grundlag for at kritisere  

 lægerne på røntgenafdelingen for deres information af  

 patienten.
Det blev fra røntgenafdelingen oplyst til sagen, at  

 lægen altid oplyser patienterne om, at der er tale om et  

 foreløbigt svar, og at den endelige beskrivelse først  

 fremkommer, når en anden læge har vurderet undersøgelsen.  

 Ifølge patienten fik hun imidlertid ikke at vide, at det var et  

 foreløbigt svar, og at en anden læge skulle vurdere  

 undersøgelsen.
 Overlægen, som efterfølgende gennemgik billederne, var enig i  

 beskrivelsen, men supplerede med en tilføjelse om, at patientens egen  

 læge blev tilrådet at henvise hende til et sygehus, så  

 fundet kunne blive vurderet med henblik på, om der skulle tages biopsi,  

 idet der var et område, der adskilte sig fra det øvrige.
Der blev således ved undersøgelsen ikke fundet noget  

 ondartet, hvorfor nævnet fandt, at det var korrekt at informere  

 patienten i overensstemmelse hermed.
Nævnet fandt imidlertid, at det  

 havde været hensigtsmæssigt, om den undersøgende  

 læge havde sørget for, at det af røntgenbeskrivelsen  

 havde fremgået, at patienten kun havde fået et foreløbigt  

 svar, samt at hun havde sikret sig, at patienten havde forstået  

 dette.
 Nævnet fandt grundlag for at kritisere den praktiserende læges  

 behandling af patienten.
Nævnet oplyste, at det er normalt i almen praksis, at læger  

 aftaler med patienten, at denne selv kontakter lægen for at få  

 svaret på en undersøgelse.
Mange læger har dog etableret  

 den praksis, at prøvesvar, der kræver opfølgning,  

 lægges for sig med henblik på aktiv kontakt til patienten,  

 såfremt denne mod forventning ikke henvender sig inden for det aftalte  

 tidspunkt.
Såfremt der ikke foreligger nogen aftale mellem lægen  

 og patienten, vil det være lægens ansvar at vurdere, om patienten  

 skal kontaktes med henblik på en orientering om prøvesvar.
Det fremgik af sagen, at lægen ikke reagerede på  

 tilføjelsen i beskrivelsen af 23. september 1999, idet han alene  

 hæftede sig ved diagnosen, som viste en godartet lidelse og ikke  

 nævnte en anbefaling om videre undersøgelser.
Lægen  

 udtalte til sagen, at han har en aftale med sine patienter om, at de efter  

 enhver undersøgelse skal henvende sig i klinikken med henblik på  

 at få resultatet af undersøgelsen og en eventuel konsekvens  

 heraf.
Der er således ikke i hans praksis et kontrolsystem, hvorved  

 lægerne bliver gjort opmærksom på, hvis resultatet af en  

 planlagt undersøgelse enten er bortkommet eller ikke er nået  

 frem.
Det fremgik ikke af læges journal, at han har en aftale herom med  

 patienten.
Ifølge patienten havde lægen ikke præciseret,  

 at man altid skal henvende sig efter en undersøgelse.
Der var ingen  

 aftale mellem hende og læge i denne specielle anledning.
Nævnet fandt herefter ikke at kunne lægge til grund, at der  

 var en aftale mellem patienten og lægen om, at hun skulle kontakte ham  

 med henblik på resultatet af undersøgelsen.
Nævnet fandt  

 på denne baggrund, at det var kritisabelt, at lægen ikke  

 kontaktede patienten med henblik på videre undersøgelse.
