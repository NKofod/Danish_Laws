Tillægsbetænkning afgivet af  

 Skatteudvalget den 8. maj 2002 Tillægsbetænkning over Forslag til lov om ændring af  

 skattestyrelsesloven og ligningsloven (Fuld omkostningsgodtgørelse i skattesager m.v., som  

 skatteyder vinder fuldt ud eller i overvejende grad, eller som  

 videreføres af skattemyndighederne) [af  

 skatteministeren (Svend Erik Hovmand)] 1. Udvalgsarbejdet Lovforslaget blev fremsat den 17. januar 2002 og var til  

 1. behandling den 31. januar 2002. Lovforslaget blev efter 1. behandling  

 henvist til behandling i Skatteudvalget.
Udvalget afgav betænkning den  

 2. maj 2002. Lovforslaget var til 2. behandling den 7. maj 2002, hvorefter  

 det blev henvist til fornyet behandling i Skatteudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål 1 af udvalgets spørgsmål og skatteministerens  

 svar herpå er optrykt som bilag til  

 tillægsbetænkningen.
2. Indstillinger Et flertal i udvalget (V, DF, KF, EL og KRF)  

 indstiller lovforslaget til vedtagelse i den affattelse, det  

 foreligger efter 2. behandling.
 Et mindretal i udvalget (S, SF og RV) indstiller  

 lovforslaget til forkastelse.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 54 omdelt efter  

 afgivelse af betænkning Bilagsnr.
Titel 50 Betænkning afgivet den 2. maj 2002 51 1. udkast til tillægsbetænkning Bilag 2 Et af udvalgets spørgsmål og skatteministerens  

 svar herpå Spørgsmålet og svaret er optrykt efter ønske fra S,  

 SF, RV og KRF.
 Spørgsmål 5:
 Ministeren bedes redegøre for den momsmæssige  

 behandling af momsen på udgifterne til en skattesag for momspligtige.  

 Kan de momspligtige afløfte momsbeløbet? Det bedes herunder  

 illustreret ved følgende tilfælde:
 a)	En lønmodtager klager over sit befordringsfradrag.
 b)	En selvstændig erhvervsdrivende, der ejer en momsregistreret  

 virksomhed, klager over skattevæsenets opgørelse af aktieavance  

 vedrørende aktier, der ikke tilhører virksomheden.
 c)	En selvstændig erhvervsdrivende, der ejer en momsregistreret  

 virksomhed, klager over skattevæsenets beskæring af  

 repræsentationsfradrag.
 d)	Et momsregistreret selskab klager over opgørelsen af  

 afskrivningsgrundlaget for bygningerne på en ejendom, der indgår  

 i virksomheden.
 e)	Et momsregistreret selskab klager over opgørelsen af  

 afskrivningsgrundlaget for en udlejningsejendom, hvor ejendommen ikke er  

 omfattet af momspligten (og altså ikke er omfattet af  

 momsregistreringen).
 f)	Et momsregistreret selskab klager over den såkaldte 18. maj  

 1993-kurs, som skattevæsenet har sat på aktierne hos  

 aktionærerne, der er mindretalsaktionærer.
Er der forskel på retten til momsgodtgørelse  

 afhængigt af, om sagen vindes eller tabes? Svar:
Hvis en skattesag udelukkende vedrører beskatningen  

 af en momsregistreret virksomheds momspligtige aktiviteter, vil der  

 momsmæssigt være fradragsret for momsen på omkostninger til  

 sagen.
Hvis sagen vedrører både momspligtige og  

 ikke-momspligtige aktiviteter, vil virksomheden have delvis fradragsret for  

 momsen på omkostningerne.
Tilsvarende vil virksomheden have delvis  

 fradragsret, hvis sagen vedrører både momspligtige aktiviteter  

 og virksomheden uvedkommende formål, herunder private formål.
Det er uden betydning for adgangen til fradrag for moms  

 på omkostningerne til sagen, om sagen vindes eller tabes.
Det  

 afgørende for fradragsretten er, at udgiften er afholdt, og om den  

 vedrører momspligtige aktiviteter.
Retten til momsfradrag vil  

 nedbringe størrelsen af omkostningsgodtgørelsen.
Er den  

 skattepligtige, som vinder en sag, en momsregistreret virksomhed med fuld  

 fradragsret, vil omkostningsgodtgørelsen skulle beregnes på  

 baggrund af sagsomkostningerne ekskl. moms, da den skattepligtige vil have  

 fuld fradragsret for momsen på omkostningerne.
Der vil momsmæssigt ikke være fradragsret i de  

 i litra a), b), e) og f) nævnte tilfælde.
I tilfælde e)  

 ville der have været fradragsret, hvis ejendommen havde været  

 frivilligt momsregistreret og udlejningen pålagt moms.
 Hvis skattesagen omhandler skattemyndighedernes  

 beskæring af de skattemæssige repræsentationsudgifter, og  

 disse alene vedrører virksomhedens momspligtige aktiviteter, vil der  

 være fuld fradragsret i tilfælde c). Vedrører de  

 nævnte repræsentationsudgifter både momspligtige og  

 ikke-momspligtige aktiviteter, vil der være delvis fradragsret i  

 tilfælde c). Tilsvarende gælder i tilfælde d).
