 Justitsministeriet bemyndiger herved efter forhandling med ministeriet for  

 skatter og afgifter politiet til at tillade kørsel med elever, der har  

 bestået en afslutende eksamen, som traditionelt fejres med en kørsel, efter  

 følgende retningslinier:
1. Vare-/lastbiler kan benyttes, uanset at de er  

 registreret på gule nummerplader.
For traktor med påhængsvogn gælder, at  

 begge køretøjer skal være registrerede.
 2. Inden kørslen påbegyndes, skal der være tegnet en  

 særlig forsikring, der dækker personbefordringen.
 3. De til kørslen benyttede køretøjer skal være  

 forsynet med solidt fastgjorte sider, for- og bagsmæk af mindst 90 cm's  

 højde.
 Kørsel med hestekøretøj kræver ingen særlig tilladelse, men det  

 henstilles, at politiet ved eventuelle henvendelser om sådan kørsel henleder  

 opmærksomheden på, at der bør tegnes en forsikring, der dækker denne kørsel,  

 således at passagerne i givet fald kan holdes skadesløse.
 Justitsministeriets skrivelse af 26. marts 1975 ophæves.
 P.M.V.
 E.B.
Fl.
Unmack Til politiet.
