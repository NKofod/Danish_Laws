Skriftlig fremsættelse (8. oktober  

 1998) Økonomiministeren (Marianne Jelved):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 fondsmæglerselskaber og lov om investeringsforeninger og  

 specialforeninger samt om ophævelse af Lov indeholdende  

 Indskrænkninger i Adgangen til Omsætning af  

 Præmieobligationer m.m.
(Lovforslag nr.
L 29).
 Dele af lovforslaget er er en genfremsættelse af L  

 184 fra februar 1998, og andre dele af lovforslaget er en  

 genfremsættelse af L 197, som skulle have været fremsat for  

 Folketinget i februar 1998. Begge lovforslag bortfaldt som følge af  

 Folketingsvalg.
 Lovforslaget har til formål at præcisere  

 Finanstilsynets tavshedspligt, ligesom det fastslås, hvem der har  

 partsstatus i forhold til Finanstilsynet.
 Derudover nedsættes kravet til antal af revisorer  

 for fondsmæglerselskaber med mindre risikobetonede aktiviteter og for  

 de unoterede foreninger fra to til en.
 Som led i den generelle regelforenkling samt harmonisering  

 af koncernregler m.v. indeholder lovforslaget en række ændringer  

 og præciseringer.
 I lov om fondsmæglerselskaber indføres en  

 begrænsning af fondsmæglerselskabers adgang til at eje fast  

 ejendom og aktier (andele) i ejendomsselskaber.
 I lov om investeringsforeninger og specialforeninger  

 ændres kravet til bestyrelsesmedlemmers og direktørers  

 bopælspligt svarende til kravet i aktieselskabsloven.
 Derudover indeholder lovforslaget en bestemmelse om, at en  

 selvstændig afdeling kan overføres fra en forening til en anden  

 forening som selvstændig afdeling, uden at lovens spaltnings- og  

 fusionsregler kommer til anvendelse.
 Endelig sker der med lovforslaget en ophævelse af  

 Lov nr. 52 af 14. marts 1911 indeholdende Indskrænkninger i Adgangen  

 til Omsætning af Præmieobligationer m.m.
 Med disse bemærkninger, og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til det høje Tings velvillige behandling.
