Nr BTB 61 Betænkning over Forslag til folketingsbeslutning om nedlæggelse af  

 amtskommunerne   

 Nr B 61 1996-97, 1. samling Afgivet af Kommunaludvalget Afgivet: 19970415 Udvalget har behandlet beslutningsforslaget i nogle møder.
 Herefter indstiller et flertal (udvalget med undtagelse af Dansk  

 Folkepartis medlem) beslutningsforslaget til forkastelse.
 Et mindretal inden for flertallet (Det Konservative Folkepartis medlemmer  

 af udvalget) udtaler:
 Det Konservative Folkeparti mener ikke, at et land af Danmarks størrelse  

 med ca. 5 mio. indbyggere har behov for tre nationale forvaltningsled og  

 skatteudskrivende myndigheder, sådan som vi i dag kender det med staten,  

 amterne og kommunerne.
Det Konservative Folkeparti fremsatte derfor den 7. februar 1995  

 beslutningsforslag nr.
B 61 om indskrænkning af de tre offentlige  

 forvaltningsled til to.
Ifølge beslutningsforslaget skulle regeringen  

 pålægges at iværksætte et udvalgs- eller kommissionsarbejde med henblik på at  

 fremkomme med forslag til, hvordan de nuværende tre offentlige  

 forvaltningsled kan indskrænkes til to, og til, hvordan opgaverne kan løses.
 Det lykkedes at få flertal bag en udvalgsberetning over forslaget, hvori  

 regeringen blev opfordret til at nedsætte en kommission med henblik på  

 eventuelle ændringer i den hidtidige opgavefordeling mellem stat, amter og  

 kommuner.
 Denne kommission er nu i fuld gang og skal afslutte arbejdet ved udgangen  

 af 1998.
Det Konservative Folkeparti mener, at en ændring af forvaltningsstrukturen  

 i Danmark skal forberedes grundigt, og at det derfor er formålstjenligt at  

 afvente kommissionens arbejde.
Mindretallet kan derfor ikke give nærværende  

 forslag sin tilslutning.
 Et mindretal (Dansk Folkepartis medlem af udvalget) indstiller  

 beslutningsforslaget til vedtagelse uændret.
 Mindretallet udtaler:
Fremskridtspartiet og Dansk Folkeparti vil have nedlagt amterne og  

 overdraget deres opgaver og kompetence til private, kommunale og statslige  

 initiativer.
Danmark er et lille land, og den trestrengede struktur  

 forårsager overadministration, ineffektivitet, unødige udgifter og  

 sagsbehandling langt fra borgerne.
 Amternes funktion og opgave er ikke tidssvarende i det nuværende samfund,  

 som er i hastig udvikling og stiller stadigt større krav til fleksibilitet og  

 effektivitet med så mange beslutninger og så meget styring så tæt på borgerne  

 som muligt.
Privatisering af en lang række områder vil være til gavn for borgerne,  

 fordi det tilsikrer god service og konkurrencedygtige priser.
Der er ansat  

 langt flere mennesker i den offentlige sektor end i  

 fremstillingsvirksomheder.
Hvis denne udvikling fortsættes, vil det betyde  

 fortsat mindre velfærd og social tryghed.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Dorit Myltoft (RV)  

 Dorte Bennedsen (S) Villy Søvndal (SF) Else Winther Andersen (V) Helge Sander  

 (V) Mariann Fischer Boel (V) Jens Vibjerg (V) Pia Christmas-Møller (KF)  

 Torben Rechendorff (KF) Jens Jørgensen (KF) Poul Nødgaard (DF) nfmd.
 Fremskridtspartiet, Enhedslisten og Centrum-Demokraterne havde ikke  

 medlemmer i udvalget.
