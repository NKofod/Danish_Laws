 Løbesedler med bl.a. opfordring til generalstrejke og til at deltage i  

 et møde mandag den 1. april 1985 kl. 10.30 fra »tillidsfolk fra  

 Chaufførernes Fagforening« blev uddelt i forbindelse med lovindgrebet  

 den 31. marts 1985.
Det lagdes til grund, at Chaufførernes Fagforening ikke havde nogen  

 andel i løbesedlerne, og at fagforeningen - den daværende situation taget i  

 betragtning - havde gjort tilstrækkeligt for at modvirke  

 arbejdsnedlæggelserne ved på et fællesmøde den 2. april 1985 at have taget  

 afstand fra arbejdsnedlæggelserne og pålagt medlemmerne at genoptage  

 arbejdet.
Fagforeningen blev derfor frikendt for påstanden om  

 organisationsansvar.
 Ved klageskrift af 17. juli 1985 har DANSKE VOGNMÆND indbragt denne sag  

 for Arbejdsretten med påstand om, at Chaufførernes Fagforening idømmes bod  

 for overenskomstbrud i forbindelse med ulovlige arbejdsnedlæggelser blandt  

 fagforeningens medlemmer den 1. april 1985 og følgende dage.
 De indklagede har påstået frifindelse.
 Sagens nærmere omstændigheder er følgende:
 I forbindelse med gennemførelsen af lov nr. 123 af 31. marts 1985 om  

 fornyelse og forlængelse af kollektive overenskomster og aftaler m.v. blev  

 der uddelt løbesedler med følgende tekst:
 Efter at klagerne havde konstateret, at der i dagene 1. - 3. april og den  

 9. april 1985 fandt overenskomststridige arbejdsnedlæggelser sted hos  

 vognmandsvirksomheder i Københavnsområdet, indberettede klagerne den 9. april  

 1985 sagen til Landsorganisationen i Danmark, idet man var af den opfattelse,  

 at Chaufførernes Fagforening havde pådraget sig organisationsansvar ved ikke  

 tilstrækkeligt aktivt at have modvirket, at den i løbesedlen indeholdte  

 opfordring fra tillidsfolk i fagforeningen til ulovlig arbejdsnedlæggelse den  

 1. april 1985 blev fulgt.
Sagen blev behandlet på et fællesmøde den 28. maj 1985. På mødet beklagede  

 man fra fagforeningens side stærkt, at nogle »tillidsmænd« havde  

 brugt fagforeningens navn i en opfordring til at nedlægge arbejdet  

 overenskomststridigt og bestred, at afdelingen havde henstillet og haft  

 kendskab til en sådan opfordring.
Afdelingen har på et repræsentantskabsmøde  

 behandlet ovennævnte, hvor mødets konklusion blev, at det ikke var  

 tillidsmandsringens linie, men SiD's man ville følge fra afdelingens side.
 Fra DVs side forbeholdt man sig sin stilling med hensyn til at videreføre  

 sagen.
 Det er endvidere oplyst, at der i anledning af arbejdsnedlæggelserne den  

 1. og 2. april 1985 blev afholdt et fællesmøde den 2. april 1985, hvor  

 Chaufførernes Fagforening tog afstand fra arbejdsnedlæggelserne og pålagde  

 medlemmerne at genoptage arbejdet.
Klageren har til støtte for påstanden gjort gældende, at det fremgår af  

 løbesedlen, at opfordringen til ulovlig arbejdsnedlæggelse stammer fra  

 tillidsfolk i fagforeningen.
Det må derfor lægges til grund, at fagforeningen  

 stod bag opfordringen.
I hvert fald har fagforeningen forsømt sin pligt til  

 at modvirke den.
Fagforeningen burde aktivt have taget afstand fra  

 opfordringen.
Efter det oplyste har fagforeningen - ud over på fællesmødet  

 den 2. april 1985 at tage afstand fra de ulovlige arbejdsnedlæggelser - intet  

 foretaget sig for at bringe arbejdsnedlæggelserne til ophør.
Fagforeningen  

 har herved gjort sig delagtig i medlemmernes overenskomststridige forhold og  

 dermed pådraget sig organisationsansvar, jfr.
Arbejdsretsloven § 12, stk. 1.
De indklagede har anført, at hele arbejdsmarkedet i begyndelsen af april  

 1985 var ramt af omfattende arbejdsnedlæggelser.
Ingen har hidtil villet gøre  

 gældende, at bestemte fagforbund i den anledning kunne gøres ansvarlige .
Klageren har endvidere ikke godtgjort, at de i løbesedlen nævnte  

 tillidsfolk havde nogen forbindelse med Chaufførernes Fagforening, som ikke  

 havde noget kendskab til, hvem de nævnte tillidsfolk var.
Fagforeningen havde  

 ikke nogen andel i eller noget forhåndskendskab til løbesedlen, som man på  

 fællesmødet den 29. maj 1985 tog afstand fra.
Desuden tog fagforeningen allerede på fællesmødet den 2. april 1985  

 afstand fra de overenskomststridige arbejdsnedlæggelser.
Fagforeningen havde  

 ikke i den foreliggende situation muligheder for på anden måde at modvirke  

 arbejdsnedlæggelserne.
 Arbejdsretten skal udtale:
Således som sagen er oplyst, må det lægges til grund, at Chaufførernes  

 Fagforening ikke havde nogen andel i eller noget forhåndskendskab til den i  

 sagen omhandlede løbeseddel.
Det må endvidere lægges til grund, at de i  

 løbesedlen nævnte tillidsfolk ikke repræsenterede fagforeningen.
Foreningen,  

 som på fællesmødet den 2. april 1985 tog afstand fra arbejdsnedlæggelserne og  

 pålagde medlemmerne at genoptage arbejdet, findes endvidere - den daværende  

 situation taget i betragtning - herigennem at have gjort tilstrækkeligt for  

 at modvirke arbejdsnedlæggelserne.
Der findes herefter ikke at være grundlag  

 for at pålægge Chaufførernes Fagforening organisationsansvar.
 Arbejdsretten tager derfor de indklagedes frifindelsespåstand til følge.
 T h i k e n d e s f o r r e t :
 De indklagede, Landsorganisationen i Danmark for Specialarbejderforbundet  

 i Danmark for Chaufførernes Fagforening, frifindes.
 Sagens omkostninger, 2.000 kr., betales af klageren, DANSKE VOGNMÆND, til  

 Arbejdsretten.
