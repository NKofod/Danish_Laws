Følgende tjenestebestemmelser fastsættes for forsvarets militære og civile personel:
Tavshedspligt § 1.  Enhver skal iagttage tavshed med hensyn til de  

 forhold, som vedkommende under sin tjeneste bliver bekendt med, og hvis  

 hemmeligholdelse ifølge sagens natur er påkrævet eller foreskrevet i de til  

 enhver tid gældende bestemmelser for den militære sikkerhedstjeneste.  

 Tavshedspligten ophører ikke med udtræden af tjenesten.
Foranstående/efterstående § 2.  Enhver, der i den militære rækkefølge står foran  

 en anden, er dennes foranstående, den anden hans efterstående.
Menigt  

 personel er dog indbyrdes ligestillet.
 Foresatte/undergivne.
 § 3.  Den, der i henhold til love, bestemmelser eller  

 befalinger er bemyndiget til inden for et nærmere fastsat tjenesteområde at  

 befale over andre, er disses foresatte og de andre dennes undergivne.
 Stk. 2.  Ved tjenesteområde forstås det til en  

 tjenestestilling knyttede ansvars- og myndighedsområde.
 Stk. 3.  Ved nærmest foresatte forstås den foresatte,  

 under hvis direkte kommando den undergivne er stillet.
 Stk. 4.  Ved nærmest foresatte chef forstås den chef  

 eller den med en chef ligestillede foresatte, inden for hvis umiddelbare  

 tjenesteområde den undergivne henhører.
Stk. 5.  En foranstående, der skrider ind over for en  

 efterstående for at tilvejebringe orden eller hindre uorden, skal betragtes  

 som foresat.
Endvidere skal vagter og patruljer samt militærpolitipersonel  

 adlydes som foresatte.
Befalinger § 4.  Overbringes en befaling mundtligt i en foresats  

 navn af en person, der er kendt som eller legitimerer sig som hørende til den  

 foresattes stab, skal den adlydes, som om den var givet af den foresatte  

 personligt.
Stk. 2.  Modtager den undergivne en befaling, som  

 strider mod en foresats befalinger eller mod gældende bestemmelser, eller er  

 der grund til at tro, at en befaling hviler på en misforståelse eller på  

 ukendskab til begivenheder eller forhold, der er af vigtighed i det  

 pågældende tilfælde, skal den undergivne gøre opmærksom herpå.
Fastholdes  

 befalingen, skal den adlydes.
Mener den undergivne, at der sker den  

 undergivne uret ved en befaling, kan denne fremsætte sin formodning herom  

 over for den foresatte, såfremt befalingens udførelse ikke forsinkes derved,  

 og forholdene i øvrigt tillader det.
Fastholdes befalingen, skal den adlydes.  

 Den undergivne kan dog senere, hvis denne fortsat mener sig forurettet, klage  

 i overensstemmelse med de herom fastsatte bestemmelser.
Stk. 3.  Såfremt en befaling på grund af uforudsete  

 omstændigheder ikke kan udføres, og det ikke synes muligt rettidigt at  

 underrette den foresatte herom, skal den undergivne - såfremt situationen  

 kræver det - handle på eget initiativ, således som befalingens formål og  

 hensynet til tjenestens tarv i øvrigt kræver det.
Den foresatte underrettes  

 snarest om det således foretagne samt om grunden hertil.
 Stk. 4.  Gør omstændighederne det nødvendigt at give en  

 befaling, der strider mod højere foresats bestemmelser, skal den, der giver  

 befalingen, snarest muligt afgive melding til vedkommende højere foresatte  

 med begrundelse for afvigelsen.
 Stk. 5.  Hindres nogen ved uforudsete omstændigheder i  

 at udføre en befalet tjeneste, eller bliver en befaling af en eller anden  

 grund ikke udført rettidigt, skal det snarest muligt meldes til vedkommende  

 foresatte.
 Klager.
§ 5.  En befalingsmand/-havende, der ønsker at  

 fremsætte en klage, skal rette henvendelse til nærmest foresatte chef, uanset  

 om klagen eventuelt er rettet mod denne.
Opholder chefen og klageren sig på  

 samme tjenestested, skal henvendelsen ske personligt.
Er klagen rettet mod en  

 anden, skal klageren meddele den pågældende, at der indgives klage mod denne.  

 Ovenstående regler kan dog fraviges, når det er nødvendigt af hensyn til  

 sagens oplysning.
Afslår eller undlader den nærmest foresatte chef at afgøre  

 eller eventuelt fremme en klage, eller er klageren utilfreds med den trufne  

 afgørelse, kan denne - efter at have underrettet omhandlede chef herom -  

 henvende sig til næste højere foresatte.
Såfremt omhandlede klage ønskes  

 fremført af flere i forening, skal mindst to af de pågældende på samtliges  

 vegne fremføre klagen og samtidig oplyse navnene på de øvrige deltagere i  

 henvendelsen.
 Stk. 2.  Såfremt civilt personel ønsker at fremsætte en  

 klage, anvendes de i § 5. anførte regler eller de for civile tillidsmænd  

 gældende forhandlingsregler.
 Stk. 3.  Vedrørende meniges klageadgang henvises til de  

 herfor gældende bestemmelser.
 Stk. 4.  Vedrørende klager, der kan indgives til  

 Folketingets Ombudsmand, samt forhold i forbindelse hermed, henvises til de  

 herfor fastsatte bestemmelser.
 Demonstrationer og agitation mv.
 § 6.  Militært personel må ikke i uniform deltage i  

 optog eller møder, hvor der demonstreres mod tjenstlige forhold, mod  

 forsvaret i almindelighed eller mod landets forsvarspolitik.
 Stk. 2.  Den foresatte må ikke i tjenestetiden udøve  

 politisk agitation over for den undergivne.
 Stk. 3.  Forsvarets personel skal med hensyn til  

 deltagelse i gudstjenester o.1ign., uanset om disse gennemføres ved militær  

 foranstaltning, være frit stillet.
 § 7.  Kundgørelse for Forsvaret B. 18-1987 af 9.  

 oktober 1987 ophæves.
 P.M.V.
 E.B.
