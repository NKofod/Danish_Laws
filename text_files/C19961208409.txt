(Til stiftsøvrighederne) Kirkeministeriet har fastsat vejledende regler om beregning af vederlag  

 til vikarer for kirketjenere, kordegne, organister og gravere gældende fra  

 den 1. oktober 1996.
Reglerne er alene udformet med sigte på vikariater i stillinger, der  

 aflønnes efter tjenestemændenes lønrammer.
De kan ikke anvendes i de  

 tilfælde, hvor en tjenestemandsansat kirkefunktionær eller en  

 kirkefunktionær, der aflønnes på tilsvarende måde, er konstitueret eller  

 vikarierer i anden stilling i stedet for eller samtidig med varetagelsen af  

 egen stilling.
I tilfælde, hvor vikariatet varetages af en pensioneret tjenestemand eller  

 af en person, der oppebærer understøttelse fra folkekirken eller andre  

 styrelser, kan nedenstående regler anvendes, såfremt vikariatet er af kortere  

 varighed end 1 måned.
Er vikariatet af længere varighed, beregnes honoraret  

 som forskellen mellem den løn, som den pågældende ville opnå ved udnævnelse i  

 stillingen, og den pågældendes pension eller understøttelse.
Dette gælder dog  

 kun vikariater i stilling som kirketjener, kordegn og organist.  

 Stiftsøvrigheden vil om fornødent kunne yde bistand ved foretagelse af  

 beregningen.
Ved vikariat i graverstilling må spørgsmålet om vederlagets  

 beregning i sådanne tilfælde forelægges stiftsøvrigheden.
 Angivelse af løndele, stillingskategorier og koder i teksten er en hjælp  

 til brugen af FLØS.
A.
Enkeltstående vikartjenester m.v. for kirketjener, kordegn og  

 organist.
I tilfælde, hvor vikaren antages til at medvirke ved en eller flere på  

 forhånd aftalte gudstjenester eller kirkelige handlinger, benyttes de i bilag  

 1 - 3 angivne satser.
Såfremt betaling pr. tjeneste på grund af tjenestens  

 varighed ikke giver et rimeligt vederlag, betales vikaren med timeløn i  

 forhold til tjenestetiden.
Den i bilagene angivne minimumssats for weekendvikarer anvendes, såfremt  

 en vikar antages til at medvirke ved forefaldende, ikke på forhånd angivne  

 tjenester i en weekend.
Den angivne sats omfatter weekenden som helhed og  

 benyttes kun, såfremt en beregning efter de gudstjenester og kirkelige  

 handlinger, ved hvilke vikaren faktisk har medvirket, ikke fører til et  

 højere beløb.
Såfremt vikaren tillige skal udføre anden tjeneste (f.eks. vikariere på  

 kordegnekontoret), vederlægges vikaren med timeløn for den samlede  

 tjenestetid i forbindelse med medvirken ved gudstjenester og kirkelige  

 handlinger samt den vikaren pålagte anden tjeneste, jf. reglerne i afsnit B.  

 Minimumssatsen for weekendvikarer anvendes i disse tilfælde kun, såfremt  

 timelønberegningen fører til et lavere resultat.
Det er også i disse tilfælde  

 en forudsætning for anvendelse af minimumssatsen for weekendvikarer, at  

 tjenesten ikke ved antagelsen af vikaren er tidsmæssigt nøjagtigt fastlagt.
B.
Honorar i andre tilfælde til vikarer for kirketjenere, kordegne og  

 organister.
I bilag 1 - 3 angives honorarsatser pr. uge og pr. dag for vikarer i  

 kirketjener-, kordegne- og organiststillinger.
For kirketjener- og  

 kordegnestillinger angives tillige en timesats.
Sidstnævnte bør anvendes i tilfælde, hvor vikariatet i kirketjener- eller  

 kordegnestillingen har en kortere varighed end 1 uge.
I sådanne tilfælde  

 betales vikarer i organiststillinger pr. tjeneste.
Arbejdsforpligtelsens  

 omfang bør i forvejen aftales med vikaren.
Ugesatsen kan anvendes, når vikariatet strækker sig over et tidsrum af fra  

 1 uge til 1 måned.
Det forudsættes, at vikaren har en fridag for hver fulde  

 uges tjeneste.
Honorar for brudte uger beregnes med en sjettedel af  

 ugebeløbet pr. arbejdsdag (eventuel fridag medregnes ikke).
Anvendelse af ugesatsen for vikarer i kirketjener- og kordegnestillinger  

 forudsætter, at stillingen er fuldtidsbeskæftigelse - svarende til 37 timer  

 ugentlig.
Er der fastsat en lønkvota for stillingen, nedsættes  

 ugesatsen/dagsatsen tilsvarende.
 Varer vikariatet 1 måned eller længere og kan ligestilles med egentlig  

 konstitution i stillingen derved, at den vikarierende varetager stillingen  

 fuldt ud, som om vikaren var ansat i denne og har samme  

 rådighedsforpligtelser, vedlægges den vikarierende med stillingens  

 begyndelsesløn (fastsat i overensstemmelse med stillingens kvota).
C.
Vikariat i graverstilling.
 Vikar i graverstilling aflønnes pr. time i henhold til timeseddel efter de  

 i bilag 4 angivne timelønssatser.
Disse kan kun anvendes, såfremt vikaren ikke er ansat i anden stilling som  

 graver eller stilling i øvrigt, som lønnes efter tjenestemændenes  

 lønrammesystem.
Såfremt vikaren er ansat i anden graverstilling, og  

 vikariatet ikke er regulativmæssigt pålagt ham - i hvilket tilfælde  

 vikarbetalingen er indregnet i hans faste løn - beregnes eventuelt vederlag  

 efter bestemmelsen i § 11 i aftale om løn- og ansættelsesvilkår for  

 stillinger som graver, jf. bemærkningerne til denne bestemmelse i cirkulære  

 af 14. december 1981.
D.
Vikar for gravermedhjælp m.fl.
 Aflønning af vikarer for gravermedhjælp m.fl. fremgår af bilag 5.
Udover vikarhonorar tilkommer der vikaren feriegodtgørelse på 12  

 1/2 % af honorarbeløbene.
Feriegodtgørelse udbetales over Feriekonto.
 Det bemærkes, at visse stillinger er oprykket til højere lønramme, uden at  

 det til stillingen knyttede tillæg er ændret.
 Dette cirkulære bedes bekendtgjort for stiftets menighedsråd,  

 provstiudvalg og provstirevisorer.
 Samtidig ophæves Kirkeministeriets cirkulære af 24. maj 1996 om lønning af  

 vikarer ved kirker og kirkegårde pr. 1. april 1996.
Kirkeministeriet, den 11. oktober 1996 Kirsten Bruun afd.leder BILAG 1 Honorartakster pr. uge, pr. dag og pr. time for vikarer i  

 kirketjenerstilling gældende fra 1. oktober 1996.
Stillingskodeparameter 1 angiver det skalatrin, der aflønnes efter.
Ved  

 aflønning på ugebasis benyttet LØNDEL 2210, på dagsbasis benyttes LØNDEL 2205  

 og på timebasis benyttes LØNDEL 2200. Stillingskategori 1192 skal anvendes.
 Såfremt kirketjenerstillingen ikke udgør heltidsbeskæftigelse (37 timer  

 ugtl.), og stillingsindehaveren derfor lønnes med en kvota af lønrammelønnen,  

 nedsættes de i skemaet angivne honorarsatser pr. uge/pr. dag i forhold til  

 lønkvoten for stillingen.
 For tjenester uden for sædvanlig arbejdstid (søn- og helligdage,  

 lørdage efter 14.00 og hverdage efter 17.00) ydes som tillæg til foranstående  

 honorarsatser pr. uge 1/52 af det stillingen tillagte rådighedstillæg  

 således:
 Ved aflønning pr. uge benyttet LØNDEL 3205 og pr. dag benyttes LØNDEL  

 3206.
BILAG 2 Honorartakster pr. uge, pr. dag og pr. time for vikarer i  

 kordegnestilling gældende fra 1. oktober 1996.
Stillingskodeparameter 1 angiver det skalatrin, der aflønnes efter.
Ved  

 aflønning på ugebasis benyttes LØNDEL 2210, på dagbasis benyttes LØNDEL 2205  

 og på timebasis LØNDEL 2200. Stillingskategori 1193 skal anvendes.
 Såfremt stillingens klassificering i lønramme 14-17-20, 15-20 eller 17-23  

 skyldes kordegnens varetagelse af kassererhverv, og vikaren ikke varetager  

 kassererforretningerne under vikariatet, beregnes vikarhonoraret efter  

 skalatrin 14.
 Såfremt kordegnestillingen ikke udgør heltidsbeskæftigelse (37 timer  

 ugtl.), og stillingsindehaveren derfor lønnes med en kvota af lønrammelønnen,  

 nedsættes de i skemaet angivne honorarsatser pr. uge/pr. dag i forhold til  

 lønkvoten for stillingen.
 For tjeneste uden for sædvanlig arbejdstid (søn- og helligdage,  

 lørdage efter kl. 14.00 og hverdage efter kl. 17.00) ydes som tillæg til  

 foranstående honorarsatser pr. uge 1/52 af det stillingen tillagte  

 rådighedstillæg således:
 Ved aflønning på ugebasis benyttes LØNDEL 3205 og på dagbasis benyttes  

 LØNDEL 3206.
BILAG 3 Honorartakster for vikarer i organist- og kirkesangerstillinger  

 gældende fra 1. oktober 1996.
 Vikariat i organist- og kirkesangerstillinger i og uden for  

 lønrammesystemet aflønnes i henhold til nedenstående tabel.
 Honorarfastsættelsen sker på grundlag af vikarens musikuddannelse, jf.  

 sats I, Ia, Ib, II og III.
 I tilfælde, hvor vikaren antages til at medvirke ved en eller flere på  

 forhånd aftalte højmesser/gudstjenester eller kirkelige handlinger, benyttes  

 de i bilaget angivne satser.
 Honorarsats pr. dag eller pr. uge anvendes i de tilfælde, hvor vikaren  

 antages til at medvirke ved et ikke på forhånd aftalt antal  

 højmesser/gudstjenester eller kirkelige handlinger pr. dag eller pr. uge  

 således, at honoraret for vikarer, der antages for en periode af en uge eller  

 mere, fastsættes i forhold til stillingens beskæftigelsesgrad.
 Honorarsats for weekendvikariat anvendes i de tilfælde, hvor vikaren  

 antages til at medvirke ved ikke på forhånd aftalte tjenester i en weekend  

 som helhed.
 De angivne honorarsatser pr. dag, pr. uge og pr. weekend anvendes kun,  

 såfremt en beregning af de højmesser og kirkelige handlinger, ved hvilken  

 vikaren faktisk har medvirket, ikke fører til et højere beløb.
I.
Organister og kirkesangere udenn uddannelse som nævnt under Ia, Ib, II  

 og III.
Ia.
Elementær organistuddannelse, 1. delprøve i den præliminære  

 organistuddannelse, seminariets orgelprøve eller en af Kirkeministeriet  

 godkendt kirkesangerprøve.
 Ib. 2. delprøve af den præliminære organistuddannelse.
II.
Præliminær orgelprøve.
III.
Højeste organisteksamen fra et dansk musikkonservatorium.
 Timesatser for vikarer i graverstillinger gældende fra 1. oktober  

 1996.
 Ved aflønning benyttes LØNDEL 2200. Stillingskategori 1038 skal anvendes.
 Såfremt vikaren har faglig uddannelse som gartner eller opfylder  

 betingelserne i § 3, stk. 2, i aftale af 4. december 1981 om løn- og  

 ansættelsesvilkår for stillinger som graver, udgør timesatsen dog følgende:
 Ved aflønning benyttes LØNDEL 2200.
 Timesatser for vikarer for gravermedhjælp m.fl. gældende fra 1.  

 oktober 1996.
 Ved aflønning benyttes LØNDEL 2200. Stillingskategori 1038 skal anvendes.
