Vejledning  

 om anerkendelse af udenlandske afgørelser m.v. om forældremyndighed Indholdsfortegnelse 1.
Indledning 1.1.
Baggrunden for anerkendelse af udenlandske  

 forældremyndighedsafgørelser 1.2.
Nogle begreber 2.
Konventionssamarbejdet 2.1.
Den Nordiske  

 Ægteskabskonvention 2.2.
Haagerkonventionen  

 af 25. oktober 1980 om de civilretlige virkninger af internationale  

 børnebortførelser i dansk ret 2.3.
Den europæiske  

 konvention af 20. maj 1980 om anerkendelse og fuldbyrdelse af afgørelser om  

 forældremyndighed 3.
Uden for konventionssamarbejdet 3.1.
Generelt om  

 anerkendelse af afgørelser om forældremyndighed 3.1.1.
Krav om  

 tilknytning til afgørelseslandet 3.1.2.
Situationer, hvor  

 forældremyndighedsafgørelse ikke anerkendes, selvom tilknytningskravet er  

 opfyldt 3.2.
Anerkendelse af  

 forældremyndighed der følger af loven 4.
Dokumentation for forældremyndighed 4.1.
Forældremyndighedsafgørelser 4.2.
Forældremyndighed  

 der følger af loven 4.3.
Situationer, hvor  

 dokumentation for forældremyndighed ikke kræves fremlagt 5.
 Eksempler på anvendelse af  

 retningslinierne i pkt. 3.1. og 3.2.
 6.
Retskraft og dokumentation for ægtheden  

 af udenlandske dokumenter (legalisering og aposillepåtegning) 6.1.
Retskraftpåtegning 6.2.
Dokumentation  

 for, at et udenlandsk dokument er ægte 6.2.1.
Legalisering 6.2.2.
Apostillepåtegning 7.
Oversættelser 8.
Forelæggelse for Familiestyrelsen Bilag 1 Noter til vejledningen Indledning Formålet med denne vejledning er at beskrive, hvornår danske  

 myndigheder efter Familiestyrelsens opfattelse bør anerkende udenlandske  

 forældremyndighedsafgørelser.
Baggrunden for vejledningen er, at Danmark i 2004 undertegnede  

 Haagerkonventionen af 19. oktober 1996 om kompetence, lovvalg, anerkendelse,  

 fuldbyrdelse og samarbejde vedrørende forældreansvar og foranstaltninger til  

 beskyttelse af børn (Haagerbørnebeskyttelseskonventionen) (Se note 1).  

 Konventionen  

 indeholder bl.a. regler om international kompetence til at behandle sager om  

 forældremyndighed.
Den afgørende tilknytningsfaktor i disse sager er barnets  

 bopæl.
Ved lov nr. 434 af 8. maj 2006 om  

 Haagerbørnebeskyttelseskonventionen blev ministeren for familie- og  

 forbrugeranliggender bemyndiget til at sætte konventionen i kraft i Danmark.  

 Konventionen er endnu ikke sat i kraft i Danmark, men ved loven blev reglerne  

 om international kompetence for danske myndigheder (statsforvaltningerne og  

 domstolene)  

 (Se note 2) i sager om forældremyndighed pr. 1. januar 2007 ændret og bragt i  

 overensstemmelse med kompetencereglerne i konventionen.
Der henvises til  

 retsplejelovens §  

 448 f  

 (se pkt. 3.1.) og § 46 i forældreansvarsloven (Se note 3).
 Disse ændrede kompetenceregler har givet anledning til at ændre  

 kriterierne for anerkendelse af udenlandske forældremyndighedsafgørelser.
1.1. Baggrunden for anerkendelse af udenlandske  

 forældremyndighedsafgørelser Gennem forskellige konventioner deltager Danmark sammen med en  

 række andre stater i samarbejdet om anerkendelse af udenlandske afgørelser  

 m.v.  

 om forældremyndighed.
 Formålet med dette samarbejde er  af hensyn til barnet og  

 forældremyndighedsindehaveren  at sikre, at forældremyndighed, der er  

 fastlagt  

 i en stat, også anerkendes i andre stater, som barnet opholder sig i, hvad  

 enten det drejer sig om kortere ophold (ferie, samvær el.lign.), eller barnet  

 tager bopæl i den pågældende stat.
 Konventionssamarbejdet har især fokus på situationer, hvor et  

 barn bortføres til eller ulovligt tilbageholdes i en anden stat end sin  

 bopælsstat.
Samarbejdet rækker imidlertid ud over dette, idet fastlæggelsen  

 af, hvem der har forældremyndigheden over et barn, også har betydning i en  

 række andre forskellige sammenhænge.
Det følger således af § 2, stk. 1, i  

 forældreansvarsloven (Se note 4), at det generelt er  

 forældremyndighedsindehaveren,  

 der træffer afgørelse om barnets personlige forhold.
Herudover er det mange  

 steder i lovgivningen fastsat, at offentlige myndigheder kun kan træffe  

 afgørelse vedrørende barnet med forældremyndighedsindehaverens accept eller  

 efter høring af forældremyndighedsindehaveren, eller at en tilladelse, ydelse  

 el.lign. er betinget af, at ansøgeren har forældremyndigheden over det  

 pågældende  

 barn.
Fastlæggelse af, hvem der har forældremyndigheden over et barn,  

 opstår også i forhold til forældremyndighed, der er etableret i stater, som  

 Danmark ikke har et samarbejde med om forældremyndighed.
I disse situationer  

 følger det af dansk international privatret, at også  

 forældremyndighedsafgørelser  

 fra sådanne stater anerkendes i Danmark på ulovbestemt grundlag, når visse  

 betingelser er opfyldt.
1.2. Nogle begreber Forældreansvar Nyere internationale konventioner på det familieretlige område  

 samt den familieretlige lovgivning i en række stater anvender begrebet  

 forældreansvar (parental responsibility) i stedet for  

 forældremyndighed  

 (custody). Forældreansvar omfatter bl.a. forældremyndighed efter  

 dansk ret  

 (Se note 5).
Afgørelser Ved afgørelser forstås i denne vejledning både domme og  

 afgørelser fra administrative myndigheder.
Afgørelser omfatter som  

 udgangspunkt  

 også aftaler om forældremyndighed, der er indgået på den måde, der er  

 foreskrevet i national ret.
Bopæl Både i Haagerbørnebeskyttelseskonventionen og i retsplejelovens  

 §  

 448 f  

 anvendes  

 det international privatretlige bopælsbegreb sædvanligt  

 opholdssted  

 (habitual residence). Om dette bopælsbegreb henvises til  

 Vejledning om  

 international kompetence i sager om forældremyndighed, barnets bopæl, samvær  

 m.v., der findes på www.familiestyrelsen.dk (Se note 6).
2. Konventionssamarbejdet Danmark deltager i samarbejdet om gensidig anerkendelse af  

 udenlandske forældremyndighedsafgørelser gennem følgende konventioner:
  

 	  

 Den Nordiske  

 Ægteskabskonvention (Se note 7)   

 	  

 Haagerkonventionen af  

 25. oktober 1980 om de civilretlige virkninger af internationale  

 børnebortførelser  

 i dansk ret (Se note 8)   

 	  

 Den europæiske konvention  

 af 20. maj 1980 om anerkendelse og fuldbyrdelse af afgørelser om  

 forældremyndighed  

 (Se note 9) Kriterierne for anerkendelse af udenlandske  

 forældremyndighedsafgørelser i disse konventioner gennemgås i det følgende:
2.1. Den Nordiske Ægteskabskonvention Den Nordiske Ægteskabskonvention (Overenskomst mellem Danmark,  

 Finland, Island, Norge og Sverige om ændring i konventionen mellem Danmark,  

 Finland, Island, Norge og Sverige indeholdende internationalprivatretlige  

 bestemmelser om ægteskab, adoption og værgemål undertegnet i Stockholm den 6.  

 februar 1931) indeholder i artikel 22 følgende bestemmelse om anerkendelse af  

 forældremyndighedsafgørelser fra de andre nordiske lande:
 Artikel 22:
»Stk.  

 1.  

  

 Administrative og retskraftige judicielle afgørelser, som i en af  

 staterne er udfærdiget i overensstemmelse med artiklerne 5, 7, 8, 11, 13, 14,  

 15, 19 eller 21, skal have gyldighed i de andre stater uden særlig  

 stadfæstelse og uden prøvelse af afgørelsens rigtighed eller dens  

 forudsætninger med hensyn til bopæl eller statsborgerret i den ene eller den  

 anden af de kontraherende stater.   . « Konventionens regler om international kompetence i  

 forældremyndighedssager findes i artikel 8 (Se note 10):
 Artikel 8:
»Stk.  

 1.  

  

 I forbindelse med et spørgsmål om separation eller skilsmisse kan  

 samme eller anden myndighed også behandle spørgsmål om midlertidig ophævelse  

 af samlivet og deling af formuen.
Der kan endvidere træffes afgørelse om  

 forældremyndighed, barnets bopæl og samvær, såfremt 1)  

 	  

 barnet er ægtefællernes fælles barn, og 2)  

 	  

 barnet har sit sædvanlige opholdssted i den  

 stat, hvor spørgsmålet om separation eller skilsmisse tages under behandling.
Stk.  

 2.  

  

 Har barnet ikke sit sædvanlige opholdssted i den stat, hvor  

 spørgsmålet om separation eller skilsmisse tages under behandling, kan der i  

 denne stat alligevel træffes afgørelse om forældremyndighed, barnets bopæl  

 samt samvær, såfremt 1)  

 	  

 barnet har sit sædvanlige opholdssted i en  

 kontraherende stat, 2)  

 	  

 barnet er ægtefællernes fælles barn, og  

 mindst en af ægtefællerne har forældremyndigheden over barnet, 3)  

 	  

 ægtefællerne har accepteret, at spørgsmålet  

 afgøres i denne stat, og 4)  

 	  

 det er bedst for barnet, at spørgsmålet  

 behandles i denne stat.
Stk.  

 3.  

  

 I sager om forældremyndighed, barnets bopæl og samvær skal kompetencen  

 efter stk. 1 og 2 udøves i overensstemmelse med Haag-konventionen af 25.  

 oktober  

 1980 om de civilretlige virkninger af internationale barnebortførelser,  

 særlig dennes artikel 3 og 16.« Konventionen omfatter kun afgørelse om forældremyndighed, ikke  

 forældremyndighed der følger af loven.
2.2. Haagerkonventionen af 25. oktober 1980 om de  

 civilretlige virkninger af internationale børnebortførelser i dansk ret Haagerkonventionen af 25. oktober 1980 om de civilretlige  

 virkninger af internationale børnebortførelser indeholder ikke direkte regler  

 for, hvornår en afgørelse om forældremyndighed skal anerkendes og fuldbyrdes  

 i  

 en anden konventionsstat, men det er grundlæggende for  

 konventionssamarbejdet,  

 at de kontraherende stater anerkender hinandens afgørelser om  

 forældremyndighed.
Dette skyldes, at konventionen har til formål at sikre, at  

 et barn, som ulovligt er bortført til eller tilbageholdt i en stat,  

 umiddelbart  

 tilbagegives til den stat, hvor barnet normalt bor.
Herved tilstræbes en  

 genoprettelse af den faktiske tilstand inden bortførelsen eller  

 tilbageholdelsen, således at en tvist om forældremyndigheden over barnet kan  

 blive afgjort i barnets bopælsland.
 Konventionen omfatter også forældremyndighed, der følger af  

 loven i en anden konventionsstat.
 Konventionen er gennemført i dansk ret ved lov nr. 793 af 27.  

 november 1990 om international fuldbyrdelse af forældremyndighedsafgørelser  

 m.v. (internationale børnebortførelser).
 En liste over de lande, som Danmark samarbejder med omkring  

 konventionen, findes på  

 www.hcch.net.
2.3. Den europæiske konvention af 20. maj 1980 om  

 anerkendelse og fuldbyrdelse af afgørelser om forældremyndighed Den europæiske konvention af 20. maj 1980 om anerkendelse og  

 fuldbyrdelse af afgørelser om forældremyndighed indeholder i artikel 7  

 følgende  

 bestemmelse om anerkendelse af forældremyndighedsafgørelser fra andre  

 kontraherende  

 stater:
 Artikel 7:
»Stk.  

 1.  

  

 En afgørelse om forældremyndighed, der er truffet i en kontraherende  

 stat, skal anerkendes og, hvis den kan fyldbrydes i oprindelsesstaten,  

 fuldbyrdes i enhver anden kontraherende stat.« Konventionens bestemmelser om betingelserne for anerkendelse af  

 forældremyndighedsafgørelser fra andre konventionsstater, f.eks. i relation  

 til  

 international kompetence, findes i artikel 9 og 10; de relevante dele af  

 disse  

 bestemmelser er gengivet i det følgende:
 Artikel 9:
 »Stk.  

 1.  

  

 I andre tilfælde af ulovlig bortførelse end de, der er nævnt i artikel  

 8, kan anerkendelse og fuldbyrdelse, når anmodning er indgivet til en  

 centralmyndighed inden seks måneder fra den dag, da bortførelsen fandt sted,  

 kun nægtes, hvis:
a)  

 	  

 afgørelsen blev truffet, uden at sagsøgte  

 eller dennes juridiske repræsentant var til stede, og sagsøgte ikke behørigt  

 har fået forkyndt stævningen eller modtaget et tilsvarende dokument så  

 tidligt, at parten har kunnet varetage sine interesser; en sådan manglende  

 forkyndelse  

 kan dog ikke danne grundlag for at nægte anerkendelse eller fuldbyrdelse, når  

 forkyndelse ikke har kunnet ske, eller meddelelse ikke har kunnet gives,  

 fordi sagsøgte har holdt sit opholdssted skjult for den, der anlagde sag i  

 oprindelsesstaten; b)  

 	  

 afgørelsen blev truffet, uden at sagsøgte  

 eller dennes juridiske repræsentant var til stede, og den myndighed, der traf  

 afgørelsen, ikke begrundede sin kompetence med:
i)  

 	  

 sagsøgtes bopæl, eller ii)  

 	  

 forældrenes seneste fælles bopæl, hvis  

 mindst en af forældrene stadig har bopæl der, eller iii)  

 	  

 barnet bopæl; c) afgørelsen er  

 uforenelig med en afgørelse om forældremyndigheden, som kunne fuldbyrdes i  

 modtagerstaten, inden barnet blev bortført, medmindre barnet har haft bopæl  

 inden for den anmodende stats område i et år inden bortførelsen.
« Artikel 10:
 »Stk.  

 1.  

  

 I andre tilfælde end de, der er nævnt i artikel 8 og 9, kan  

 anerkendelse og fuldbyrdelse nægtes ikke kun af de grunde, der er nævnt i  

 artikel 9, men også af en af følgende grunde:
a)  

 	  

 hvis det findes, at afgørelsens virkninger  

 vil være åbenbart uforenelige med grundlæggende principper i modtagerstaten  

 for familiers og børns retsforhold; b)  

 	  

 Hvis det findes, at den oprindelige  

 afgørelses virkninger åbenbart ikke længere er forenelige med, hvad der er  

 bedst for barnet på grund af ændrede forhold, herunder den tid, der er  

 forløbet, men ikke blot ændring af barnets opholdssted efter en ulovlig  

 bortførelse; c)  

 	  

 Hvis barnet, da sagen blev anlagt i  

 oprindelsesstaten:
i)  

 	  

 var statsborger i modtagerstaten eller  

 havde bopæl der, og ikke havde nogen sådan tilknytning til oprindelsesstaten; ii)  

 	  

 var statsborger i både oprindelseslandet  

 og modtagerstaten og havde bopæl i modtagerstaten; d)  

 	  

 Hvis afgørelsen er uforenelig med en  

 afgørelse, der er truffet i modtagerstaten, eller som kan fuldburdes i denne  

 stat efter at være blevet truffet i en tredje stat under en sag, der er  

 anlagt før indgivelse af anmodningen om anerkendelse eller fuldbyrdelse, og  

 nægtelsen er i overensstemmelse med, hvad der er bedst for barnet.
« Konventionen omfatter kun afgørelse om forældremyndighed, ikke  

 forældremyndighed der følger af loven.
 Konventionen er gennemført i dansk ret ved lov nr. 793 af 27.  

 november 1990 om international fuldbyrdelse af forældremyndighedsafgørelser  

 m.v. (internationale børnebortførelser).
 En liste over de lande, hvor konventionen er gældende, findes på  

 http://conventions.coe.int.
3. Uden for konventionssamarbejdet 3.1. Generelt om anerkendelse af afgørelser om forældremyndighed Som nævnt i pkt. 1.1. følger det af dansk international  

 privatret, at udenlandske forældremyndighedsafgørelser anerkendes i Danmark  

 på  

 ulovbestemt grundlag, når visse betingelser er opfyldt.
Efter domstolenes og Familiestyrelsens praksis er det en  

 betingelse for anerkendelse, at parterne havde en vis tilknytning til den  

 stat,  

 hvor afgørelsen blev truffet.
I praksis forstås dette således, at det er en  

 betingelse for anerkendelsen, at den udenlandske myndighed havde  

 indirekte  

 international kompetence.
Dette indebærer, at på det tidspunkt, hvor  

 forældremyndighedssagen  

 blev indledt, skulle parterne have en tilknytning til det land, hvor sagen  

 blev  

 behandlet, der svarer til den tilknytning, som man skal have til Danmark for  

 at  

 få behandlet en forældremyndighedssag her i landet.
 Endvidere skal afgørelsen være gyldig  

 i den stat, hvor den blev truffet, og afgørelsen må ikke stride mod  

 grundlæggende  

 danske retsprincipper (ordre public), herunder hensynet til barnets bedste.
 Indtil den 1. januar 2007, hvor retsplejelovens §  

 448 f  

 trådte i kraft, var ovennævnte betingelse  

 i relation til tilknytningen til Danmark (indirekte international kompetence)  

 bl.a.  

 opfyldt, hvis en af barnets forældre boede i den stat, hvor  

 forældremyndighedssagen blev behandlet, jf. de dagældende bestemmelser i  

 retsplejelovens  

 § 448 c, stk. 1, nr. 1-2. Derimod var det uden betydning, hvor barnet boede  

 eller opholdt sig (Se note 11).
I Haagerbørnebeskyttelseskonventionen og i retsplejelovens §  

 448 f  

 er den afgørende tilknytningsfaktor  

 i forældremyndighedssager ikke forældrenes, men barnets bopæl.
Denne  

 tilknytningsfaktor i konventionen er udtryk for en generel international  

 opfattelse af, at afgørelser om forældremyndighed som udgangspunkt bør  

 træffes  

 af myndighederne på det sted, hvor barnet bor, da disse myndigheder må  

 antages  

 at have de bedste forudsætninger for at vurdere, hvad der er bedst for  

 barnet.
 Pr. 1. oktober 2007 har retsplejelovens §  

 448 f  

 (Se note 12) følgende ordlyd:
»§ 448 f.  

  

 Sag om forældremyndighed eller barnets bopæl kan behandles her i riget,  

 såfremt 1)  

 	  

 barnet har bopæl her, 2)  

 	  

 barnet ulovligt er ført til udlandet eller  

 ulovligt tilbageholdes i udlandet og barnet umiddelbart før bortførelsen  

 eller tilbageholdelsen havde bopæl her, 3)  

 	  

 barnet opholder sig her og som følge af  

 uroligheder eller lignende er fordrevet fra sit hjemland, 4)  

 	  

 barnet opholder sig her og barnets bopæl  

 ikke kendes eller 5)  

 	  

 barnet opholder sig her og sagen er så hastende,  

 at en afgørelse fra myndighederne i det land, hvor barnet har bopæl, ikke kan  

 afventes.
Stk.  

 2.  

  

 Stk. 1, nr. 2, finder ikke anvendelse, hvis 1)  

 	  

 barnet har haft bopæl i udlandet i mere end  

 et år efter, at indehaveren af forældremyndigheden har fået eller burde have  

 fået kendskab til barnets bopæl, 2)  

 	  

 der inden for dette tidsrum ikke er  

 indgivet en anmodning om tilbagegivelse af barnet, som stadig er under  

 behandling, og 3)  

 	  

 barnet er faldet til i sine nye omgivelser.
Stk.  

 3.  

  

 Stk. 1, nr. 1 og 4, finder ikke anvendelse, hvis barnet ulovligt er  

 ført her til landet eller ulovligt tilbageholdes her, medmindre 1)  

 	  

 barnet har haft bopæl her i mere end et år  

 efter, at indehaveren af forældremyndigheden har fået eller burde have fået  

 kendskab til barnets bopæl, og der ikke inden for dette tidsrum er indgivet  

 en anmodning om tilbagegivelse af barnet eller 2)  

 	  

 en anmodning om tilbagegivelse af barnet er  

 blevet afslået.
Stk.  

 4.  

  

 Stk. 1-3 kan fraviges ved overenskomst med fremmed stat.« På den baggrund finder Familiestyrelsen, at der ved anerkendelse  

 af forældremyndighedsafgørelser fra lande, som Danmark ikke har et samarbejde  

 med herom, bør lægges vægt på, om afgørelsen er truffet af myndighederne i  

 den  

 stat, hvor barnet bor.
Dette indebærer, at afgørelser om forældremyndighed,  

 der  

 er truffet i barnets bopælsland, fremover bør anerkendes i Danmark.  

 Tilknytningskravet  

 er nærmere gennemgået i pkt. 3.1.1., mens pkt. 3.1.2. indeholder beskrivelse  

 af  

 situationer, hvor en udenlandsk afgørelse ikke anerkendes, selvom  

 tilknytningskravet  

 er opfyldt.
 Ovenstående bør efter styrelsens opfattelse også finde  

 anvendelse på udenlandske afgørelser, der er truffet inden ikrafttrædelsen af  

 retsplejelovens §  

 448 f  

 den 1. januar 2007.
 De nye tilknytningskriterier bør som udgangspunkt ikke berøre udenlandske  

 afgørelser om forældremyndighed, som en dansk myndighed har anerkendt efter  

 det  

 tidligere tilknytningskriterium.
I relation til udenlandske afgørelser, der er truffet inden den  

 1. januar 2007, bemærkes, at sådanne afgørelser efter Familiestyrelsens  

 opfattelse også bør anerkendes, hvis det tidligere tilknytningskriterium var  

 opfyldt, dvs. hvis afgørelsen blev truffet i en stat, hvor en af forældrene  

 boede, også selvom barnet ikke boede i den pågældende stat.
Det bør således  

 ikke  

 tillægges betydning, at spørgsmålet om anerkendelse af en udenlandsk  

 afgørelse  

 om forældremyndighed først opstår eller afgøres efter den 1. januar 2007 Betydningen i praksis af disse retningslinier er beskrevet i  

 pkt. 5.
3.1.1. Krav om tilknytning til afgørelseslandet I overensstemmelse med Haagerbørnebeskyttelseskonventionen og  

 retsplejelovens §  

 448 f  

 bør en udenlandsk forældremyndighedsafgørelse anerkendes, hvis barnet ved  

 forældremyndighedssagens start havde en tilknytning til den stat, hvor sagen  

 blev  

 behandlet, på en af følgende måder:
   

 	  

 Barnet havde bopæl  

 der, medmindre barnets bopæl er etableret ved bortførelse eller ulovlig  

 tilbageholdelse af barnet (Se note 13).
   

 	  

 Barnet opholdt sig  

 der, forudsat at opholdet skyldtes, at barnet var fordrevet eller lignende  

 fra  

 sit hjemland, barnets bopæl ikke kendtes, eller der af hensyn til barnet var  

 et  

 akut behov for en forældremyndighedsafgørelse.
   

 	  

 Barnets forældres sag  

 om separation eller skilsmisse blev behandlet der, og  

 forældremyndighedsspørgsmålet  

 blev behandlet i forbindelse med den sag (Se note 14).
Som udgangspunkt skal disse tilknytningskriterier være opfyldt  

 på det tidspunkt, hvor forældremyndighedssagen blev indledt.
Det er således  

 uden betydning, om f.eks. barnet flytter fra den pågældende stat under  

 behandlingen af sagen.
3.1.2. Situationer, hvor forældremyndighedsafgørelse  

 ikke anerkendes, selvom tilknytningskravet er opfyldt Selvom en forældremyndighedsafgørelse er truffet i en stat, som  

 barnet havde den fornødne tilknytning til, således at tilknytningskravet i  

 pkt.  

 3.1.1. er opfyldt, skal afgørelsen ikke altid anerkendes:
   

 	  

 Det er en forudsætning  

 for anerkendelsen, at der efter kompetencereglerne i den pågældende stat var  

 kompetence til at behandle sagen, og at  

 afgørelsen er  

 gyldig i den stat.
   

 	  

 En  

 forældremyndighedsafgørelse anerkendes ikke, hvis der efterfølgende i Danmark  

 er truffet en ny afgørelse om forældremyndigheden.
  

 	  

 En  

 forældremyndighedsafgørelse anerkendes ikke, hvis der efterfølgende i en  

 anden  

 stat er truffet en ny afgørelse om forældremyndigheden, og denne afgørelse  

 anerkendes i Danmark.
Dette forudsætter dog, at den sag, der førte til den  

 nyeste afgørelse, blev anlagt senere end den sag, der førte til første  

 afgørelse  

 (litispendens) (Se note 15).
  

 	  

 Forældremyndighedsaftaler,  

 der er indgået helt uden involvering af offentlige myndigheder, anerkendes  

 normalt ikke.
Derimod er det ikke et krav, at aftalen skal være godkendt af  

 en  

 offentlig myndighed; det er tilstrækkeligt, at aftalen  i  

 overensstemmelse med  

 loven i det pågældende land  er registreret el.lign. af en offentlig  

 myndighed.
   

 	  

 En  

 forældremyndighedsafgørelse anerkendes ikke, hvis den er tidsbegrænset eller  

 betinget.
   

 	  

 En  

 forældremyndighedsafgørelse anerkendes ikke, hvis den strider mod  

 grundlæggende  

 danske retsprincipper (ordre public).
 En udenlandsk afgørelse om forældremyndighed strider eksempelvis  

 mod grundlæggende danske retsprincipper (ordre public) i følgende  

 situationer:
  

 	  

 Modparten (sagsøgte)  

 var ikke orienteret om sagen og havde ikke mulighed for at varetage sine  

 interesser  

 i sagen.
Hvis der er tale om en udeblivelsesdom, skal stævningen således have  

 været forkyndt for modparten, eller modparten skal på anden måde være blevet  

 bekendt med sagen og haft mulighed for at udtale sig i sagen.
Dette er bl.a.  

 opfyldt, hvis det fremgår af dommen, at der er tale om en fælles anmodning om  

 ændring af forældremyndigheden, eller at modparten har udtalt sig i sagen  

 eller  

 har accepteret anmodningen om ændring af forældremyndigheden.
   

 	  

 Afgørelsen strider  

 klart mod hensynet til barnets bedste.
   

 	  

 Aftale om  

 forældremyndighed er opnået gennem tvang el.lign.
3.2. Anerkendelse af forældremyndighed der følger af  

 loven Efter dansk international privatret er  

 det barnets domicillov, der afgør, hvem forældremyndigheden tilkommer, når  

 forældremyndigheden  

 følger af loven.
Dette omfatter også spørgsmålet om, hvorvidt barnet  

 overhovedet er undergivet forældremyndighed, dvs. om forældremyndigheden er  

 ophørt, f.eks. fordi barnet er blevet myndigt eller er blevet gift (Se note  

 16).  

 Forældremyndighed, der er følger af loven i den stat, hvor barnet havde  

 domicil, anerkendes således efter dansk ret, hvis barnet senere tager ophold,  

 domicil m.v. her i landet.
Dette er i overensstemmelse med  

 udgangspunktet i Haagerbørnebeskyttelseskonventionen (Se note 17). Danmark  

 tiltrædelse af konventionen vil således ikke medføre nogen ændring heri.
I  

 overensstemmelse  

 med konventionens udgangspunkt om barnets bopæl (sædvanligt opholdssted) som  

 den afgørende tilknytningsfaktor, bør det afgørende for fastlæggelsen af  

 forældremyndigheden over et barn ændres til at være loven på det sted, hvor  

 barnet har bopæl (sædvanligt opholdssted) i stedet for domicil.
 Hvis forældremyndighed, der følger af loven i en anden stat,  

 strider mod grundlæggende danske retsprincipper (ordre public), anerkendes  

 forældremyndigheden ikke i Danmark.
4. Dokumentation for forældremyndighed 4.1. Forældremyndighedsafgørelser Den myndighed, der skal tage stilling til anerkendelse af en  

 udenlandsk forældremyndighedsafgørelse, vurderer selv, hvilke oplysninger og  

 dokumenter der skal fremlægges som dokumentation for en udenlandsk afgørelse  

 om  

 forældremyndighed.
Efter Familiestyrelsens opfattelse bør der som dokumentation for  

 afgørelsen som udgangspunkt fremlægges den originale afgørelse eller en  

 udskrift af den, udarbejdet af den myndighed der har truffet afgørelsen.  

 Endvidere bør domme være forsynet med en retskraftpåtegning, medmindre det  

 fremgår af dommen, at den er endelig.
Det bemærkes, at  

 forældremyndighedsafgørelsen kan være en afgørelse om separation eller  

 skilsmisse, der også indeholder en bestemmelse om forældremyndighed.
 Hvis dokumentet stammer fra et land uden for  

 konventionssamarbejdet, jf. pkt. 3, kræves der som udgangspunkt legalisering  

 eller apostillepåtegning.
 Punkt 6 og 7 indeholder nærmere retningslinjer for  

 retskraftspåtegning, legalisering, apostillepåtegning og oversættelse.
4.2. Forældremyndighed, der følger af loven Forældremyndighed, der følger af loven i barnets bopælsstat, jf.  

 pkt. 3.2., dokumenteres eksempelvis ved fremlæggelse af følgende:
   

 	  

 En erklæring om hvem  

 der er indehaver(e) af forældremyndigheden over barnet efter loven i den  

 pågældende stat, udstedt af en kompetent myndighed i den stat.
   

 	  

 Oplysninger om  

 indholdet af loven i den pågældende stat, kombineret med dokumentation for de  

 oplysninger, der efter den pågældende lov er relevante for at fastlægge  

 placeringen af forældremyndigheden.
 Udtalelser el.lign. fra udenlandske myndigheder skal som  

 udgangspunkt fremlægges i original med oversættelse og legalisering eller  

 apostillepåtegning, jf. pkt. 6-7.
4.3. Situationer, hvor dokumentation for forældremyndighed  

 ikke kræves fremlagt I følgende situationer kan det som udgangspunkt ikke kræves, at  

 parten fremlægger den dokumentation, der er nævnt i pkt. 4.1. og 4.2.:
   

 	  

 Parten er flygtning eller  

 asylansøger.
   

 	  

 Det er umuligt eller meget  

 vanskeligt eller byrdefyldt for parten at fremskaffe dokumentationen.
Parten er flygtning eller asylansøger En part kan bl.a. opnå flygtningestatus i Danmark, hvis  

 udlændingemyndighederne anerkender, at parten er forfulgt af myndighederne i  

 sit hjemland; disse personer betegnes flygtninge.
En asylansøger er ikke en  

 flygtning, men en person der anmoder om at blive anerkendt som flygtning,  

 fordi  

 den pågældende mener sig forfulgt af myndighederne i sit hjemland; de danske  

 udlændingemyndigheder har endnu ikke taget stilling til denne anmodning om  

 anerkendelse som flygtning.
På grund af risikoen for (yderligere) forfølgelse kan man ikke  

 kræve, at en flygtning eller asylansøger kontakter myndighederne i det land,  

 som den pågældende er flygtet fra.
Af samme grund må danske myndigheder  

 heller  

 ikke kontakte de pågældende myndigheder for at få oplysninger om parten.
Det  

 gælder også, selvom flygtningen har opnået dansk indfødsret.
 Dette gælder dog ikke, hvis parten flere gange har rejst til det  

 land, hvorfra parten er flygtet, efter parten har opnået flygtningestatus i  

 Danmark, eller hvis parten selv enten har anlagt forældremyndighedssagen  

 eller  

 aktivt deltaget i behandlingen af den i det pågældende land efter det  

 tidspunkt,  

 hvor parten fik flygtningestatus i Danmark.
 Der er ikke noget til hinder for at kræve dokumentation fra stater,  

 som en flygtning eller asylansøger har boet i, men som den pågældende ikke er  

 flygtet fra.
 Oplysninger om, hvorvidt en part er flygtning eller asylansøger  

 i Danmark, er tilgængelig for offentlige myndigheder på  

 UdlændingeInformationsPortalen (UIP) på  

 www.nyidanmark.dk,  

 forudsat at myndigheden er tilmeldt denne ordning.
Umuligt eller meget vanskeligt eller byrdefyldt  

 for parten at fremskaffe dokumentationen Det vil kunne tage nogen tid for en part at fremskaffe dokumentation  

 fra udlandet, og parten vil muligvis skulle betale et gebyr for  

 dokumentationen.  

 Dette er ikke til hinder for at kræve dokumentationen fremlagt.
I nogle situationer kan det imidlertid være umuligt eller meget  

 vanskeligt eller byrdefuldt for parten at fremskaffe dokumentationen.
Det er  

 parten, der skal dokumentere dette.
I så fald bør myndigheden efter et  

 konkret  

 skøn undlade at kræve dokumentationen fremlagt.
Som eksempler på dette kan  

 nævnes,  

 at den udenlandske myndighed ikke reagerer på henvendelser om  

 dokumentationen.
 5. Eksempler på anvendelsen af retningslinierne i pkt.  

 3.1. og 3.2.
 Eksempel 1: Overførsel af  

 forældremyndighed til herboende over barn med bopæl i udlandet med henblik  

 på,  

 at barnet flytter til Danmark.
 Spørgsmålet om anerkendelse af udenlandske  

 forældremyndighedsafgørelser opstår bl.a. i situationer, hvor  

 forældremyndigheden over et barn, der har bopæl i udlandet, ved en afgørelse  

 fra barnets bopælsland er overført til en person  f.eks. den anden  

 forælder   

 der bor i Danmark, med henblik på at barnet tager ophold i Danmark.
Selvom det er hensigten med forældremyndighedsaftalen, at barnet  

 skal tage bopæl i Danmark, har barnet på det tidspunkt, hvor  

 forældremyndighedssagen  

 starter, ikke bopæl i Danmark.
Der er derfor ikke kompetence til at behandle  

 sagen i Danmark efter retsplejelovens §  

 448  

 f.
Det er uden betydning for dette, om barnet har  

 midlertidigt ophold i Danmark, f.eks. på grundlag af turistvisum.
 Derimod bør en forældremyndighedsafgørelse, der er truffet af  

 myndighederne i barnets bopælsland, anerkendes, jf. pkt. 3.1.
Det bemærkes, at så længe barnet har bopæl i udlandet, kan en  

 sag om forældremyndighed efter retsplejelovens §  

 448 f  

 ikke behandles her i landet.  

 Dette gælder også, selvom forældrene er enige om overførslen af  

 forældremyndigheden og om, at sagen skal behandles i Danmark.
Aftaler om, at  

 en  

 forældremyndighedssag skal behandles i Danmark, anerkendes således ikke efter  

 dansk ret.
Endelig bemærkes, at der ved anerkendelse af en udenlandsk  

 forældremyndighedsafgørelse ikke tages stilling til, om betingelserne for  

 f.eks. opholdstilladelse i Danmark er opfyldt.
Meddelelse af  

 opholdstilladelse  

 forudsætter således også, at de øvrige betingelser i udlændingelovgivningen  

 er  

 opfyldt.
 Eksempel 2:  

 Forældremyndighed, der følger af loven.
Barnet fødes i et land, hvor forældrene automatisk får fælles  

 forældremyndighed ved fødslen.
Moderen flytter efterfølgende med barnet til  

 Danmark.
 I denne situation anerkendes det efter dansk ret, at forældrene  

 har fælles forældremyndighed over barnet, også selvom forældrene i Danmark i  

 en  

 lignende situation ikke ville have fået fælles forældremyndighed (Se note  

 18).
6. Retskraft og dokumentation for ægtheden af  

 udenlandske dokumenter (legalisering og apostillepåtegning) 6.1. Retskraftpåtegning Ved en retskraftpåtegning dokumenteres det, at en afgørelse  

 (normalt en dom) er endelig, dvs. at den ikke kan ankes, eller at den ikke er  

 anket inden udløbet af ankefristen.
 Derimod skal erklæringer udstedt af offentlige myndigheder   

 f.eks. om, hvem der efter loven har forældremyndigheden i det pågældende land  

   

 ikke forsynes med retskraftpåtegning.
6.2. Dokumentation for, at et udenlandsk dokument er  

 ægte Danske myndigheder bør som udgangspunkt altid sikre sig, at  

 dokumenter, der er af væsentlig betydning for afgørelsen af en sag, og som er  

 udstedt af udenlandske myndigheder, er ægte.
Der findes et vidt udstrakt  

 internationalt samarbejde om bekræftelse af ægtheden af udenlandske  

 dokumenter.  

 Dette samarbejde beskrives i det følgende i relation til anerkendelse af  

 udenlandske forældremyndighedsafgørelser i Danmark.
6.2.1. Legalisering Legalisering er en bekræftelse af, at underskriften på et  

 dokument eller en påtegning på et dokument stammer fra en person, som har  

 arbejdet hos den pågældende myndighed, og som havde ret til at udstede det  

 pågældende dokument eller påtegning.
Formålet med legalisering er at få dokumentation for dokumentets  

 ægthed og udstederens kompetence.
Der er ikke tale om en bekræftelse af et  

 dokuments indhold.
 For at et dokument eller en påtegning på et dokument er  

 legaliseret, skal det indeholde en ubrudt kæde af underskrifter, der typisk  

 ser  

 således ud:
 1)  

 	  

 Det originale dokument  

 med underskrift eller en original genpart eller udskrift, der er bekræftet af  

 den myndighed, der udstedte det originale dokument.
2)  

 	  

 Den myndighed, der er  

 overordnet for den udstedende myndighed, bekræfter underskriften på  

 dokumentet  

 eller påtegningen.
Det er typisk det ministerium, hvorunder den udstedende  

 myndighed  

 hører (fagministerium).
 3)  

 	  

 Den overordnede  

 myndigheds underskrift skal bekræftes af det pågældende lands  

 udenrigsministerium.
 4)  

 	  

 Udenrigsministeriets  

 underskrift skal bekræftes af den stedlige danske repræsentation; oplysninger  

 herom findes på www.um.dk.
 Disse bekræftelser skal anføres direkte på det originale  

 dokument eller på den originale genpart eller udskrift af dokumentet.
 Punkt 2 omfatter bekræftelse af følgende underskrifter:
a)  

 	  

 Underskriften på den,  

 der har udstedt   

 	  

 det originale  

 dokument, hvis det originale dokument fremlægges, eller   

 	  

 genparten eller  

 udskriften af dokumentet, hvis det originale dokument ikke fremlægges.
b)  

 	  

 Underskriften på en  

 eventuel retskraftpåtegning.
Retskraftpåtegningen skal som udgangspunkt være  

 anført direkte på det originale dokument eller på den originale genpart eller  

 udskrift.
Nogle lande anvender  

  

 andre legaliseringsprocedure  

 r  

  

 , og i nogle lande er legalisering ikke  

 mulig på grund af forholdene i landet.
På www.familiestyrelsen.dk under  

 Forældremyndighed  

 vil der blive placeret oplysninger herom.
 Legalisering kræves normalt ikke  

  

 for dokumenter, der  

 stammer fra følgende lande:
  

 	  

 Europa (Følgende lande  

 henregnes i relation til legalisering ikke til Europa: Nogle af de tidligere  

 jugoslaviske lande (Bosnien-Herzegovina, Kosovo, Kroatien), Albanien samt  

 landene  

 fra det tidligere Sovjetunionen (Armenien, Azerbajdjan, Belarus, Georgien,  

 Kazakstan, Kirgizistan, Tadkjikistan, Ukraine og Uzbekistan))   

 	  

 USA   

 	  

 Canada   

 	  

 Australien   

 	  

 New Zealand For lande, der har tiltrådt  

  

 Apostillekonventionen  

  

 ,  

 er der heller ikke krav om legalisering, men om en apostillepåtegning, jf.  

 pkt.  

 6.2.2.
6.2.2. Apostillepåtegning Den 29. december 2006 trådte Haagerkonventionen af 5. oktober  

 1961 om afskaffelse af kravet om legalisering af udenlandske offentlige  

 dokumenter (Apostillekonventionen) i kraft for Danmark (Se note 19).
 Konventionen begrænser kravet om legalisering af offentlige  

 dokumenter i forhold til de legaliseringsprocedurer, der er beskrevet i pkt.  

 6.2.1.  

 Efter konventionen bekræftes ægtheden af et udenlandsk dokument eller  

 påtegning  

 på et dokument således alene ved, at det forsynes med en særlig  

 bekræftelsespåtegning  en såkaldt apostille  der reelt er en  

 legalisering.  

 Det er herefter ikke nødvendigt for dokumentation af ægtheden, at dokumentet  

 er  

 forsynet med de underskrifter, der er beskrevet i pkt. 6.2.1.
 Det er vigtigt, at såvel selve dokumentet som en eventuel  

 retskraftpåtegning bliver påført en apostillepåtegning.
 En apostillepåtegning skal, i modsætning til hvad der gælder for  

 legalisering, ikke bekræftes af den stedlige danske repræsentation, men alene  

 af det pågældende lands egne myndigheder.
Apostillepåtegningen skal påføres på selve dokumentet eller på  

 en allonge (tilføjelse) til dokumentet.
Det følger af konventionens artikel  

 4,  

 at titlen på apostillen skal være udformet på fransk (Apostille).
Lande, der har tiltrådt konventionen, har udpeget en eller flere  

 apostillemyndighed(er), der bl.a. skal føre et register over samtlige  

 udstedte  

 apostillepåtegninger.
Hvis en dansk myndighed mener, at der er behov for det,  

 kan den anmode apostillemyndigheden om at bekræfte indholdet af en  

 apostillepåtegning.
 På hjemmesiden  

 http://www.hcch.net/index_en.php?act=conventions.status&cid=41  

 findes en liste over hvilke myndigheder i de enkelte konventionsstater, der  

 kan  

 udstede apostillepåtegninger.
Apostillekonventionen er tiltrådt af samtlige EU-lande.  

 Endvidere er konventionen tiltrådt af et stort antal andre lande, herunder  

 bl.a.
Norge, Island, Schweiz, Tyrkiet, Rusland, Belarus, Ukraine, Serbien,  

 Makedonien, USA, Australien, New Zealand, Japan, Indien, Israel, Argentina,  

 Colombia, Venezuela, Ecuador, Mexico og Sydafrika.
I alt har omkring 90 lande  

 tiltrådt konventionen.
På ovennævnte hjemmeside findes en oversigt over de  

 lande, der har tiltrådt konventionen sammen med dato for ikrafttræden i de  

 enkelte lande.
 Apostillepåtegninger, der er foretaget i udlandet, inden  

 konventionen er trådt i kraft for Danmark, skal anerkendes efter  

 retningslinierne  

 i dette punkt.
 Apostillepåtegninger kræves normalt ikke  

  

 for dokumenter,  

 der stammer fra lande, hvorfra der ikke kræves legalisering, jf. pkt. 6.2.1.
7. Oversættelser Danske myndigheder kan kræve, at ovennævnte udenlandske  

 dokumenter oversættes til dansk ved en autoriseret translatør.
Translatøren  

 kan  

 være dansk eller udenlandsk.
En liste over translatører, der er autoriserede  

 af  

 Erhvervs- og Selskabsstyrelsen, findes på http://www.cvr.dk.
 Dokumenter fra de andre nordiske lande kan ikke kræves oversat,  

 jf. nordisk sprogkonvention.
 Hvis det er muligt at behandle sagen på betryggende vis uden  

 oversættelse af dokumenterne, f.eks. fordi myndighedens medarbejdere  

 behersker  

 det fremmede sprog, behøver myndigheden ikke at få dokumenterne oversat.
8. Forelæggelse  

 for Familiestyrelsen Spørgsmål om anerkendelse af udenlandske afgørelser m.v. om  

 forældremyndighed, der giver anledning til tvivl, kan forelægges for  

 Familiestyrelsen.
 Forelæggelsen skal indeholde følgende:
 a)  

 	  

 Myndigheden skal  

 angive grunden til, at sagen forelægges, herunder hvilken problemstilling  

 myndigheden  

 ønsker belyst.
 b)  

 	  

 Eventuelle originale  

 dokumenter skal fremsendes sammen med oversættelse til dansk eller engelsk.  

 Familiestyrelsen kan ikke udtale sig om dokumenter, der alene er fremsendt i  

 kopi.
c)  

 	  

 Hvis sagen forelægges,  

 fordi en forælder gør gældende, at det ikke er muligt at fremskaffe de  

 originale dokumenter, idet parten er flygtning, skal myndigheden vedlægge  

 kopi  

 af partens sag hos udlændingemyndighederne.
Myndigheden må som udgangspunkt  

 kun  

 indhente disse akter med samtykke fra den pågældende part.
Myndigheden skal sørge for,  

 at de personer, om hvem der indsendes personoplysninger til Familiestyrelsen,  

 er bekendt med deres rettigheder efter persondataloven og med, at sagen  

 forelægges for styrelsen.
Det skal fremgå af forelæggelsen, at dette er sket.
Familiestyrelsen, den 6. september  

 2007 Lars Thøgersen Bilag 1 Noter til vejledningen 1) Konventionen er optrykt som bilag til lov nr. 434 af 8.  

 maj 2006 om Haagerbørnebeskyttelseskonventionen.
 2) Se vejledning om international kompetence i sager om  

 forældremyndighed, barnets bopæl, samvær m.v. på www.familiestyrelsen.dk.
3) Bestemmelsen i § 46 i forældreansvarsloven er en  

 videreførelse af §  

 32 a  

 i lov om forældremyndighed og samvær, der blev indsat i loven ved § 7, nr. 5,  

 i  

 lov nr. 343 af 8. maj 2006 om Haagerbørnebeskyttelseskonventionen.
Formålet  

 med  

 bestemmelsen er at sikre sammenhængen mellem reglerne om international  

 kompetence for domstolene og statsforvaltningerne i sager om  

 forældremyndighed  

 elelr barnets bopæl, således at kompetencen er reguleret af samme regelsæt  

   

 retsplejelovens §  

 448f  

  uanset hvilken myndighed, der skal tage stilling til en sag om  

 forældremyndighed.
 4) Indtil 1. oktober 2007: § 2, stk. 1, i lov om  

 forældremyndighed og samvær.
 5) Begrebet forældreansvar er gennemgået i pkt. 3.2.1.3. i  

 Betænkning nr. 1467/2005 om Haagerbørnebeskyttelseskonventionen, der findes  

 på  

 www.familiestyrelsen.dk.
 6) Om tilknytningsfaktorerne domicil, bopæl, sædvanligt  

 opholdssted m.v., se pkt. 3.3.1.2. i Betænkning nr. 1467/2005 om  

 Haagerbørnebeskyttelseskonventionen, der findes på www.familiestyrelsen.dk.
 7) Se bekendtgørelse (C) nr. 323 af 28. december 1931.
 8) Se bekendtgørelse (C) nr. 110 af 21. november 1991.
 9) Se bekendtgørelse (C) nr. 103 af 17. oktober 1991.
 10) Artikel 8 blev ændret ved nordisk overenskomst af 6.  

 februar 2001 om ændring af den nordiske konvention af 6. februar 1931  

 indeholdende internationale privatretlige bestemmelser om ægteskab, adoption  

 og  

 værgemål, jf. bekendtgørelse (C) nr. 34 af 28. november 2002.
11) Selvom den ene forælder boede i det pågældende land,  

 er afgørelser om overførsel af forældremyndighed over et barn, bosat i  

 udlandet, til en herboende forælder eller til et andet familiemedlem med  

 henblik på, at barnet skulle flytte til Danmark, hidtil normalt ikke blevet  

 anerkendt.
Det har dog været muligt for forældre at anmelde aftale om fælles  

 forældremyndighed over et udenlandsk barn, hvis den ene forælder boede i  

 Danmark.
Denne begrundelse for at nægte at anerkende udenlandske  

 forældremyndighedsafgørelser er bortfaldet ved de nye retningslinier i denne  

 vejledning.
I administrativ praksis er det endvidere afvist at anerkende  

 deponeringsaftaler, dvs. aftaler hvor forældrene enes om, at den  

 ene forælder  

 skal have forældremyndigheden alene over barnet, mens barnet skal bo hos den  

 anden forælder.
Denne begrundelse for at nægte at anerkende udenlandske  

 forældremyndighedsafgørelser bortfaldt ved indførelsen af adgangen for  

 forældre  

 til at anmelde aftaler om forældremyndighed, således at sådanne aftaler ikke  

 længere skal godkendes, jf. § 3, nr. 1-2, i lov nr. 446 af 9. juni 2004.
 12) §  

 488 f  

 blev indsat i retsplejeloven ved lov nr. 434 af 8. maj 2006 (§ 12, nr. 4) og  

 ændret ved lov nr. 500 af 6. juni 2007 (§ 4, nr. 5).
13) Barnet antages som udgangspunkt ikke at have bopæl i  

 en stat, hvis bopælen er etableret ved ulovlig bortførelse eller  

 tilbageholdelse.
På samme måde bevarer barnet i relation til  

 forældremyndighedssager  

 som udgangspunkt sin bopæl i en stat, selvom barnet ulovligt er ført til en  

 anden stat eller ulovligt tilbageholdes der.
 14) Dette tilknytningskriterium er ikke indeholdt i  

 retsplejelovens §  

 448 f,  

 men det fremgår af artikel 8 i Den Nordiske Ægteskabskonvention og af artikel  

 10 i Haagerbørnebeskyttelseskonventionen.
 15) Om litispendens se Vejledning om international  

 kompetence i sager om forældremyndighed, barnets bopæl, samvær m.v. på  

 www.familiestyrelsen.dk.
 16) Se U 1921.571Ø, der er refereret i Betænkning nr.  

 1467/2005 om Haagerbørnebeskyttelseskonventionen, der findes på  

 www.familiestyrelsen.dk.
 17) Se artikel 16, stk. 1 og 3.
 18) Efter forældreansvarslovens § 7, stk. 3, har forældre,  

 der ikke er gift med hinanden, bl.a. fælles forældremyndighed, når den mand,  

 der anses for far til barnet ifølge anerkendelse eller dom, har eller har  

 haft  

 fælles folkeregisteradresse med barnets mor inden for de sidste 10 måneder  

 før  

 barnets fødsel.
 19) Se bekendtgørelse (C) nr. 13 af 15. marts 2007.
