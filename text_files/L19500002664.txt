I henhold til kongelig resolution af 5. december 1949 har Danmark den 25.  

 januar 1950 deponeret sit under 5. december 1949 udfærdige  

 tiltrædelsesdokument til følgende den 21. november 1947 af De Forenede  

 Nationers 2. plenarforsamling godkendte konvention om rettigheder og  

 immuniteter for de særlige institutioner.
Tiltrædelsen omfatter følgende  

 institutioner: Den Internationale Arbejdsorganisation, De Forenede Nationers  

 Levnedsmiddels- og Landbrugsorganisation, Organisationen for International  

 Civil Luftfart, De Forenede Nationers Organisation for Undervisningsmæssige,  

 Videnskabelige og Kulturelle Spørgsmål.
Den Internationale Valutafond, Den  

 Internationale Bank for Genopbygning og Økonomisk Udvikling,  

 Verdenssundhedsorganisationen, Verdenspostunionen, Den Internationale  

 Flygtningeorganisation og Den Internationale Telekommunikationsunion. (For så  

 vidt angår denne sidste institution træder konventionen dog først i kraft,  

 når telekommunikationsunionen har opfyldt visse formelle betingelser).
 KONVENTION OM DE SÆRLIGE INSTITUTIONERS RETTIGHEDER OG  

 IMMUNITETER.
De De Forenede Nationers plenarforsamling den 13. februar 1946 vedtog en  

 resolution, der havde til formål så vidt muligt at tilvejebringe ensartethed  

 i de rettigheder og immuniteter, som De Forenede Nationer og de forskellige  

 særlige institutioner nyder; og da rådslagninger angående gennemførelsen af ovennævnte resolution har  

 fundet sted imellem De Forenede Nationer og de særlige institutioner; har plenarforsamlingen ved en den 21. november 1947 vedtaget resolution  

 179 (II) godkendt følgende konvention, som forelægges de særlige  

 institutioner til antagelse og ethvert medlem af De Forenede Nationer og  

 enhver anden stat, der er medlem af een eller flere af de særlige  

 institutioner, til tiltrædelse.
 Artikel I.
 DEFINITIONER OG OMRÅDE.
Stk. 1 I nærværende konvention:
Stk. 2 Enhver, stat, der er part i denne konvention, skal, for så vidt angår  

 enhver særlig institution, på hvilken nærværende konvention er blevet  

 anvendelig i overensstemmelse med stk. 37, tilstå denne institution de  

 rettigheder og immuniteter, der er angivet i standardklausulerne, på de deri  

 anførte betingelser med enhver af de begrænsninger af disse klausuler, der  

 indeholdes i bestemmelserne i det endelige (eller reviderede) tillæg  

 vedrørende denne institution, og som er blevet fremsendt i overensstemmelse  

 med stk. 36 eller 38.
 Artikel II.
 JURIDISK PERSONLIGHED.
Stk. 3 De særlige institutioner er juridiske personer og skal være berettiget  

 til:
 Artikel III.
 EJENDOM, FONDS OG AKTIVER.
Stk. 4 De særlige institutioners ejendele og aktiver skal, hvor de end måtte  

 forefindes, eller i hvis besiddelse de end måtte være, være fritaget for  

 enhver form for retsforfølgning, medmindre de særlige institutioner i et  

 særligt tilfælde udtrykkeligt måtte have givet afkald på denne immunitet.
Dog  

 skal intet afkald på immunitet omfatte noget retshåndhævelsesskridt.
Stk. 5 De særlige institutioners bygninger er ukrænkelige.
De særlige  

 institutioners ejendele og aktiver skal, hvor de end måtte være, være  

 fritaget for ransagning, rekvisitionering, beslaglæggelse, ekspropriation og  

 enhver anden form for indblanding, hvad enten denne er af udøvende  

 administrativ, judiciel eller lovgivende karakter.
Stk. 6 De særlige institutioners arkiver og i almindelighed alle aktstykker, der  

 tilhører institutionerne eller er i deres besiddelse, skal være ukrænkelige,  

 hvor de end måtte forefindes.
Stk. 7 De særlige institutioner kan uden indskrænkning af økonomisk kontrol,  

 regulativer eller moratorier af nogen art:
Stk. 8 Under udøvelsen af sine rettigheder i henhold til ovenstående stk. 7 skal  

 enhver af de særlige institutioner tage behørigt hensyn til eventuelle  

 forestillinger fremsat af regeringer for enhver stat, der er part i  

 nærværende konvention, for så vidt det skønnes, at der uden skade for  

 institutionens interesser kan tages hensyn til en sådan forestilling.
Stk. 9 De særlige institutioner, deres aktiver, indkomster og øvrige ejendom skal  

 være; Stk. 10 Medens de særlige institutioner ikke i almindelighed vil gøre krav på  

 fritagelse for betaling af forbrugsafgifter eller afgifter ved salg af løsøre  

 eller fast ejendom, der indgår i den pris, der skal betales, vil de stater,  

 der er parter i nærværende konvention, dog, i tilfælde hvor de særlige  

 institutioner foretager vigtige køb til officiel brug af ejendom, der er  

 eller måtte blive behæftet med sådanne afgifter, når det måtte være muligt,  

 træffe hensigtsmæssige administrative foranstaltninger til eftergivelse eller  

 tilbagebetaling af afgiftens beløb.
 Artikel IV.
 LETTELSER MED HENSYN TIL OFFICIELLE MEDDELELSER, FORSENDELSER M.V.
Stk. 11 Indenfor området af enhver stat, der er part i nærværende konvention for  

 en særlig institutions vedkommende, skal der gives denne institutions  

 officielle meddelelser mindst samme behandling, som den pågældende stats  

 regering indrømmer en hvilken som helst anden regering, indbefattet dennes  

 diplomatiske repræsentation, med hensyn til forrettigheder, takster og  

 afgifter for postforsendelser, telegrammer, radiotelegrammer, telegrafiske  

 fotografier, telefonsamtaler o.l. samt pressetakster for oplysninger til  

 pressen og radioen Stk. 12 De særlige institutioners officielle post og andre officielle meddelelser  

 skal ikke være genstand for censur.
 De særlige institutioner er berettiget til at benytte kode og til at af  

 sende og modtage deres post med kurer eller i forseglede postsække, som skal  

 nyde samme immuniteter og forrettigheder som diplomatiske kurerer og  

 postsække.
 Intet i nærværende stykke 12 skal kunne fortolkes således, at det  

 udelukker indførelsen af behørige sikkerhedsforanstaltninger, som fastsættes  

 ved overenskomst mellem en stat, der er part i nærværende konvention, og en  

 særlig institution.
 Artikel V.
 MEDLEMMERNES REPRÆSENTANTER.
Stk. 13 Medlemmernes repræsentanter på møder indkaldt af en særlig institution  

 skal, medens de udøver deres funktioner og under rejsen til og fra  

 mødestedet, nyde følgende forrettigheder og immuniteter:
Stk. 14 For at sikre, at de særlige institutioners medlemmers repræsentanter på  

 møder indkaldt af disse institutioner får fuld ytringsfrihed og uafhængighed  

 under udøvelsen af deres funktioner, skal den frihed for retsforfølgning, der  

 er tillagt dem med hensyn til skriftlige og mundtlige udtalelser og alle  

 handlinger foretaget under udførelsen af deres hverv, fortsat tilstås de  

 pågældende, selvom de ikke længere varetager et sådant hverv.
Stk. 15 I tilfælde, hvor en form for beskatning er afhængig af det tidsrum, i  

 hvilket vedkommende har haft bopæl på stedet, skal de tidsrum ikke medregnes,  

 i hvilke de særlige institutioners medlemmers repræsentanter på konferencer  

 sammenkaldt af de særlige institutioner har haft bopæl i en stat for at udøve  

 deres funktioner.
Stk. 16 Forrettigheder og immuniteter tilstås medlemmernes repræsentanter, ikke  

 til de pågældendes egen personlige fordel, men for at sikre den uafhængige  

 udøvelse af deres funktioner i tilknytning til de særlige institutioner.  

 Følgelig har et medlem ikke blot ret, men også pligt til at give afkald på  

 sin repræsentants immunitet i ethvert tilfælde, i hvilket det pågældende  

 medlem skønner, af immuniteten vil hindre, at retfærdigheden sker fyldest, og  

 at den kan frafaldes uden skal for det formål, for hvilket den er tilstået.
Stk. 17 Bestemmelserne i stk. 13, 14 og 15 finder ikke anvendelse på forholdet  

 mellem en person og myndighederne i en stat, hvori han er statsborger, eller  

 for hvilken han er eller har været repræsentant.
 Artikel VI.
 EMBEDSMÆND.
Stk. 18 Enhver særlig institution fastsætter de klasser af embedsmænd, på hvilke  

 bestemmelserne i nærværende artikel og i artikel VIII skal komme til  

 anvendelse.
Den skal meddele dem til regeringerne i alle de stater, der er  

 parter i nærværende konvention for så vidt angår den pågældende institution,  

 og til De Forenede Nationers generalsekretær.
Navnene på de embedsmænd, der  

 henføres til disse klasser, skal fra tid til anden meddeles de ovennævnte  

 regeringer.
Stk. 19 De særlige institutioners embedsmænd skal:
Stk. 20 De særlige institutioners embedsmænd skal være fritaget for al værnepligt  

 og arbejdspligt, dog således, at en sådan fritagelse i forhold til de stater,  

 hvori de er statsborgere, skal begrænses til embedsmænd i de særlige  

 institutioner, hvis navne på grund af deres hverv er blevet opført på en  

 liste, der er udarbejdet af den særlige institutions administrative chef og  

 godkendt af den pågældende stat.
 Dersom andre embedsmænd i de særlige institutioner indkaldes til aftjening  

 af værnepligt eller arbejdspligt, skal den pågældende stat på vedkommende  

 særlige institutions anmodning bevilge sådanne midlertidige udsættelser med  

 indkaldelsen af vedkommende embedsmænd, som måtte være nødvendige for at  

 undgå afbrydelse i vigtigt arbejde.
Stk. 21 Foruden de immuniteter og rettigheder, som er angivet i stk. 19 og 20  

 tilstås der den administrerende chef for enhver særlig institution og enhver  

 embedsmand, der konstitueres for ham under hans fraværelse fra tjenesten, for  

 sin egen person og for sin ægtefælle og sine mindreårige børn de samme  

 rettigheder og immuniteter, fritagelser og lettelser, som efter folkeretten  

 tilstås diplomatiske udsendinge.
Stk. 22 Rettigheder og immuniteter tilstås de pågældende embedsmænd udelukkende i  

 de særlige institutioners interesse og ikke til deres egen personlige fordel.  

 Enhver særlig institution skal være berettiget og forpligtet til at give  

 afkald på enhver embedsmands immunitet i ethvert tilfælde, hvor den skønner,  

 at immuniteten vil hindre, at retfærdigheden sker fyldest, og at den kan  

 frafaldes uden skade for den særlige institutions interesser.
Stk. 23 Enhver særlig institution skal til enhver tid samarbejde med vedkommende  

 myndigheder i medlemsstaterne for at lette rettens gang, sørge for  

 iagttagelse af politiforordninger og forhindre forekomsten af misbrug med  

 hensyn til de i denne artikel nævnte rettigheder, immuniteter og lettelser.
 Artikel VII.
 MISBRUG AF RETTIGHEDER.
Stk. 24 Hvis nogen stat, der er part i nærværende konvention, er af den  

 opfattelse, at der er sket misbrug af en rettighed eller en immunitet, der er  

 tilstået ved nærværende konvention, skal denne stat rådføre sig med den  

 pågældende særlige institution for at fastslå, om noget sådant misbrug har  

 fundet sted, og i bekræftende fald forsøge at sikre, at gentagelse ikke  

 finder sted.
Hvis det ikke lykkes ved en sådan rådslagning at opnå et  

 resultat, der er tilfredsstillende for vedkommende stat og særlige  

 institution, skal spørgmålet, om et misbrug af en rettighed eller en  

 immunitet har fundet sted, forelægges Den Mellemfolkelige Domstol i henhold  

 til stk. 32. Hvis Den Mellemfolkelige Domstol fastslår, at et sådant misbrug  

 har fundet sted, har den stat, der er part i nærværende konvention, og som er  

 berørt af et sådant misbrug, ret til efter at have givet meddelelse til den  

 opgældende særlige institution at nægte institutionen fordelene ved den  

 rettighed eller immunitet, der er blevet misbrugt.
Stk. 25 1. De stedlige myndigheder kan ikke forlange, at  

 medlemmernes repræsentanter på møder, der er indkaldt af særlige  

 institutioner, medens de udøver deres funktioner og under deres rejser til og  

 fra mødestedet, så lidt som de i stk. 18 omhandlede embedsmænd skal forlade  

 det land, hvori de udøver deres funktioner, på grund af nogen handling  

 foretaget i embeds medfør.
I tilfælde af, at nogen sådan person har begået  

 misbrug af opholdsretten ved en virksomhed der i landet, der falder udenfor  

 hans embedsfunktioner, kan vedkommende lands regering imidlertid forlange, at  

 han skal rejse, dog således at:
2. (I) det ikke kan forlanges, at medlemmernes  

 repræsentanter eller personer, som har ret til diplomatisk immunitet i  

 henhold til stk. 21, skal forlade landet på anden måde end i overensstemmelse  

 med den diplomatiske praksis, der kommer til anvendelse på diplomatiske  

 udsendinge akkrediteret i det pågældende land; Artikel VIII.
 LAISSEZ-PASSER.
Stk. 26 De særlige institutioners embedsmænd er berettigede til at bruge De  

 Forenede Nationers laissez-passer i overensstemmelse med administrative  

 aftaler, som skal træffes mellem De Forenede Nationers generalsekretær og de  

 særlige institutioners kompetente myndigheder; der kan tillægges disse  

 institutioner særlige beføjelser til at udstede laissez-passer.
De Forenede  

 Nationers generalsekretær skal underette enhver stat, der er part i  

 nærværende konvention, om de administrative aftaler, der således afsluttes.
Stk. 27 De af de særlige institutioner til deres embedsmænd udstedte Forenede  

 Nationers laissez-passer skal anerkendes og tages for gyldig  

 rejselegitimation af de stater, der er parter i nærværende konvention.
Stk. 28 Ansøgninger om visum (hvor det kræves) fra embedsmænd i de særlige  

 institutioner, der er i besiddelse af De Forenede Nationers laissez-passer,  

 skal, når de ledsages af en erklæring om, at de pågældende rejser i en særlig  

 institutions anliggender, behandles så hurtigt som muligt.
Desuden skal der  

 tilstås sådanne personer adgang til hurtig rejse.
Stk. 29 Lignende lettelser som de i stk. 28 angivne skal tilstås sagkyndige og  

 andre personer, der, skønt de ikke er i besiddelse af et af De Forenede  

 Nationer udstedt laissez-passer, har en erklæring om, at de rejser i en  

 særlig institutions anliggender.
Stk. 30 Når de særlige institutioners administrerende chefer, vicechefer,  

 departementschefer og andre embedsmænd, der ikke har lavere rang end  

 departementschefer, rejser på De Forenede Nationers laissez-passer på embeds  

 vegne, skal der tilstås dem de samme rejselettelser, som tilstås embedsmænd  

 af tilsvarende rang i diplomatiske missioner.
 Artikel IX.
 AFGØRELSE AF TVISTIGHEDER.
Stk. 31 Enhver særlig institution træffer bestemmelse om passende afgørelsesmåder  

 for:
Stk. 32 Alle uoverensstemmelser, der opstår ved fortolkningen eller anvendelsen af  

 nærværende konvention, skal henvises til Den Mellemfolkelige Domstol, med  

 mindre det i noget tilfælde er aftalt mellem parterne at anvende en anden  

 afgørelsesmåde.
Hvis en meningsforskel opstår mellem en af de særlige  

 institutioner på den ene side og et medlem på den anden side, skal der i  

 overensstemmelse med pagtens art. 96 og art. 65 i domstolens statut og de  

 sagen vedkommende bestemmelser i de overenskomster, der er afsluttet mellem  

 De Forenede Nationer og den pågældende særlige institution, anmodes om et  

 responsum om ethvert juridisk spørgsmål, der er forbundet hermed.
Det  

 responsum, der afgives af domstolen, skal af parterne antages som bindende.
 Artikel X.
 BILAG OG KONVENTIONENS ANVENDELSE PÅ DE ENKELTE SÆRLIGE INSTITUTIONER.
Stk. 33 Standardklausulerne skal anvendes overfor hver enkelt særlig institution  

 med forbehold af de ændringer, der fremgår af den endelige (eller reviderede)  

 tekst i det tillæg, der angår denne institution, som bestemt i stk. 36 og 38.
Stk. 34 Konventionens bestemmelser skal med hensyn til enhver særlig institution  

 fortolkes på baggrund af de funktioner, der er tillagt denne institution ved  

 dens forfatning.
Stk. 35 Udkastene til tillæg I-IX udgør forslag til de særlige institutioner, der  

 er nævnt deri.
For de særlige institutioners vedkommende, der ikke er nævnt  

 ved navn i stk. 1, skal De Forenede Nationers generalsektretær tilstille  

 institutionen et af det økonomiske og sociale råd anbefalet udkast.
Stk. 36 Hvert tillægs endelige tekst skal være den, der godkendes af den  

 pågældende særlige institution i overensstemmelse med dens forfatningsmæssige  

 forretningsgang.
Enhver af de særlige institutioner skal tilstille De  

 Forenede Nationers generalsektretær et af den godkendt eksemplar af  

 tillægget; dette skal derefter træde i stedet for det i stk. 35 omtalte  

 udkast.
Stk. 37 Nærværende konvention kommer til anvendelse på enhver særlig institution,  

 når den har fremsendt den endelige tekst til det institutionen vedrørende  

 tillæg til De Forenede Nationers generalsekretær og har meddelt ham, at den  

 godkender standardklausulerne, således som de er nærmere ændret ved dette  

 tillæg, og påtager sig at efterkomme stk. 8, 18, 22, 23, 24, 31, 32, 42 og 45  

 (med forbehold af enhver begrænsning af stk. 32, som måtte findes nødvendig  

 for at bringe tillæggets endelige tekst i overensstemmelse med institutionens  

 forfatning) og enhver bestemmelse i tillægget, der pålægger institutionen  

 forpligtelser.
Generalsekretæren skal fremsende bekræftede kopier af alle  

 tillæg, der er tilsendt ham i henhold til nærværende stykke, og af reviderede  

 tillæg, der er tilsendt i henhold stk. 38, til alle medlemmer af De Forenede  

 Nationer og til andre stater, der er medlemmer af de særlige institutioner.
Stk. 38 Hvis nogen særlig institution, efter at den i henhold til stk. 36  

 fremsendt det endelige tillæg, i overensstemmelse med sin forfatningsmæssige  

 forretningsgang vedtager ændringer dertil, skal den fremsende et revideret  

 tillæg til De Forenede Nationers generalsekretær.
Stk. 39 Nærværende konvention skal på ingen måde begrænse eller forringe de  

 rettigheder eller immuniteter, som er blevet eller herefter måtte blive  

 tilstået en særlig institution af en stat på grund af, at institutionen har  

 sit hovedsæde eller sit lokalkontor på den pågældende stats territorium.  

 Nærværende konvention skal ikke anses at forhindre, at der mellem en stat,  

 der er part deri, og en særlig institution afsluttes tillægsaftaler, der  

 tilpasser nærværende konventions bestemmelser eller udvider eller indskrænker  

 de rettigheder og immuniteter, der er tilstået derved.
Stk. 40 Der er enighed om, at standardklausulerne, således som de er nærmere  

 bestemt ved den endelige tekst i et tillæg, der er sendt til De Forenede  

 Nationers generalsekretær af en særlig institution i henhold til stk. 36  

 (eller et revideret tillæg sendt i henhold til stk. 38), skal være i  

 overensstemmelse med bestemmelserne i det forfatningsdokument, for den  

 pågældende institution, der på det tidspunkt er i kraft, samt om at en  

 ændring i dette dokument, der måtte være påkrævet for at tilvejebringe denne  

 overensstemmelse i forfatningsdokumentet, skal være sat i kraft i  

 overensstemmelse med den pågældende institutions forfatningsmæssige  

 fremgangsmåde, før det endelige (eller reviderede) tillæg fremsendes.
 Konventionen skal ikke i sig selv have den virkning at ophæve eller  

 indskrænke nogen som helst bestemmelse i en særlig institutions  

 forfatningsdokument eller nogen som helst rettighed eller forpligtelse, som  

 institutionen måtte have opnået eller påtaget sig på anden måde.
 Artikel XI.
SLUTNINGSBESTEMMELSER Stk. 41 Et medlem af De Forenede Nationer og (med forbehold af bestemmelsen i stk.  

 42) enhver stat, der er medlem af en særlig institution, kan tiltræde  

 nærværende konvention ved at deponere hos De Forenede Nationers  

 generalsekretær et tiltrædelsesdokument, der træder i kraft på datoen for  

 dets deponering.
Stk. 42 Enhver delagtig særlig institution skal fremsende nærværende konvention  

 tekst sammen med de dertil hørende tillæg til dem af dens medlemmer, der ikke  

 er medlemmer af De Forenede Nationer, og skal opfordre dem til at tiltræde  

 dem, for så vidt angår den pågældende institution, ved deponering af et  

 tiltrædelsesdokument til nærværende konvention med henblik herpå enten hos De  

 Forenede Nationers generalsekretær eller hos den særlige institutions  

 administrerende chef.
Stk. 43 Enhver stat, der er part i nærværende konvention, skal i sit  

 tiltrædelsesdokument anføre den særlige institution eller de særlige  

 institutioner med hensyn til hvilken (eller hvilke) den påtager sig at bringe  

 konventionens bestemmelser til anvendelse.
Enhver stat, der er part i denne  

 konvention, kan ved en senere skriftlig erklæring til De Forenede Nationers  

 generalsektretær påtage sig yderligere at anvende nærværende konventions  

 bestemmelser på en eller flere særlige institutioner.
Denne erklæring træder  

 i kraft på den dato, den modtages af generalsekretæren.
Stk. 44 Nærværende konvention træder i kraft med hensyn til en særlig institution  

 for enhver stat, der er part i nærværende konvention, når den i  

 overensstemmelse med stk. 37 finder anvendelse på den pågældende institution,  

 og staten i overensstemmelse med stk. 43 har påtaget sig at bringe  

 konventionens bestemmelser til anvendelse på institutionen.
Stk. 45 De Forenede Nationers generalsekretær skal underrette såvel alle De  

 Forenede Nationers medlemmer som de særlige institutioners medlemmer og de  

 særlige institutioners administrerende chefer om deponeringen af ethvert  

 tiltrædelsesdokument, der modtages i henhold til stk. 41, og om senere  

 erklæringer, der modtages i henhold til stk. 43. En særlig institutions  

 administrerende chef skal underrette De Forenede Nationers generalsekretær og  

 den pågældende institutions medlemmer om deponeringen af ethvert  

 tiltrædelsesdokument, der deponeres hos ham i henhold til stk. 42.
Stk. 46 Der er enighed om, at en stat, når et tiltrædelsesdokument eller en senere  

 erklæring deponeres på dens vegne, vil være i stand til i henhold til sine  

 egne love at gennemføre bestemmelserne i nærværende konvention, således som  

 de er nærmere bestemt ved den endelig tekst i ethvert tillæg angående de  

 institutioner, som omfattes af sådanne tiltrædelser eller senere erklæringer.
Stk. 47 1. Med forbehold af bestemmelserne i nærværende  

 stykkes punkter 2 og 3 påtager enhver stat, der er part i nærværende  

 konvention, sig at anvende nærværende konvention på enhver særlig  

 institution, der omfattes af dens tiltrædelse eller senere erklæring, indtil  

 det tidspunkt da en revideret konvention eller et revideret tillæg er kommet  

 til anvendelse på denne institution, og den nævnte stat har godkendt den  

 reviderede konvention eller det reviderede tillæg.
For et revideret tillægs  

 vedkommende skal staternes godkendelse ske ved en til De Forenede Nationers  

 generalsekretær stilet erklæring, som træder i kraft på den dato, da den  

 modtages af generalsekretæren.
 2. Enhver stat, der er part i nærværende konvention,  

 og som ikke er, eller har ophørt med at være medlem af en særlige  

 institution, kan imidlertid rette en skriftlig erklæring til De Forenede  

 Nationers generalsekretær og vedkommende institutions administrerende chef,  

 gående ud på, at den har til hensigt at forholde denne institution fordelene  

 ved nærværende konvention fra en nærmere angivet dato, som tidligst må være  

 tre måneder fra erklæringens modtagelse.
 3. Enhver stat, der er part i nærværende konvention,  

 kan forholde enhver særlig institution, som ophører med at være i forbindelse  

 med De Forenede Nationer, fordelene ved nærværende konvention.
 4. De Forenede Nationers generalsekretær skal  

 underrette alle medlemstater, der er parter i nærværende konvention, om  

 enhver erklæring, der fremsendes til ham i henhold til nærværende stykkes  

 bestemmelser.
Stk. 48 Efter anmodning af en tredjedel af de stater, der er parter i nærværende  

 konvention, skal De Forenede Nationers generalsekretær sammenkalde en  

 konference angående dens revision.
Stk. 49 De Forenede Nationers generalsekretær skal fremsende eksemplarer af  

 nærværende konvention til alle de særlige institutioner og til alle De  

 Forenede Nationers medlemmeres regeringer.
 Tillæg til forslag til konvention om de særlige institutioners  

 rettigheder og immuniteter.
 Tillæg I.
 DEN INTERNATIONALE ARBEJDSORGANISATION.
 Standardklausulerne skal gælde for Den Internationale Arbejdsorganisations  

 vedkommende med følgende begrænsning:
 Bestemmelserne i artikel V (med undtagelse af punkt (c) i stk. 13)  

 og i punkt 1 og 2 (I) i stk. 25 i artikel VII skal omfatte arbejdsgivernes og  

 arbejdernes medlemmer af Det Internationale Arbejdsbureaus Styrelsesråd og  

 deres stedfortrædere og rådgivere med den undtagelse, at eventuelle afkald i  

 henhold til stk. 16 på immuniteten for enhver sådan person skal gives af  

 styrelsen.
 Tillæg II.
 DE FORENEDE NATIONERS LEVNEDSMIDDEL- OG LANDBRUGSORGANISATION.
 Standardklausulerne skal gælde med hensyn til De Forenede Nationers  

 Levnedsmiddel- og Landbrugsorganisation (herefter i dette tillæg kaldet  

 »organisationen«) med forbehold af følgende bestemmelser:
 1. Artikel V og punkt 1 og 2 (I) i stk. 25 i artikel  

 VII skal omfatte formanden for organisationens råd med den undtagelse, at et  

 eventuelt afkald på formandens immunitet i henhold til stk. 16 skal gives af  

 organisationens råd.
 2. (i) Der skal tilstås sagkyndige (med-undtagelse af  

 embedsmænd, der falder indenfor artikel VI.s rammer), der forretter tjeneste  

 i organisationens udvalg eller udfører særlige hverv for denne, følgende  

 retrigheder og immuniteter, for så vidt det er nødvendigt for den effektive  

 udøvelse af deres hverv, heri indbefattet den tid, der tilbringes på rejser i  

 forbindelse med tjeneste i sådanne udvalg eller ved udførelsen af sådanne  

 hverv:
 Tillæg III.
 ORGANISATIONEN FOR INTERNATIONAL CIVIL LUFTFART.
 Standardklausulerne skal gælde for Organisationen for International Civil  

 Luftfarts vedkommende (herefter i dette tillæg kaldet  

 »organisationen«) med følgende begrænsninger:
 1. De rettigheder, immuniteter, undetagelser og  

 lettelser, der omtales i standardklausulernes stk. 21, skal også tilstås  

 præsidenten for organisationens råd.
 2. (i) Der skal tilstås sagkyndige (med undtagelse af  

 embedsmænd, der falder indenfor artikel VI.s rammer), der forretter tjeneste  

 i organisationens udvalg eller udfører særlige hverv for denne, følgende  

 rettigheder og immuniteter, for så vidt det er nødvendigt for den effektive  

 udøvelse af deres hverv, heri indbefattet den tid, der tilbringes på rejser i  

 forbindelse med tjeneste i sådanne udvalg eller ved udførelsen af sådanne  

 hverv.
 Tillæg IV.
 DE FORENEDE NATIONERS ORGANISATION FOR UNDERVISNINGSMÆSSIGE VIDENSKABELIGE  

 OG KULTURELLE SPØRGSMÅL.
 Standardklausulerne skal gælde med hensyn til De Forenede Nationers  

 Organisation for Undervisningsmæssige, Videnskabelige og Kulturelle Spørgsmål  

 (herefter i dette tillæg kaldet »organisationen«) med følgende  

 begrænsninger:
 1. Artikel V og punkt 1 og 2 (I) i stk. 25 i artikel  

 VII skal omfatte præsidenten for organisationens forsamling og medlemmerne af  

 dens forretningsudvalg, deres suppleanter og rådgivere med undtagelse af, at  

 et eventuelt afkald i henhold til paragraf 16 på immuniteten for ethvert  

 sådant medlem af forretningsudvalget skal gives af forretningsudvalget.
 2. (i) Der skal tilstås sagkyndige (med undtagelse af  

 embedsmænd, der falder indenfor artikel VI.s rammer), der forretter tjeneste  

 i organisationens udvalg eller udfører særlige hverv for denne, følgende  

 rettigheder og immuniteter, for så vidt det er nødvendigt for denne effektive  

 udøvelse af deres hverv, heri indbefattet den tid, der tilbringes på rejser i  

 forbindelse med tjeneste i sådanne udvalg eller ved udførelsen af sådanne  

 hverv:
 Tillæg V.
 DEN INTERNATIONALE VALUTAFOND.
 Ved deres anvendelse på Den Internationale Valutafond (herefter i dette  

 tillæg kaldet »fonden«) skal standardklausulerne gælde med følgende  

 begrænsninger:
 1. Stk. 9 erstattes med følgende tekst:
 2. Standardklausulernes paragraf 32 skal kun komme til  

 anvendelse på uoverensstemmelser, der skyldes fortolkningen eller anvendelsen  

 af rettigheder og immuniteter, som fonden udleder fra nærværende konvention,  

 og som ikke hører til dem, den kan gøre fordring på i henhold til sine  

 vedtægter eller på anden måde.
 Tillæg VI.
 DEN INTERNATIONALE BANK FOR GENOPBYGNING OG ØKONOMISK UDVIKLING.
 Ved deres anvendelse på Den Internationale Bank for Genopbygning og  

 Økonomisk Udvikling (herefter i dette tillæg kaldet »banken«) skal  

 standardklausulerne gælde med følgende begrænsninger:
 1. I stedet for stykke 4 indsættes følgende:
»Retssager kan kun anlægges mod banken ved en kompetent domstol  

 indenfor et medlems landsområder, hvor banken har et kontor, har udnævnt en  

 befuldmægtiget til at modtage stævning eller varsel om sagsanlæg eller har  

 udstedt eller garanteret værdipapirer.
Ingen sag kan dog anlægges af  

 medlemmer eller af personer, der optræder på et medlems vegne, eller hvis  

 fordringer hidrører fra medlemmer.
Bankens ejendele og aktiver skal, hvor de  

 end måtte bero, og i hvis besiddelse de end måtte være, nyde beskyttelse mod  

 enhver form for beslaglæggelse, arrest eller udlæg, indtil endelig dom er  

 afsagt i bankens disfavør«.
 2. I stedet for stykke 9 indsættes følgende:
 Banken skal ligeledes være fritaget for opkrævning eller betaling af  

 skatter eller afgifter af enhver art.
 3. Standardklausulernes stykke 32 skal kun komme til  

 anvendelse på uoverensstemmelser, der skyldes fortolkningen eller anvendelsen  

 af rettigheder og immuniteter, som banken udleder fra nærværende konvention,  

 og som ikke hører til dem, den kan gøre fordring på i henhold til sine  

 vedtægter eller på anden måde.
 Tillæg VII.
 VERDENSSUNDHEDSORGANISATIONEN.
 Ved deres anvendelse på Verdenssundhedsorganisationen (herefter i dette  

 tillæg kaldet »organisationen) skal standardklausulerne gælde med  

 følgende begrænsninger.
 1. Artikel V og punkt 1 og 2 (I) i stk. 25 i artikel  

 VII skal omfatte personer, der er udpeget til at gøre tjeneste i  

 organisationens eksekutivkomite, deres stedfortrædere og rådgivere med  

 undtagelse af, at et eventuelt afkald i henhold til paragraf 16 på enhver  

 sådan persons immunitet skal gives af rådet.
2. (i)-Der skal tilstås sagkyndige (med undtagelse af  

 embedsmænd, der falder indenfor artikel VI.s rammer), der forretter tjeneste i organisationens udvalg eller udfører særlige hverv for denne, følgende rettigheder og immuniteter, for så vidt det er nødvendigt for den effektive udøvelse af deres hverv, heri indbefattet den tid, der tilbringes på rejser i forbindelse med tjeneste i sådanne udvalg eller ved udførelsen af sådanne hverv:
 Tillæg VIII.
 VERDENSPOSTUNIONEN.
 Standardklausulerne skal gælde uden ændringer.
 Tillæg IX.
 DEN INTERNATIONALE TELEKOMMUNIKATIONSUNION.
 Standardklausulerne skal gælde uden ændringer.
 Tillæg X.
 DEN INTERNATIONALE FLYGTNINGEORGANISATION.
 Standardklausulerne skal gælde uden ændringer.
 Følgende lande har til dato deponeret deres tiltrædelsesdokumenter til  

 konventionen: Holland, Indien, Storbritannien og Norge.
 Hvilket herved bringes til almindelig kundskab.
 Udenrigsministeriet, den 11. april 1950.
 Gustav Rasmussen.
