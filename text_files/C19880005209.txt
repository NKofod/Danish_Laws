Indledning Overtrædelser af straffebestemmelserne i kildeskatteloven og de i henhold  

 til denne udstedte bekendtgørelser skal af kommunerne indeberettes til  

 Statsskattedirektoratet gennem amtsskatteinspektoraterne.
 Indberetning må ikke ske direkte til politiet.
 Straffebestemmelserne er følgende:
 1. Kildeskattelovens § 74 og § 75.
 2. Bekendtgørelse nr. 149 af 8. april 1983 om  

 A-indkomst og om registrering af indeholdelsespligtige efter kildeskatteloven  

 med senere ændringer.
 3. Bekendtgørelse nr. 544 af 20. december 1971 om  

 A-skat efter kildeskatteloven med senere ændringer.
 4. Bekendtgørelse nr. 545 af 20. december 1971 om  

 regnskabsførelse efter kildeskatteloven med senere ændringer.
 5. Bekendtgørelse nr. 556 af 17. december 1969  

 vedrørende opkrævning af skatter m.v. efter kildeskatteloven, § 9, jf. § 4, §  

 5, § 6 og § 7.
 Det er i alle tilfælde en betingelse for strafansvar, at der er udvist  

 forsætligt eller groft uagtsomt forhold.
Indberetningen skal indeholde en objektiv og omhyggelig beskrivelse af de  

 konstaterede faktiske omstændigheder ved overtrædelsen samt alle øvrige  

 oplysninger, der skønnes at være af betydning ved sagens afgørelse herunder  

 også oplysninger, der måtte være til gunst for vedkommende, f.eks. at han har  

 rettet for sig, ligesom det skal anføres, hvorvidt vedkommende erkender  

 forseelsen.
Samtlige konstaterede forseelser skal medtages i indberetningen.
2. Kildeskattelovens § 74 2.1. Kildeskattelovens § 74, stk. 1, nr. 1 »undlader at opfylde pligt til at foretage indeholdelse af A-skat  

 ..........................«.
 Ved domstolenes behandling af disse sager lægges der betydelig vægt på den  

 indeholdelsespligtiges viden om, hvorvidt indkomsten er A-indkomst.
 Kommunerne skal derfor kun indberette disse sager, når den  

 indeholdelsespligtige på udbetalingstidspunktet efter kommunens skøn ikke kan  

 antages at have handlet i undskyldelig uvidenhed om eller undskyldelig  

 misforståelse af reglerne om A-indkomst.
 Er den udbetalte A-indkomst under 10.000 kr., kan kommunen undlade  

 indberetning, når der ikke samtidig skal ske indberetning af andre  

 overtrædelser af kildeskatteloven.
 Til brug for direktoratets vurdering af sagen skal der i indberetningen  

 nærmere redegøres for følgende:
1. Tjenesteforholdet mellem parterne.
Der bør fra den  

 indeholdelsespligtige og indkomstmodtageren indhentes oplysning om  

 begrundelsen for den manglende indeholdelse.
 2. Såfremt parterne hævder, at man har anset  

 indkomstmodtageren som selvstændig erhvervsdrivende, må begrundelsen herfor  

 oplyses.
 3. Såfremt kommunen finder, at de pågældende må have  

 været klar over, at indeholdelse skulle finde sted, bør der nærmere redegøres  

 for, hvad kommunen støtter sin opfattelse på.
Kommunen kan i sin vurdering af, om der er tale om selvstændig  

 erhvervsvirksomhed , lægge vægt på, hvorvidt a. indkomstmodtageren har etableret sig i egne lokaler, f.eks. forretning,  

 værksted, kontor, klinik, tegnestue m.v., og arbejdet helt eller delvis  

 udøves herfra, b. indkomstmodtageren ved annoncering, skiltning eller lignende  

 tilkendegiver, at han/hun er fagkyndig og påtager sig at udføre arbejde af en  

 nærmere bestemt art, c. indkomstmodtageren er frit stillet med hensyn til antagelse af  

 medhjælp, d. indkomstmodtageren tilrettelægger, leder, fordeler og fører tilsyn med  

 arbejdet uden anden instruktion fra hvervgiveren end den, der eventuelt  

 følger af den afgivne ordre, e. indkomstmodtageren ejer de anvendte redskaber, maskiner og værktøj, f. indkomstmodtageren helt eller delvis leverer materialer til arbejdets  

 udførelse, g. indkomstmodtageren er økonomisk ansvarlig over for hvervgiveren for  

 arbejdets udførelse, h. hvervgiverens forpligtelse over for indkomstmodtageren er begrænset til  

 de enkelte ordreforhold, i. indkomstmodtageren ikke på grund af ordren er begrænset i sin adgang  

 til samtidig at udføre arbejde for andre, j. vederlaget erlægges efter regning, og betaling først ydes fuldt ud, når  

 arbejdet er udført som aftalt og eventuelle mangler afhjulpet, k. indkomstmodtageren i henhold til lov om merværdiafgift er  

 momsregistreret, og ydelsen er faktureret med tillæg af moms, l. indkomstmodtagerens erhvervsudøvelse kræver særskilt autorisation,  

 bevilling o.l., og indkomstmodtageren er i besiddelse af en sådan tilladelse, Til støtte for kommunens vurdering af, om der er tale om tjenesteforhold ,  

 kan der lægges vægt på, hvorvidt a. indkomstmodtageren kun har den samme hvervgiver, og om der mellem denne  

 og indkomstmodtageren er indgået aftale om løbende arbejdsydelse, b. indkomstmodtageren anses for lønmodtager ved praktiseringen af  

 ferieloven, lov om arbejdsløshedsforsikring, funktionærloven og lovene om  

 arbejderbeskyttelse, c. vederlaget er nettoindkomst for indkomstmodtageren, d. vederlaget er beregnet, som det er almindeligt i tjenesteforhold  

 (timeløn, ugeløn, månedsløn, provision, akkord m.v.), 4. Oplysning om størrelsen af den A-indkomst, hvori  

 der ikke er foretaget indeholdelse, størrelsen af den ikke indeholdte A-skat  

 samt de perioder, i hvilke indeholdelse ikke er sket.
5. Det skal endvidere oplyses, om den manglende  

 indeholdte A-skat er betalt og i bekræftende fald hvornår.
I denne  

 forbindelse ønskes oplysning om indgåelsen af eventuelle afdragsordninger  

 samt hvilke inddrivelsesskridt, kommunen har foretaget, herunder om den  

 manglende indeholdte A-skat opkræves i medfør af kildeskattelovens § 68 eller  

 § 69.
 6. Det skal endelig oplyses, om indkomstmodtageren har  

 været forskudsregistreret som B-indkomstmodtager, og i hvilket omfang der  

 inden for overtrædelsesperioden er betalt foreløbige B-skatter.
 Der bør vedlægges kopi af forskudsopgørelse, selvangivelse samt  

 årsopgørelse for det/de pågældende år.
I tilfælde, hvor kommunen konstaterer, at der er sket udbetaling af  

 A-indkomst uden indeholdelse af A-skat og kommunen skønner, at den  

 indeholdelsespligtige ikke har været bekendt med, at udbetalingen var  

 A-indkomst, skal kommunen give den indeholdelsespligtige skriftligt pålæg om  

 fremtidig at foretage indeholdelse af A-skat.
Såfremt dette pålæg ikke  

 efterkommes, skal indberetning finde sted for perioder efter pålæggets  

 meddelelse.
 2.2. Kildeskattelovens § 74, stk. 1, nr. 2.
»undlader at indbetale indeholdte skattebeløb i rette tid« Indberetning skal ske, når det konstateres, 1. at tilsvar vedrørende mindst 6 måneder ikke er  

 indbetalt rettidigt, og de ikke rettidigt indbetalte beløb i alt overstiger  

 100.000 kr., eller 2. at tilsvar vedrørende mindst 12 måneder ikke er  

 indbetalt rettidigt, og de ikke rettidigt indbetalte beløb ialt overstiger  

 50.000 kr.
 Statsskattedirektoratet underretter amtsskatteinspektoraterne og  

 kommunerne om hvilke indeholdelsespligtige, der efter de for  

 Statsskattedirektoratet foreliggende oplysninger opfylder de sædvanlige  

 betingelser for indberetning.
 Betingelserne som nævnt under pkt. 1 er opfyldt, når der er konstateret  

 overskridelse af indbetalingsfristen med 1 måned eller mere i mindst 6  

 tilfælde og summen af de ikke rettidigt indbetalte beløb i alt overstiger  

 100.000 kr.
 Betingelserne som nævnt under pkt. 2 er opfyldt, når der er konstateret  

 overskridelse af indbetalingsfristen med 1 måned eller mere i mindst 12  

 tilfælde og summen af de ikke rettidigt indbetalte beløb i alt overstiger  

 50.000 kr.
 Overtrædelserne behøver ikke at være sket fortløbende, og det er ikke en  

 betingelse, at der er restance på indberetningstidspunktet.
 Herudover kan kommunen i særlig grove tilfælde foretage indberetning.
 Der kan være tale om særlig grove tilfælde, når en indeholdelsespligtig  

 over en kortere periode end 6 måneder har pådraget sig en restance på mindst  

 300.000 kr., eller der er særlige omstændigheder, der tyder på, at en  

 indeholdelsespligtig ved sin indbetaling af skyldig A-skat udnytter et  

 kendskab til direktorats 6 bødeberegningssystem bl.a. ved jævnligt at  

 foretage indbetalinger indenfor en måned efter sidste rettidige betalingsdag.
 Der kan endvidere være tale om særlig grove tilfælde, såfremt en  

 indeholdelsespligtig på permanent incasso til stadighed betaler for sent.
 Særlig grove tilfælde kan også forekomme, hvor ikke rettidig indbetaling,  

 der ikke opfylder betingelserne under punkt 1 og 2, er kombineret med  

 overtrædelse af kildeskattelovens § 74, stk. 1, nr. 4 eller bekendtgørelse  

 nr. 149 af 8. april 1983 om tilmelding til CIR nu SE.
Indberetningen i disse sager skal indeholde en udførlig begrundelse for,  

 at der er tale om et særligt groft tilfælde.
Forinden der indberettes  

 straffesag vedrørende skønsmæssige tilsvar, skal der foretages  

 arbejdsgiverkontrol hos den indeholdelsespligtige, og det skal af  

 indberetningen fremgå, hvorledes tilsvaret er fastsat.
 Skattebeløb, som den indeholdelsespligtige hæfter for i henhold til  

 kildeskattelovens § 69, skt. 1, henholdsvis § 83, stk. 1, må ikke indgå i  

 tilsvarsopgørelsen.
 Der skal endvidere redegøres for kommunens inddrivelsesskridt i sagen,  

 herunder datoen for foretagne udlæg, datoen for foretagne modregninger samt  

 oplysning om afdragsordninger.
 I forbindelse med indgåelse af betalingsaftaler m.v. med  

 indeholdelsespligtige vedrørende A-skatterestancer skal kommunen klart gøre  

 opmærksom på, at aftalen ikke medfører hel eller delvis fritagelse for et  

 eventuelt strafansvar efter kildeskatteloven.
2.3. Kildeskattelovens § 74, stk. 1, nr. 3 »undlader rettidigt at afgive de i § 57, stk. 1.............«.
 Indberetning skal ikke ske, idet bøde for overtrædelserne automatisk vil  

 indgå i Statsskattedirektoratets beregning.
 2.4. Kildeskattelovens § 74, stk. 1, nr. 4.
 »afgiver urigtige eller vildledende oplysninger om de i § 57, stk.  

 1....................«.
 Indberetning skal ske, når kommunen skønner, at den indeholdelsespligtige  

 har søgt at vildlede skattemyndighederne om A-skattetilsvarets størrelse  

 eller eksistens, men ikke når de fejlagtige oplysninger har en undskyldelig  

 karakter, f.eks. skyldes en fejlskrift, eller at afvigelserne er ubetydelige.
Indberetning skal indeholde oplysning om, a. hvilke periode der er afgivet urigtige eller vildledende oplysninger om  

 og størrelsen af de beløb, der omfattes heraf.
 b. hvorledes kommunen har konstateret overtrædelserne, samt om de urigtige  

 oplysninger er korrigerede og i bekræftende fald hvornår.
 c. den pågældendes forklaring om forholdet.
 Disse overtrædelser vil i særlig grove tilfælde kunne henføres under  

 kildeskattelovens § 74, stk. 2.
3. Kildeskattelovens § 74, jf. § 73, stk. 1 og stk. 10 I henhold til kildeskattelovens § 73, stk. 1, kan det skriftligt pålægges  

 en skatteyders arbejdsgiver m.v. at indeholde i skatteyderens lønning,  

 provision eller andet arbejdsvederlag samt pension o.lign., hvad der er  

 fornødent til betaling af skyldige skattebeløb.
Indeholdelse kan højst udgøre  

 15% af udbetalingen af løn m.v. efter fradrag af A-skat, jf. § 73, stk. 3.  

 Indeholdte beløb forfalder til betaling den 1. i den kalendermåned, der  

 følger efter indeholdelsen, og med sidste rettidige betalingsdag den 15. i  

 forfaldsmåneden.
Straffebestemmelserne i kildeskattelovens § 74 gælder  

 tilsvarende for overtrædelser af § 73.
 3.1. Kildeskattelovens § 74, stk. 1 nr. 1, jf. § 73, stk. 1 og stk. 10.
 Indberetning skal ske, når den indeholdelsespligtige undlader at foretage  

 den af skattemyndigheden påbudte indeholdelse, fortrinsvis når den  

 indeholdelsespligtige tillige indberettes for andre overtrædelser af  

 kildeskatteloven.
Indberetningen skal indeholde oplysning om, a. tidspunktet for fremsendelse af kommunens skriftlige påbud til den  

 indeholdelsespligtige, b. hvilke perioder det drejer sig om, c. størrelsen af det ikke indeholdte beløb. 3.2. Kildeskattelovens § 74,  

 stk. 1, nr. 2, jf. § 73, stk. 1 og stk. 10.
 Indberetning skal ske, såfremt den indeholdelsespligtige undlader  

 rettidigt at indbetale det indeholdte beløb, fortrinsvis når den  

 indeholdelsespligtige tillige indberettes for andre overtrædelser af  

 kildeskatteloven.
 Indberetningen skal indeholde en nøjagtig opgørelse af samtlige tilsvar og  

 indbetalinger inden for overtrædelsesperioden.
 Den under afsnit 2.2. om kildeskattelovens § 74, stk. 1, nr. 2, angivne  

 beløbsgrænse ved indberetning skal ikke tages i betragtning ved indberetning  

 i henhold til kildeskattelovens § 73.
4. Kildeskattelovens § 75 4.1. Kildeskattelovens § 75, nr. 1 »lader sig udbetale A-indkomst vidende om, at der ikke i indkomsten  

 er indeholdt A-skat som påbudt«.
 Indberetning skal ske, når indkomstmodtageren efter kommunens skøn har  

 været vidende om, at der ikke i det udbetalte beløb blev indeholdt A-skat som  

 påbudt.
 Ligesom ved § 74, stk. 1, nr. 1, lægges der ved domstolenes behandling af  

 disse sager betydelig vægt på indkomstmodtagerens viden om, hvorvidt  

 indkomsten var A-indkomst.
 Kommunerne skal derfor kun indberette disse sager, når indkomstmodtageren  

 på udbetalingstidspunktet efter kommunens skøn ikke kan antages at have  

 handlet i undskyldelig uvidenhed om eller undskyldelig misforståelse af  

 reglerne om A-indkomst.
 Er den udbetalte A-indkomst under 10.000 kr., kan kommunen undlade  

 indberetning, når der ikke samtidig skal ske indberetning af andre  

 overtrædelser af kildeskatteloven.
 Indberetning skal indeholde de samme oplysninger, som anført ovenfor under  

 afsnit 2.1. om § 74, stk. 1, nr. 1.
4.2. Kildeskattelovens § 75, nr. 2 »forsætligt eller ved grov uagtsomhed angiver urigtige eller  

 vildledende oplysninger til brug for afgørelser efter § 45, stk. 1 og 3, §  

 48, stk. 6, § 51, § 52, stk. 2, eller § 53 eller i forbindelse med en af de i  

 disse bestemmelser nævnte ansøgninger fortier oplysninger af betydning for  

 sagens afgørelse.« Indberetning skal ske i særlig grove tilfælde.
Indberetningen skal indeholde oplysning om, a. de forhold og de beløb hvorom der er fortiet eller afgivet urigtige  

 eller vildledende oplysninger, b. hvorledes forseelsen er konstateret, c. den pågældendes egen forklaring i anledning af forseelsen. 4.3.
 Kildeskattelovens § 75, nr. 3.
 »forsætligt eller ved grov uagtsomhed afgiver urigtige eller  

 vildledende oplysninger til brug for den skatte- og afgiftsmæssige bedømmelse  

 af et dødsbos opgørelse efter § 14, stk. 3, § 14, stk. 10, § 15, § 15 A, §  

 20, stk. 2, § 20 B, stk. 2, eller § 20 C, stk. 4, eller af en endelig  

 boopgørelse, eller i forbindelse med en af de nævnte opgørelser fortier  

 oplysninger af betydning for bedømmelsen«.
 Indberetning skal ske i særlig grove tilfælde.
Indberetningen skal indeholde oplysning om, a. de forhold og de beløb hvorom der er fortiet eller afgivet urigtige  

 eller vildledende oplysninger, b. hvorledes forseelsen er konstateret, c. referat af møder med den pågældende vedlægges. 4.4.
 Kildeskattelovens § 75, nr. 4.
 »forsætligt eller ved grov uagtsomhed afgiver urigtige eller  

 vildledende oplysninger til brug ved beregning af passivposter eller en  

 afgørelse om forhåndsbesked efter § 33 A, eller i forbindelse med anmodning  

 om en sådan beregning eller afgørelse fortier oplysninger af betydning for  

 denne«.
 Indberetning skal ske i særlig grove tilfælde.
Indberetningen skal indeholde oplysning om, a. de forhold og de beløb hvorom der er fortiet eller afgivet urigtige  

 eller vildledende oplysninger, b. hvorledes forseelsen er konstateret, c. referat af møde med den pågældende vedlægges.
5. Bekendtgørelser i henhold til kildeskatteloven 5.1. Bekendtgørelse nr. 149 af 8. april 1983 om A-indkomst og om  

 registrering af indeholdelsespligtige efter kildeskatteloven med senere  

 ændringer 1. Efter § 5 skal enhver, der opfylder de i  

 kildeskattelovens afsnit V ov VI opstillede betingelser for at være  

 indeholdelsespligtig, tilmelde sig det centrale register over  

 indeholdelsespligtige (CIR) senest 8 dage efter, at betingelserne er opfyldt.
 Indberetning skal ske, hvor tilmelding ikke har fundet sted, eller hvor  

 der er tale om en væsentlig overskridelse af tilmeldingsfristen.
 Indberetningen skal indeholde oplysning om tidspunktet, da tilmelding  

 skulle være sket samt tidspunktet for den forsene tilmelding.
 2. De i § 6 nævnte oplysninger om virksomhedens  

 identifikation skal anføres ved tilmeldingen.
 Indberetning skal ske, når den pågældende trods gentagne opfordringer ikke  

 bringer forholdet i orden.
 I indberetningen skal det anføres, hvilke oplysninger der er undladt,  

 ligesom referat af eventuelle møder med den indeholdelsespligtige skal  

 vedlægges.
 3. Ved ophør af indeholdelsespligt skal den  

 indeholdelsespligtige ifølge § 9 inden 8 dage meddele Statsskattedirektoratet  

 oplysning herom.
 Indberetning skal ske, såfremt forholdet, trods gentagne opfordringer,  

 ikke bringes i orden, og i øvrigt når fristen for afmelding er væsentlig  

 overskredet.
 Indberetningen skal indeholde oplysning om, hvornår indeholdelsespligten  

 er ophørt, ligesom referat af eventuelle møder med den indeholdelsespligtige  

 skal vedlægges.
5.2. Bekendtgørelse nr. 544 af 20. december 1971 om A-skat efter  

 kildeskatteloven med senere ændringer § 1.  stk. 6 . En genpart af redegørelsen samt  

 regnskabsmateriale, der ligger til grund for redegørelsen, skal opbevares i mindst 5 år efter  

 udløbet af det kalenderår, som redegørelsen vedrører.
 § 4.  Den indeholdelsespligtige skal modtage og  

 opbevare indkomstmodtagerens skattekort (hovedkort) og på grundlag af dette  

 eller et forevist bikort eller frikort i regnskabsmaterialet notere  

 indkomstmodtagerens personnummer, trækprocent samt eventuelt fradragsbeløb.  

 Forevises frikort, skal den indeholdelsespligtige tillige notere det  

 maksimale indkomstbeløb, der kan udbetales uden skattetræk.
 Tilsvarende notering foretages, hvor skattemyndighederne i medfør af  

 kildeskattelovens § 48, stk. 8, meddeler den indeholdelsespligtige de  

 oplysninger, der ellers fremgår af skattekortet, bikortet eller frikortet.
 Afleveres skattekort ikke, eller forevises der ikke bikort eller frikort,  

 skal den indeholdelsespligtige sikre sig dokumenteret oplysning om  

 indkomstmodtagerens identitet og foretage notering om dennes navn og adresse  

 samt personnummer eller fødselsdato, - måned og - år.
 § 5.  Hovedkort, der er afleveret til den  

 indeholdelsespligtige, skal opbevares af denne indtil kalenderårets udløb  

 eller indtil ophør af udbetaling af A-indkomst.
§ 6.  stk. 1 . Den indeholdelsespligtige skal give indkomstmodtageren skriftlig meddelelse om det udbetalte eller godskrevne  

 indkomstbeløb, om den periode indkomsten vedrører samt om størrelsen af det  

 indeholdte skattebeløb.
Meddelelsen skal endvidere indeholde identifikation  

 af såvel den indeholdelsespligtige som indkomstmodtageren.
 6. stk. 3 . Den indeholdelsespligtige skal opbevare de  

 fornødne bilag m.m. i mindst 5 år efter udløbet af det kalenderår, hvori  

 indeholdelsen er foretaget.
Indberetning om overtrædelse af de nævnte bestemmelser skal kun finde sted  

 i forbindelse med indberetning af overtrædelser af kildeskattelovens § 74,  

 medmindre der foreligger særlig grove tilfælde.
Dog skal indberetning altid  

 ske, når den indeholdelsespligte nægter at give indkomstmodtageren den i § 6,  

 stk. 1, nævnte meddelelse.
5.3. Bekendtgørelse nr. 545 af 20. december 1971 om regnskabsførelse efter  

 kildeskatteloven med senere ændringer § 1.  Den indeholdelsespligtige skal føre regnskab  

 over udbetaling og godskrivning af A-indkomst samt indeholdelse af A-skat.  

 Regnskabet skal føres enten i et af Statsskattedirektoratet udarbejdet  

 særligt regnskabshæfte eller på særlige konti i den indeholdelsespligtiges  

 almindelige bogføring.
 Indberetning skal ske i tilfælde, hvor der ikke føres regnskab, eller  

 dette lider af væsentlige mangler, og den pågældende trods anmodninger herom  

 undlader at bringe dette i orden.
§ 2.  stk. 1 . Benyttes regnskabshæfte, skal dette med  

 bilag opbevares i 5 år.
 § 3.  Indeholdelsespligtige, der vælger at føre  

 regnskab med A-indkomst og A-skat på særlige konti, skal føre dette på den i  

 bestemmelsen angivne måde og oprette de foreskrevne konti -  

 »lønafregningskonto«, eventuelt »afregningskonto for anden  

 A-indkomst« samt »konto for A-skat«.
§ 4.  stk. 2 . A-indkomsten posteres på  

 »Lønafregningskonto«, og der foretages modpostering på en dertil oprettet konto for den pågældende  

 kategori af A-indkomster.
Den A-skat, der modtages fra den skattepligtige  

 samt indbetalinger af A-skat til Statsskattedirektoratet, posteres på konto  

 for A-skat.
 § 5.  Indeholdelsespligtige, der fører regnskabet med  

 A-indkomst og A-skat i den almindelige bogføring, skal for hver enkelt  

 indkomstmodtager tillige føre en konto, et kontokort eller lignende, hvorpå  

 enhver udbetaling eller godskrivning af A-indkomst eller indeholdelse af  

 A-skat skal posteres.
 § 6.  Indeholdelsespligtige, der vælger at føre  

 regnskab med A-indkomst og A-skat i den almindelige bogføring, skal på  

 skattemyndighedernes forlangende forevise ajourført og afstemt bogføring.
 § 7.  Benyttes almindelig bogføring, skal den  

 indeholdelsespligtige opbevare regnskabsbøger, løsblade, kort og lignende  

 samt bilag i 5 år.
 Indberetning af overtrædelser af bestemmelserne i regnskabsbekendtgørelsen  

 skal kun finde sted i forbindelse med indberetning af overtrædelser af  

 kildeskattelovens § 74, medmindre der foreligger særligt grove tilfælde.
5.4. Bekendtgørelse nr. 556 af 17. december 1969 vedrørende opkrævning af  

 skatter m.v. efter kildeskatteloven § 4.  Bestemmelsen pålægger arbejdsgiveren at give de  

 kommunale skattemyndigheder skriftlig meddelelse om den pågældende  

 skatteyders personnummer, navn og adresse samt om størrelsen af det  

 indeholdte beløb.
§ 5.  Bestemmelsen pålæger arbejdsgiveren at give  

 indkomstmodtageren meddelelse om størrelsen af det indeholdte beløb samt det  

 beløb, hvoraf indeholdelsen er beregnet.
Endvidere skal der i meddelelsen  

 angives identifikation af såvel arbejdsgiver som indkomstmodtager.
 § 6.  Bestemmelsen pålægger arbejdsgiveren inden 14  

 dage at besvare skriftlige forespørgsler fra vedkommende kommune angående  

 pålæg, der er givet ham i henhold til kildeskattelovens § 73.
 § 7.  Arbejdsgivere er pligtige at opbevare  

 regnskabsmateriale og bilag vedrørende indeholdelser efter kildeskattelovens  

 § 73 i mindst 5 år efter udløbet af det kalenderår, hvori den pågældende  

 indeholdelse er foretaget.
Indberetning om overtrædelse af bestemmelserne i § 4, § 5 og § 6 skal ske,  

 når arbejdsgiveren nægter at give de nævnte meddelelser.
Indberetning om  

 overtrædelse af § 7 skal kun ske i forbindelse med indberetning af  

 overtrædelser af kildeskattelovens § 74, og når der foreligger særlig grove  

 tilfælde.
 6. Indberetningsskemaer m.v.
Ved indberetning til straf benyttes skema R 106 a og konteringsskema R 106  

 b og ved indberetning af overtrædelse af § 74, skt. 1, nr. 4 benyttes tillige  

 skema R 100 f.
Ved indberetning om overtrædelse af § 75, nr. 1, benyttes R  

 114.
 Ved indberetning af særlig grove tilfælde, jf. pkt. 2.2. anvendes skema R  

 106.
 Af hensyn til de indberettede sagers behandling skal kommunerne anvende  

 særskilt indberetningsskema for hver enkelt indeholdelsespligtig eller  

 indkomstmodtager.
 Hvor et forhold omfatter flere personer, skal indberetningerne fremsendes  

 samlet.
 I forbindelse med straffesagens indsendelse til Statsskattedirektoratet  

 skal kommunen skriftligt underrette de personer/selskaber, der er omfattet af  

 indberetningen.
Amtsskatteinspektoraterne, Direktoratet for Københavns Skatte-og  

 Registerforvaltning og Frederiksberg Skattedirektorat anmodes om at yde  

 skatteteknisk bistand til politiet under eventuel efterforskning og  

 behandling ved domstolene.
De samme myndigheder repræsenterer  

 Statsskattedirektoratet ved eventuelle retsmøder.
Endvidere skal man anmode kommunerne om at yde politiet bistand ved  

 eventuel efterforskning samt ved sagens behandling ved domstolene.  

 Ophævelsesbestemmelse Dette cirkulære ophæver SD-cirkulære 1980-45 af 14. november 1980, 1984-21  

 af 19. juni 1984 og 1984-43 af 14. november 1984.
