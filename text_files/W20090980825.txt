Udlejningsvirksomhed/formueforvaltning og drift af selvstændig virksomhed som hovedbeskæftigelse [adressat udeladt] Ankenævnet har behandlet Deres klage på møde den 12. marts 2009.
Nævnet traf denne A F G Ø R E L S E Deres udlejningsvirksomhed [navn udeladt] anses for formueforvaltning.
 De anses for at have drevet selvstændig virksomhed som hovedbeskæftigelse med selskabet [navn udeladt] A/S siden den 24. februar 2005.
 Ankenævnet ændrer således Arbejdsdirektoratets afgørelse af den 11. februar 2008 for så vidt angår udlejningsvirksomhed.
 Ankenævnet tiltræder Arbejdsdirektoratets afgørelse af den 11. februar 2008 for så vidt angår drift af selvstændig virksomhed med selskabet [navn udeladt] A/S.
B E G R U N D E L S E Ankenævnet har vedrørende udlejningsvirksomhed [navn udeladt] lagt til grund, at  De meldte Dem ledig og søgte dagpenge fra den 8. juli 2004, efter at have afsluttet en uddannelse som designteknolog og tekstilindkøber  De i den forbindelse oplyst til Deres a-kasse, at De var momsregistreret på grund af ejerskab af en investeringsejendom, hvor De udlejede en lejlighed og to erhvervslokaler.
De havde ingen arbejdsopgaver hermed, idet lejerne selv stod for viceværtarbejde m.m.
 a-kassen på dette grundlag fandt, at udlejningen var at betragte som formueforvaltning og derfor ikke medførte begrænsning i retten til dagpenge  De, i forbindelse med, at De meldte Dem ledig i april 2007, oplyste, at De ejede firmaet [navn udeladt] A/S, som stod for udlejning af en ejendom, og at De brugte ca. 1 time pr. måned herpå  De har været registreret med virksomheden [navn udeladt] A/S fra den 5. oktober 1998  virksomhedens branche var udlejningsvirksomhed  det fremgår af oplysninger fra SKAT, at De siden 1. juni 2004 har ejet halvparten af [adresse udeladt] A og B, som består af 2 boliger og siden 1. oktober 2002 har ejet ejendommen [adresse udeladt], som er et erhvervslejemål  De selv til sekretariatet har oplyst, at De ikke ejer [adresse udeladt] B.
Der er tale om et dobbelthus, der ligger på samme matrikelnummer  De endvidere har oplyst, at De ejer én udlejningsejendom, [adresse udeladt], hvor der er 3 erhvervslejemål og 1 boliglejemål.
Lejeren af boliglejemålet står for viceværtforpligtelserne, herunder vedligeholdelse af udenoms - arealerne.
Genudlejning foretages af et ejendomsmæglerfirma, og et revisionsfirma tager sig af regnskaberne  det eneste, som De selv tager Dem af, er det halvårlige momsregnskab.
De har anslået, at De bruger ca. 1 time hver gang og gør samtidig opmærksom på, at det tidligere oplyste om, at De brugte 1 time om måneden på udlejningsejendommen var sat i overkanten  direktoratet, som tilsynsmyndighed, tager sagen om udlejningsvirksomhed op i forlængelse af Arbejdsdirektoratets behandling af sagen vedrørende Deres opfyldelse af beskæftigelseskravet og ret til dagpenge i forbindelse med Deres ledigmeldelse i april 2007.
 Arbejdsdirektoratet traf afgørelse om, at Deres udlejningsvirksomhed måtte anses som drift af selvstændig virksomhed som bibeskæftigelse, og derfor medførte en begrænsning af retten til dagpenge, således at De havde ret til dagpenge i 78 uger at regne fra den 8. juli 2004.
Ankenævnet har vedrørende selskabet [navn udeladt] A/S lagt til grund, at  De meldte Dem ledig fra arbejde som lønmodtager i april 2005 og oplyste i den forbindelse på blanket AR 259, at De drev selvstændig virksomhed i selskabsform med [navn udeladt] A/S  De ejede 50 % af selskabet og drev det sammen med andre  virksomheden var en handelsvirksomhed inden for tekstilbranchen, hvor De på dette tidspunkt arbejdede 10  20 timer om ugen med møder, planlægning, design og indkøb  De var medlem af selskabets bestyrelse  virksomhedens omsætning forventes at blive 3 millioner kroner  arbejdet på nuværende tidspunkt bestod af møder med leverandører og planlægning, og på sigt vil blive opsøgende salg  Deres personlige arbejdsopgaver forventes at blive administration, indkøb og design  De senere, i forbindelse med at De melder Dem ledig i april 2007, på ny giver a-kassen oplysninger om den selvstændige virksomhed  [navn udeladt] begyndte den 24. februar 2005  De personligt begyndte at arbejde i virksomheden den 24. februar 2005  De har været beskæftiget i ca. 50 timer om ugen med [navn udeladt]  virksomheden beskæftiger sig med design og salg af tøj, samt drift af tøjbutik i [navn udeladt] A/S.
 Deres personlige arbejdsopgaver i virksomheden er design af tøjkollektion, administrativt arbejde, salg og indkøb  det hele tiden var planlagt, at De skulle arbejde med [navn udeladt] på fuld tid efter en periode på supplerende dagpenge  De havde haft en samtale med [navn udeladt]s A-kasse om, hvordan det skulle foregå i perioden, hvor De fik supplerende dagpenge med opstart af virksomheden,  [navn udeladt]s A-kasse havde fået besked om, at De ville beskæftige Dem med [navn udeladt] A/S på fuld tid,  arbejdet med [navn udeladt] A/S var en del af den plan, der blev aftalt med [navn udeladt]s A-kasse på et møde i a-kassens lokalafdeling i [navn udeladt]  Deres daglige arbejdsdag var på 9 timer og en ugentlige arbejdstid på mere end 50 timer.
 Endvidere har Arbejdsmarkedets Ankenævn lagt til grund, at der af oplysninger i Erhvervs- og Selskabsstyrelsens register, cvr-registeret (www.cvr.dk) og [navn udeladt] A/Ss interne årsrapport for 2005 fremgår følgende:
 at [navn udeladt] A/S (cvr.nr. [nummer udeladt]) blev stiftet den 24. februar 2005,  at virksomhedens branche var engroshandel med tekstiler,  at medlemmet har været både direktør for selskabet og medlem af selskabets bestyrelse siden den 24. februar 2005, og  at selskabets formål er handel inden for tekstilbranchen og dertil knyttede aktiviteter.
 Arbejdsdirektoratet har truffet afgørelse om, at De anses for at drive selvstændig virksomhed som hovedbeskæftigelse med [navn udeladt] siden 24. februar 2005, og at De ikke har haft ret til ydelser fra a-kassen fra den 24. februar 2005.
 Udlejningsvirksomheden [navn udeladt]:
Der er tale om drift af selvstændig virksomhed, hvis et medlem er beskæftiget for egen regning og risiko og med det formål at opnå økonomisk udbytte.
Det fremgår af § 2, stk. 1 i bekendtgørelse om drift af selvstændig virksomhed og tidligere af § 2, stk. 1 i bekendtgørelse om optagelse som selvstændig erhvervsdrivende i en a-kasse.
Et medlem anses for at drive sin selvstændige virksomhed som bibeskæftigelse, hvis den ikke er hans hovedbeskæftigelse.
Det fremgår af § 6, stk. 1, jfr. § 5 i bekendtgørelse om drift af selvstændig virksomhed.
Tidligere fremgik det af § 1, stk. 2 i bekendtgørelse om udøvelse af selvstændig virksomhed som bibeskæftigelse.
For et medlem, der driver selvstændig virksomhed som bibeskæftigelse, er retten til dagpenge betinget af, at medlemmet kan sandsynliggøre, at virksomheden til enhver tid kan drives uden for normal arbejdstid.
Retten til dagpenge er begrænset til 78 uger.
Det fremgår af § 8, stk. 1 og § 9, stk. 1 og 2 i bekendtgørelse om drift af selvstændig virksomhed.
Tidligere fremgik det af § 2, stk. 1 og § 3, stk. 1 og 2 i bekendtgørelse om udøvelse af selvstændig virksomhed som bibeskæftigelse.
Arbejdsmarkedets Ankenævn finder, at De ejer 1 udlejningsejendom ([adresse udeladt]) med 4 lejemål, heraf 1 boliglejemål og 3 erhvervslejemål.
Ankenævnet finder ikke, at De udlejer [adresse udeladt] B, da denne ejes af Deres nabo.
Nævnet har lagt vægt på, dels at det af skattevæsnets oplysninger fremgår, at Deres ejerandel af den samlede matrikel [adresseudeladt] A og B er 50 %, dels at De selv har forklaret, at der er tale om et dobbelthus, der ligger på samme matrikelnummer, at der er tale om ideelle anparter, og at De selv ejer og bor i [adresse udeladt] A.
 Ankenævnet finder endvidere, at Deres beskæftigelse med udlejningsejendommen [adresse udeladt] er af et så beskedent omfang, at den må betragtes som formueforvaltning og ikke som selvstændig bibeskæftigelse.
 Nævnet har ved vurderingen heraf lagt vægt på, at der er tale om én ejendom med 4 lejemål, samt på Deres oplysninger om, at De ikke selv udfører arbejde med viceværtsforpligtelser, genudlejning, regnskaber eller vedligeholdelse.
Ankenævnet har endvidere lagt vægt på Deres forklaring om, at De i forbindelse med udlejningsejendommen kun tager Dem af de halvårlige momsregnskaber.
De har oplyst, at det angivne tidsforbrug på ca. 1 time om måneden var for højt sat, og at det korrekte tidsforbrug nærmere er ca. 1 time hvert halve år.
 Ankenævnet finder, at Deres arbejde i ca. 2 timer om året i forbindelse med de halvårlige momsregnskaber er arbejde af et så ringe omfang, at der ikke er tale om drift af selvstændig virksomhed, men om formueforvaltning.
 Selskabet [navn udeladt] A/S:
Der er tale om drift af selvstændig virksomhed, når et medlem er beskæftiget i et selskab, hvor medlemmet har afgørende indflydelse.
Der er tale om afgørende indflydelse, hvis medlemmet ejer mindst 50 % af selskabskapitalen eller ejer mindst 10 % af selskabskapitalen og samtidig er medlem af selskabets bestyrelse eller direktion.
Det fremgår af § 3, stk. 1 og § 3, stk. 2, nr.1, 2 og 5 i bekendtgørelse om drift af selvstændig virksomhed.
Tidligere fremgik det af de samme bestemmelser i bekendtgørelse om optagelse som selvstændig erhvervsdrivende i en a-kasse.
Hvis driften af selvstændig virksomhed har dannet grundlag for et medlems optagelse i eller overflytning til en a-kasse, anses medlemmet for at drive virksomheden som sin hovedbeskæftigelse.
Medlemmet kan endvidere efter en konkret vurdering anses for at drive virksomheden som sin hovedbeskæftigelse.
Det fremgår af § 5 i bekendtgørelse om drift af selvstændig virksomhed.
Hvis driften af selvstændig virksomhed ikke er hovedbeskæftigelse eller forsikringsgrundlag for medlemmet, anses den for at være medlemmets bibeskæftigelse.
Det fremgår af § 1, stk. 2 i dagældende bekendtgørelse om uøvelse af selvstændig virksomhed som bibeskæftigelse.
Der kan kun udbetales dagpenge til et medlem, der er ledig.
Som selvstændig erhvervsdrivende anses man for ledig, når det personlige arbejde i virksomheden er ophørt mere end midlertidigt.
Der fremgår af § 57, stk. 1, 1. pkt. og stk. 3 i lov om arbejdsløshedsforsikring.
 For at kunne anses for endeligt ophørt med drift af selvstændig virksomhed skal medlemmet opfylde en af betingelserne i bekendtgørelse om ophør med drift af selvstændig virksomhed som hovedbeskæftigelse.
 Arbejdsmarkedets Ankenævn finder, at De har drevet selvstændig virksomhed som hovedbeskæftigelse med [navn udeladt] A/S siden selskabets start den 24. februar 2005.
 Ankenævnet har ved vurderingen lagt vægt på, at De ejede 50 % af selskabet, at De var medlem af selskabets bestyrelse eller direktion, at De i april 2005 har oplyst, at De arbejdede 10-20 timer i virksomheden, at De i april 2007 har oplyst, at De personligt begyndte at arbejde i virksomheden den 24. februar 2005 og arbejdede ca. 50 timer om ugen, og at Deres personlige arbejdsopgaver i virksomheden var design af tøj, administration, salg og indkøb.
 Ankenævnet finder ikke, at der er grundlag for at anse Deres drift af virksomheden som bibeskæftigelse, da De selv har tilkendegivet, at De efter en periode med supplerende dagpenge skulle arbejde med virksomheden på fuld tid og ifølge det oplyste arbejde ca. 50 timer om ugen med en forventet omsætning på 3 millioner kroner, og at Deres arbejdsopgaver ikke udelukkende kunne udføres uden for normal arbejdstid, da kontakt til både kunder og leverandører ville kræve, at der blev arbejdet inden for normal arbejdstid.
R E G L E R Ankenævnet henviser til  § 41, stk. 8 i lov om arbejdsløshedsforsikring m.v., jf. lovbekendtgørelse nr. 603 af 25. juni 2001 som ændret ved lov nr. 434 af 10. juni 2002,  § 58, stk. 1, nr. 2, litra a i lov om arbejdsløshedsforsikring m.v., jf. lovbekendtgørelse nr. 708 af 13. august 2003,  § 57, stk. 1 og stk. 3, § 58, stk. 1, nr. 2, litra a i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 2, stk. 1, § 3, stk. 1 og stk. 2, nr. 1, 2 og 5, § 5, § 6, stk. 1, § 8, stk. 1 og § 9, stk. 1 og 2 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed,  § 2 og § 3 i Arbejdsdirektoratets bekendtgørelse nr. 556 af 3. juli 2002 om optagelse som selvstændig erhvervsdrivende i en a-kasse, og  § 1, stk. 2, § 3 og § 5, stk. 1, nr. 4 i Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet, samt sekretariatets kontorrapport af 4. november 2008.
På ankenævnets vegne [navn udeladt] fuldmægtig De kan læse om afgørelsens retlige grundlag på de følgende sider.
 Kopi til:
Arbejdsdirektoratet Arbejdsløshedskassen Regler Lov om arbejdsløshedsforsikring m.v., jf. lovbekendtgørelse nr. 603 af 25. juni 2001, som ændret ved lov nr. 434 af 10. juni 2002 .....
 § 41. .....
 Stk. 8. Direktøren for Arbejdsdirektoratet kan efter forhandling med Landsarbejdsrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
Lov om arbejdsløshedsforsikring m.v., jf. lovbekendtgørelse nr. 708 af 13. august 2003 .....
§ 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) .....
2) retten til dagpenge for et medlem, a) som under ledighed har bibeskæftigelse ved selvstændig virksomhed, eller b) .....
Lov om arbejdsløshedsforsikring m.v., jf. lovbekendtgørelse nr. 874 af 11. september 2005 ...
§ 57. Dagpenge kan kun udbetales til et medlem, som er ledigt, jf. dog kapitel 11 b.
Dagpenge kan ikke udbetales for ledighedsperioder, hvor medlemmet er berettiget til en dagpengegodtgørelse fra arbejdsgiveren, jf. § 84, medmindre andet følger af regler fastsat af direktøren for Arbejdsdirektoratet i medfør af § 84, stk. 10.
 Stk. 2.
Stk. 3. En selvstændig erhvervsdrivende anses for ledig, når hans personlige arbejde i virksomheden er ophørt mere end midlertidigt.
Nærmere regler om, hvornår en selvstændig erhvervsdrivendes personlige arbejde i virksomheden anses for ophørt mere end midlertidigt, fastsættes af direktøren for Arbejdsdirektoratet efter forhandling med Beskæftigelsesrådet.
 Stk. 4. ...
§ 58. Efter forhandling med Beskæftigelsesrådet kan direktøren for Arbejdsdirektor atet fastsætte regler om 1) .....
2) retten til dagpenge for et medlem, a) som under ledighed har bibeskæftigelse ved selvstændig virksomhed, eller b) .....
Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed .....
 § 2. Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
 Stk. 2.....
 § 3. Beskæftigelse i et selskab, hvor pågældende har afgørende indflydelse, jf. stk. 2, 4 og 5, anses for selvstændig virksomhed.
Stk. 2. Afgørende indflydelse foreligger, hvis pågældende eller dennes ægtefælle alene eller sammen med nærmeste familie, jf. stk. 3, er indehaver af 1) mindst 50 % af selskabskapitalen, 2) mindst 50 % af selskabskapitalens stemmeværdi, 3) en bestemmende andel af selskabets kapital, 4) en bestemmende andel af stemmerne i selskabet, eller 5) mindst 10 % af selskabskapitalen eller 10 % af selskabskapitalens stemmeværdi, og pågældende eller ægtefællen tillige er medlem af selskabets bestyrelse eller direktion.
 Stk. 3. .....
§ 5. Et medlem, som driver selvstændig virksomhed, jf. §§ 2-4, anses for at drive virksomheden som hovedbeskæftigelse, hvis 1) driften af virksomheden har dannet grundlag for medlemmets optagelse i eller overflytning til en a-kasse som selvstændig erhvervsdrivende, jf. dog § 6, stk. 2, eller 2) medlemmet efter en konkret vurdering må anses for at drive virksomheden som hovedbeskæftigelse.
 § 6. Et medlem, som driver selvstændig virksomhed, jf. §§ 2-4, anses for at drive virksomheden som bibeskæftigelse, hvis virksomheden ikke er hovedbeskæftigelse, jf. § 5.
 Stk. 2......
§ 8. Retten til dagpenge for et medlem, som driver selvstændig virksomhed som bibeskæftigelse, jf. § 6, er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.
Medlemmet skal bl.a. oplyse a-kassen om:
 1) Arten og omfanget af virksomheden.
 2) Ansat arbejdskraft.
3) Egen og eventuel ægtefælles eller medejers arbejdsindsats.
Herunder om der er aftale om fast deling af arbejdet mellem ægtefæller eller medejere.
 4) Virksomhedens omsætning og indtjening.
 Stk. 2......
 § 9. For et medlem, som har bibeskæftigelse, og som opfylder betingelserne i § 8, er retten til dagpenge efter lovens § 55 begrænset til 78 uger, jf. dog §§ 10 og 11. Kun uger, der forbruger af ydelsesperioden, indgår i beregningen af de 78 uger.
Stk. 2. Perioden på 78 uger, jf. stk. 1, regnes fra første ledige dag, hvor medlemmet får ydelser eller deltager i tilbud, der er omfattet af lovens § 55, stk. 5, og samtidig har bibeskæftigelse.
Perioder, hvor der er udbetalt feriedagpenge, sidestilles med ledighed, selv om medlemmet er i arbejde.
 Stk. 3......
Arbejdsdirektoratets bekendtgørelse nr. 556 af 3. juli 2002 om optagelse som selvstændig erhvervsdrivende i en a-kasse .....
 § 2. Selvstændig erhvervsvirksomhed udøves ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig erhvervsvirksomhed, hvis pågældende 1) har henlagt midler til investeringsfonds, 2) har ansat arbejdskraft, 3) har overført beløb til beskatning som medarbejdende ægtefælle, 4) har foretaget varelagernedskrivninger eller skattemæssige fradrag for driftsudgifter og afskrivning på driftsmidler efter de for selvstændige erhvervsdrivende gældende regler, 5) er omfattet af en kollektiv overenskomst som arbejdsgiver eller er medlem af en arbejdsgiverorganisation, eller 6) er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig erhvervsvirksomhed, hvis pågældende 1) eller virksomheden er momsregistreret, eller ydelsen faktureres med tillæg af moms, 2) skattemæssigt angiver over-/underskud af selvstændig virksomhed, 3) på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller 4) er deltager i et interessentskab.
 Stk. 4. I øvrige tilfælde foretages en konkret vurdering efter stk. 1.
 § 3. Beskæftigelse i et selskab, hvor pågældende har afgørende indflydelse, jf. stk. 2, 4 og 5, anses for selvstændig erhvervsudøvelse.
Stk. 2. Afgørende indflydelse foreligger, hvis pågældende og/eller dennes ægtefælle alene eller sammen med nærmeste familie, jf. stk. 3, er indehaver af 1) mindst 50 % af selskabskapitalen, 2) mindst 50 % af selskabskapitalens stemmeværdi, 3) en bestemmende andel af selskabets kapital, 4) en bestemmende andel af stemmerne i selskabet, eller 5) mindst 10 % af selskabskapitalen eller 10 % af selskabskapitalens stemmeværdi, og pågældende og/eller ægtefællen tillige er medlem af selskabets bestyrelse eller direktion.
 Stk. 3. Som »nærmeste familie« i stk. 2 anses pågældendes eller ægtefællens børn, børnebørn, forældre, bedsteforældre og søskende.
Stk. 4. En person, der ikke er omfattet af stk. 2, anses dog for at have afgørende indflydelse på selskabet, hvis selskabskapitalen i det væsentlige er ligeligt fordelt mellem højst 10 kapitalindehavere, og der foreligger et personligt, driftsmæssigt samvirke mellem disse.
Tilsvarende gælder ved mere end 10 kapitalindehavere, hvis selskabet udgør en sammenslutning af erhvervsdrivende, som viderefører deres hidtidige virksomheder.
 Stk. 5. Bestemmelserne i stk. 2-4, finder tilsvarende anvendelse, hvis pågældende og/eller dennes ægtefælle er indehaver af kapital i et eller flere selskaber, som dominerer det selskab, hvor pågældende er beskæftiget.
Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse § 1.
 Stk. 2. Selvstændig virksomhed, der ikke er hovedbeskæftigelse eller forsikringsgrundlag for medlemmet, anses for bibeskæftigelse.
§ 2. Retten til dagpenge er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid § 3. For et medlem, som har bibeskæftigelse, og som opfylder betingelserne i § 2, er retten til dagpenge efter lovens § 55 begrænset til 78 uger, jf. dog §§ 4 og 5. Kun uger, der forbruger af ydelsesperioden, indgår i beregningen af de 78 uger.
Stk. 2. Perioden på 78 uger, jf. stk. 1, regnes fra første ledige dag, hvor medlemmet får ydelser eller deltager i tilbud, der er omfattet af lovens § 55, stk. 5, og samtidig har bibeskæftigelse.
Perioder, hvor der er udbetalt feriedagpenge, sidestilles med ledighed, selv om medlemmet er i arbejde.
 § 5. Undtaget fra dagpengebegrænsningen efter § 3 er et medlem, der udøver følgende former for virksomhed:
4) Drift af en udlejningsejendom med op til 10 lejemål.
Medlemmet må kun i mindre omfang personligt udføre administration, småreparationer og viceværtfunktioner.
