Nr BTL 49 Betænkning over Forslag til lov om ændring af lov om Arbejdsmarkedets  

 Tillægspension, lov om orlov, lov om arbejdsmarkedsuddannelser og forskellige  

 andre love (Ændringer som følge af lov om social service, lov om aktiv  

 socialpolitik og lov om retssikkerhed og administration på det sociale  

 område)   

 Nr L 49 1997-98. 1. samling Afgivet af Socialudvalget Afgivet: 19971127 Udvalget har behandlet lovforslaget i nogle møder.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de stillede  

 ændringsforslag.
 Et mindretal (Enhedslistens medlem af udvalget) vil stemme hverken  

 for eller imod lovforslaget og de stillede ændringsforslag.
Æ n d r i n g s f o r s l a g Af socialministeren, tiltrådt af et flertal (udvalget med  

 undtagelse af EL):
Ny paragraf 1) Efter § 3 indsættes som ny paragraf:
»§ 01 I lov om arbejdsløshedsforsikring m.v., jf. lovbekendtgørelse nr. 27 af  

 13. januar 1997, som senest ændret ved § 2 i lov nr. 803 af 24. oktober 1997,  

 foretages følgende ændringer:
 1. § 53, stk. 6, nr. 2, affattes således:
 »2) perioder med støtte til pasning af handicappet barn efter lov om  

 social service eller alvorligt sygt barn efter lov om dagpenge ved sygdom  

 eller fødsel,».
 2. I § 53, stk. 6, nr. 3, ændres »lov om social  

 bistand« til: »lov om social service«.
3. I § 55, stk. 7, 2. pkt., ændres »lov om social  

 bistand« til: »lov om social service«.' Til § 9 2) Nr. 2 affattes således:
 »2. § 8, stk. 4, affattes således:
»Stk. 4. Arbejde, der udføres af en hjemmeservicevirksomhed  

 som led i kommunale tilbud efter kapitel 14 i lov om social service, er ikke  

 bidragsberettiget.«» Til § 31 3) Før nr. 1 indsættes som nye numre:
 »01. I § 1, stk. 3, 1. pkt., ændres »jf. afsnit  

 III A i lov om social bistand« til: »jf. kapitel 7 i lov om aktiv  

 socialpolitik«.
02. I § 4, stk. 3, nr. 2, ændres »bistandsloven«  

 til: »lov om social service«.' 4) Efter nr. 2 indsættes som nye numre:
 »03. I § 25, stk. 4, ændres »jf. afsnit III A i  

 lov om social bistand« til: »jf. kapitel 7 i lov om aktiv  

 socialpolitik«.
04. I § 30, stk. 1, 2. pkt., ændres »jf. afsnit III A  

 i lov om social bistand« til: »jf. kapitel 7 i lov om aktiv  

 socialpolitik«.' Ny paragraf 5) Efter § 33 indsættes som ny paragraf:
»§ 02 I lov om forsikring mod følger af arbejdsskade, jf. lovbekendtgørelse nr.  

 789 af 28. august 1996, foretages følgende ændringer:
 1. I § 4, stk. 1, ændres »afsnit VI og VII i lov om  

 social bistand« til: »afsnit II og III i lov om social  

 service«.
 2. I § 55 indsættes efter stk. 3 som nyt stykke:
»Stk. 4. Ved Den Sociale Ankestyrelses behandling af sager  

 efter denne lov finder kapitel 9 samt §§ 68 og 70 i lov om retssikkerhed og  

 administration på det sociale område anvendelse, medmindre andet følger af  

 denne lov.« Stk. 4 og 5 bliver herefter stk. 5 og 6.' Til § 41 6) I stk. 2 indsættes efter første punktum som nyt punktum:
»§ 02 kan ved kongelig anordning sættes i kraft i Grønland med de  

 ændringer, som følger af de særlige grønlandske forhold.« B e m æ r k n i n g e r Økonomiske og administrative konsekvenser af nr. 1 - 6 Ændringsforslagene har i sig selv ingen økonomiske eller administrative  

 konsekvenser, idet der er tale om en videreførelse af gældende regler.
Til nr. 1 Der er tale om konsekvensrettelser som følge af, at reglerne om støtte  

 efter lov om social bistand til pasning af handicappet barn og pasning af  

 nærtstående, der ønsker at dø i eget hjem, pr. 1. juli 1998 videreføres i lov  

 om social service, og samtidig videreføres reglen i lov om social bistand om  

 støtte til pasning af alvorligt sygt barn i lov om dagpenge ved sygdom eller  

 fødsel.
Til nr. 2 I § 9, nr. 2, i lovforslaget foreslås det, at § 8, stk. 4, i lov om  

 hjemmeservice affattes således:
»Stk. 4. Arbejde, der udføres af en hjemmeservicevirksomhed som led i  

 kommunale tilbud efter § 65 og kapitel 14 i lov om social service, er ikke  

 bidragsberettiget.« De aktiverende og forebyggende tilbud, som kommunen kan stille til  

 rådighed efter § 65 i lov om social service, er dels ikke sammenfaldende med  

 de serviceydelser, som en hjemmeservicevirksomhed kan tilbyde, dels kan en  

 ordning, hvorefter betingelsen i hjemmeserviceloven for at give tilskud efter  

 hjemmeserviceordningen er opfyldt (nemlig at en privat husstand køber  

 hjælpen), ikke etableres efter § 65.
 Det er således overflødigt at henvise til § 65 i lov om social service, og  

 der foreslås derfor en formulering af § 8, stk. 4, i lov om hjemmeservice,  

 hvor henvisningen til § 65 undlades.
Til nr. 3 og 4 Der er tale om konsekvensændringer som følge af lov om aktiv socialpolitik  

 og lov om social service.
Til nr. 5 Ad nr. 1 Ændringen er en konsekvensændring som følge af lov om social service og  

 viderefører dækningen af den personkreds, der er omfattet af bistandslovens  

 regler om døgnophold for børn og unge, og erstatter bistandslovens regler om  

 døgnophold for voksne med nye regler om botilbud.
Ad nr. 2 Lov om Den Sociale Ankestyrelse ophæves i forbindelse med ikrafttrædelsen  

 af lov om retssikkerhed og administration på det sociale område.
Samtidig  

 ophæves forretningsorden for Den Sociale Ankestyrelse.
Forretningsordenen er  

 retsgrundlaget for behandlingen af sager i Ankestyrelsen, herunder klagesager  

 efter lov om forsikring mod følger af arbejdsskade.
 Reglerne i lov om Den Sociale Ankestyrelse er overført til kapitel 9 i lov  

 om retssikkerhed og administration på det sociale område.
 Lov om retssikkerhed og administration på det sociale område gælder  

 imidlertid ikke for behandlingen af sager efter lov om forsikring mod følger  

 af arbejsskade.
 Det foreslås ved ændringsforslagene, at reglerne i lovens kapitel 9 finder  

 anvendelse for behandlingen i Den Sociale Ankestyrelse af klagesager efter  

 lov om forsikring mod følger af arbejdsskade.
Det foreslås herudover, at bestemmelserne i §§ 68 og 70 i lov om  

 retssikkerhed og administration på det sociale område også gælder for sager  

 efter lov om forsikring mod følger af arbejdsskade.
Det indebærer følgende:
 1) Ankestyrelsen er ved behandlingen af klagesager ikke bundet af  

 parternes påstande og er uafhængig af instruktioner vedrørende afgørelsen af  

 den enkelte sag.
 2) Ankestyrelsens afgørelse kan gå ud på afvisning, stadfæstelse,  

 hjemvisning, ophævelse eller ændring af den afgørelse, der er klaget over.
 3) Ankestyrelsens afgørelser skal være skriftlige og begrundede.  

 Afgørelserne offentliggøres efter regler, der fastsættes i  

 forretningsordenen.
 Der er alene tale om videreførelse af gældende bestemmelser - §§ 9 og 10 -  

 i lov om Den Sociale Ankestyrelse.
Til nr. 6 Der henvises til bemærkningerne til ændringsforslag nr. 5.
 Jørn Pedersen (S) Else Marie Mortensen (S) Jan Petersen (S) Peder Sass  

 (S) Grete Schødts (S) Villy Søvndal (SF) fmd . Dorit Myltoft (RV)  

 Bruno Jerup (EL) Sonja Albrink (CD) Erik Larsen (V) Else Winther Andersen (V)  

 Flemming Oppfeldt (V) Lars Løkke Rasmussen (V) Karen Højte Jensen (KF) Jens  

 Jørgensen (KF) Lene Espersen (KF) Tom Behnke (FP) nfmd.
 Dansk Folkeparti havde ikke medlemmer i udvalget.
Ændringsforslag Af socialministeren:
Til § 26 7) Før nr. 1 indsættes som nyt nummer:
 »01. § 15, stk. 5, affattes således:
»Stk. 5. Betalingen fastsættes for et regnskabsår ad gangen  

 på grundlag af dagtilbudenes budgetter.
Dette gælder dog ikke for  

 puljeordninger, jf. § 11.«» B e m æ r k n i n g e r Til nr. 7 Bistandslovens § 70, stk. 2, undtager puljeordninger fra bestemmelsen i  

 bistandslovens § 73, stk. 6, om, at forældrebetalingen for børns ophold i  

 dagtilbud skal fastsættes for et regnskabsår ad gangen.
Aftalen, som indgås mellem kommunen og puljeordningen, og som blandt andet  

 regulerer det økonomiske grundlag for ordningen, kan ændres i løbet af et  

 regnskabsår.
Som følge heraf bør forældrebetalingen også kunne ændres i løbet  

 af året.
 Ved en fejl blev denne undtagelsesbestemmelse ikke indsat ved vedtagelsen  

 af serviceloven, hvilket er årsag til, at dette ændringsforslag nu stilles.
 Ændringsforslaget har ikke økonomiske eller administrative konsekvenser,  

 da der er tale om videreførelse af gældende regler.
