 I henhold til § 21, stk. 4, og § 28, stk. 2, i lov om offentlig  

 sygesikring, jfr. lovbekendtgørelse nr. 94 af 9. marts 1976, fastsætter  

 socialministeriet herved følgende:
 I overensstemmelse med § 28, stk. 2, reguleres det årlige rederbidrag pr.  

 søfarende i udenrigsfart med virkning fra 1. april 1982 til 180 kr.
 På grundlag heraf beregnes rederbidraget til 50 øre pr. hyredag.
 Ved afgørelsen af, om en søfarende sejler i udenrigsfart, lægges reglerne  

 i § 2, nr. 3, i lov om sømandsskat (lovbekendtgørelse nr. 29 af 24. januar  

 1979), jfr. finansministeriets bekendtgørelse nr. 99 af 22. marts 1967, §§  

 1,2 og 3, til grund.
Rederbidrag opgøres for den samlede besætning under eet, ved at antal  

 hyredage sammentælles på forsiden af afregningslisten for sømandsskat.
Det  

 samlede antal hyredage overføres til afregningelistens bagside i en særlig  

 rubrik, hvorefter det samlede rederbidrag beregnes på grundlag af den  

 fastsatte sats pr. hyredag.
Rederbidraget indbetales sammen med sømandsskatten m.v. til  

 sømandsskattekontoret.
De gældende regler i § 11 og § 22 i lov om sømandsskat  

 om tidsfrister for beregning og indbetaling af sømandsskat og om inddrivelse  

 af skyldig sømandsskat finder tilsvarende anvendelse.
