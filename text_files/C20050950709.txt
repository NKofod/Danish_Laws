 Cirkulære  

 om obligatorisk anvendelse af FLØS  

  

 fraværsmodul til tjenestemandsansatte kirke- og  

  

 kirkegårdsfunktionærer m.v.
(Til menighedsrådene) Som et led i den fortsatte modernisering af  

 personaleområdet i folkekirken har Kirkeministeriet indgået aftale med  

 Økonomistyrelsen om optjening af pensionsalder for tjenestemandsansatte  

 kirke-  

 og kirkegårdsfunktionærer i pensionssystemet PENSAB.
Optjeningen sker tillige  

 for tjenestemandsansat personale på stiftskontorerne og  

 uddannelsesinstitutionerne.
 Pensionsalderoptjening iværksættes med virkning fra 1. juli 2005.  

 Fra denne dato vil FLØS automatisk overføre data til PENSAB på baggrund af  

 den  

 månedlige lønkørsel.
Visse typer fravær har betydning for pensionsalderoptjeningen.
Fx  

 tæller perioder, hvor man har orlov uden løn, ikke med i pensionsalderen.
For  

 at kunne overføre korrekte data til PENSAB, er FLØS derfor nødt til at have  

 oplysninger om diverse tjenestefrihedsperioder.
Som følge heraf fastsættes  

 følgende:
 § 1.  

  

 Med  

 virkning fra 1. juli 2005 skal tjenestemandsansattes fravær registreres i  

 FLØS.
 § 2.  

  

 Nærmere oplysninger om, hvilke stillingskategorier og fraværskoder, det  

 drejer  

 sig om, vil blive udsendt via et FLØS nyhedsbrev.
 § 3.  

  

 Det  

 er som hidtil frivilligt om man vil benytte sig af ferieregistrering for  

 tjenestemandsansatte  

 kirke- og kirkegårdsfunktionærer m.v. i FLØS.
 § 4.  

  

 Cirkulæret træder i kraft 1. juli 2005.
