 I medfør af kap. 4 samt § 149, stk. 10, i lov om luftfart, jfr.  

 lovbekendtgørelse nr. 381 af 10. juni 1969, som ændret ved lov nr. 94 af 29.  

 marts 1972 og senest ved lov nr. 261 af 8. juni 1983, fastsættes herved efter  

 bemyndigelse fra ministeriet for offentlige arbejder, jfr. bekendtgørelse nr.  

 191 af 23. maj 1975 (BL 6-02), følgende:
1. Tilladelse til begrænset eneflyvning/svæveplan 1.1 Tilladelse til begrænset eneflyvning/svæveplan meddeles af indehaver  

 af instruktørbevis/førsteinstruktør/svæveplan (førsteinstruktør).
 1.1.1 Tilladelsen meddeles i aspirantens logbog, når det over for  

 førsteinstruktøren er godtgjort, at aspiranten opfylder de i denne BL for  

 tilladelsen fastsatte udstedelseskrav.
 1.2 Tilladelse til begrænset eneflyvning/svæveplan meddeles med en  

 gyldighedsperiode, der svarer til gyldigheden af aspirantens helbredsmæssige  

 godkendelse til svæveflyvercertifikat eller gyldigheden af aspirantens  

 teoretiske prøve til tilladelse til begrænset eneflyvning/svæveplan eller  

 svæveflyvercertifikat, hvis gyldigheden af den pågældende teoriprøve udløber  

 før gyldigheden af den helbredsmæssige godkendelse.
 1.3 Tilladelse til begrænset eneflyvning/svæveplan meddeles i aspirantens  

 logbog på følgende måde: ..................................................  

 aspirantens fulde navn cpr.nr.
er d.d. meddelt tilladelse til begrænset eneflyvning/svæveplan, jfr.
BL  

 6-100.
 Tilladelsens gyldighedsperiode udløber: .......... dato/år  

 ..................................................
førsteinstruktørens dato/år instruktørbe- underskrift vis nr.
2. Rettighed 2.1 Tilladelse til begrænset eneflyvning/svæveplan giver indehaveren ret  

 til at fungere som luftfartøjschef under VFR-eneflyvning om dagen i  

 øvelsesøjemed over dansk område på svæveplan af den type, hvorpå indehaveren  

 er typeuddannet, jfr. en af luftfartsdirektoratet godkendt uddannelsesnorm.
2.2 Udøvelsen af tilladelsens rettighed er betinget af, 2.3 De 3 første eneflyvninger skal foregå på 2-sædet svæveplan af den  

 type, hvorpå den praktiske uddannelse til tilladelse til begrænset  

 eneflyvning/svæveplan er foregået.
3. Udstedelseskrav 3.1 Ansøgeren må ikke være udelukket fra at opnå svæveflyvercertifikat,  

 jfr.
BL 6-02.
 3.2 Aspiranten skal være fyldt 15 år.
3.3 Aspiranten skal være helbredsmæssigt godkendt af luftfartsdirektoratet  

 til svæveflyvercertifikat, jfr.
BL 6-05.
 3.4 Aspiranten skal have fast bopæl i Danmark.
 3.5 Aspiranten skal have gennemgået/bestået den for begrænset  

 eneflyvning/svæveplan eller svæveflyvercertifikat godkendte teoretiske  

 uddannelse/prøve.
 3.6 Aspiranten skal have gennemgået/bestået den af luftfartsdirektoratet  

 for begrænset eneflyvning/svæveplan godkendte praktiske uddannelse/prøve.
 3.7 Aspiranten skal på svæveplan have erhvervet en flyvetid på mindst 3  

 timer omfattende mindst 25 starter.
 3.7.1 Den under pkt. 3.7 anførte flyvetid kan reduceres efter  

 førsteinstruktørens vurdering for indehavere af gyldigt certifikat som  

 luftfartøjsfører/flyvemaskine eller luftfartøjsfører/rotorluftfartøj til 2  

 timer og 15 starter.
 3.8 Aspiranten skal over for en førsteinstruktør have godtgjort at have  

 opnået den for sikker eneflyvning nødvendige forståelse af og rutine i  

 luftfartøjets betjening og manøvrering.
4. Forlængelse af tilladelsens gyldighedsperiode Gyldigheden af tilladelse til begrænset eneflyvning/svæveplan kan med de i  

 pkt. 1.2 nævnte begrænsninger forlænges af en førsteinstruktør med en  

 påtegning som angivet under pkt. 1.3.
5. Dispensation Luftfartsdirektoratet kan i særlige tilfælde dispensere fra de i denne BL  

 fastsatte bestemmelser.
6. Straf Udøvelse af tilladelsens rettighed, uden at de herfor fastsatte vilkår er  

 opfyldt, straffes i medfør af luftfartslovens § 149, stk. 10, med bøde eller  

 hæfte.
7. Ikrafttræden Denne BL træder i kraft den 1. februar 1984.
