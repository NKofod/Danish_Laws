Ansøgning om overførsel af bevilling til ægtefælle ,blev ikke  

 imødekommet De har ved brev af 23. april 1990 ansøgt om tilladelse til,  

 at Anette Jensens hyrekørselsbevilling nr. 84-0012 overføres til Kaj Jensen.
 De har i Deres brev oplyst, at baggrunden for overførselsansøgningen  

 er Anette Jensens beskæftigelse ved hjemmeplejen i Assens, og at det  

 er Kaj Jensen, der varetager vognmandsforretningens interesser.
 Assens Kommune, som ministeriet har anmodet om en udtalelse i sagen, har  

 ikke kunnet anbefale, at Deres ansøgning om bevillingsoverførsel tillades.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstændigheder gøre undtagelse herfra.
I bemærkningerne til forslaget til hyrekørselslov er det fremhævet, at der  

 kun i særlige tilfælde bør gøres undtagelse fra hovedreglen om bevillingers  

 overdragelighed.
Sådanne særlige tilfælde foreligger ifølge bemærkningerne  

 f.eks. når en bevillingshavers ægtefælle har deltaget i  

 hyrekørselsvirksomheden og bevillingshaveren dør eller ægteskabet af andre  

 årsager er ophørt.
 Ved ministeriets afgørelse om tilladelse til bevillingsoverførsel skal  

 gives lægges bl.a. vægt på det tidsrum, personen hvortil bevillingen søges  

 overført, har deltaget i hyrekørselsvirksomheden.
I det foreliggende tilfælde er der ikke sådanne særlige omstændigheder,  

 der tilsiger at Anette Jensens bevilling kan overføres til Kaj Jensen,  

 hvorfor ansøgningen om bevillingsoverførsel ikke kan imødekommes.
Ministeriet  

 må derfor henvise Kaj Jensen til at ansøge om bevilling efter de almindelige  

 regler herom i hyrekørselslovgivningen.
Endelig skal ministeriet henlede opmærksomheden på  

 hyrekørselsbekendtgørelsens § 5, hvorefter en bevilling skal udnyttes af  

 bevillingshaveren personligt.
Dette er ikke ensbetydende med, at  

 bevillingshaveren selv hele tiden skal føre vognen, idet det afgørende er, at  

 bevillingshaveren altid skal have indseende med og det fulde økonomiske  

 ansvar for den daglige administration af virksomheden, herunder navnlig  

 ansættelse, afskedigelse og aflønning af chauffører, den daglige afregning  

 med disse samt disponering over vognmateriel.
 Assens Kommune har modtaget kopi af nærværende brev.
