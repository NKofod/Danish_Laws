Cirkulære  

 om behandling af sager om  

  

 svangerskabsafbrydelse og fosterreduktion (Til amtskommunerne, kommuner, der ikke er omfattet af den  

 amtskommunale inddeling, og Ankenævnet i sager om svangerskabsafbrydelse,  

 fosterreduktion  

 og sterilisation m.fl.) I medfør af § 8, stk. 5, og § 12 i lov om  

 svangerskabsafbrydelse og fosterreduktion, jf. lovbekendtgørelse nr. 541 af  

 16.  

 juni 2004, fastsættes:
Kapitel 1 Sager om svangerskabsafbrydelse og  

 fosterreduktion  

 uden tilladelse § 1.  

  

 Modtager en amtskommune eller en kommune, der ikke er omfattet af den  

 amtskommunale inddeling, en anmodning om svangerskabsafbrydelse eller  

 fosterreduktion i tilfælde, hvor betingelserne i lovens § 1, § 2,  

 § 3 a, stk. 1, eller § 3 b for at foretage indgrebet uden  

 samrådstilladelse skønnes opfyldt, udfærdiger amtskommunen (kommunen)  

 indlæggelsesseddel  

 og henviser kvinden til et sygehus, idet man samtidig orienterer hende om,  

 hvilke oplysninger hun skal medbringe ved indlæggelsen.  

 Svangerskabsafbrydelse  

 inden 12. uge kan foretages både på offentlige og private hospitaler eller  

 klinikker.
Kvinden skal, hvis hun ønsker det, vejledes om de foreliggende  

 muligheder for støtte til gennemførelse af svangerskabet og for støtte efter  

 barnets fødsel, ligesom hun kan vejledes om muligheden for at bortadoptere  

 barnet.
Stk. 2.  

  

 Ved  

 henvisningen til sygehuset skal amtskommunen (kommunen) oplyse om 1)  

 	  

    

 kvindens bopæl,  

 eventuelle telefonnummer og personnummer, 2)  

 	  

    

 at anmodningen er  

 fremsat af kvinden selv eller eventuelt af en værge, 3)  

 	  

    

 at der er samtykke  

 fra forældremyndighedens indehaver, hvis kvinden er under 18 år og ikke har  

 indgået ægteskab, og 4)  

 	  

    

 at vejledning er  

 foretaget i henhold til lovens § 8, stk. 3 og 5-6.
Kapitel 2 Forberedelsen af sager om  

 svangerskabsafbrydelse og  

 fosterreduktion efter tilladelse § 2.  

  

 Når  

 amtskommunen (kommunen) modtager anmodning om tilladelse til  

 svangerskabsafbrydelse  

 eller fosterreduktion, tilvejebringer den de sociale og lægelige oplysninger  

 om  

 kvindens forhold, der skønnes af betydning for samrådets bedømmelse af  

 anmodningen.
Undersøgelsesarbejdet bør tilrettelægges således, at der sikres  

 størst mulig hurtighed i sagsbehandlingen, herunder at antallet af nødvendige  

 personlige henvendelser til amtskommunen (kommunen) begrænses mest muligt.
 Stk. 2.  

  

 Der bør i  

 almindelighed indhentes erklæring fra kvindens sædvanlige læge, medmindre det  

 er denne, der har henvist kvinden til amtskommunen (kommunen).
Stk. 3.  

  

 Ved  

 ansøgning om tilladelse til svangerskabsafbrydelse i medfør af lovens  

 § 3,  

 stk. 1, nr. 1- 6, eller tilladelse til fosterreduktion efter § 3 a,  

 stk. 2-5, foranlediger amtskommunen (kommunen) graviditetens alder  

 fastslået af en speciallæge i gynækologi og obstetrik.
Dette er dog ikke  

 nødvendigt,  

 hvis denne allerede er fastslået.
Amtskommunen (kommunen) kan i øvrigt med  

 henblik på sagens oplysning, jf. stk. 1, foranledige kvinden undersøgt  

 af  

 speciallæge eller indlagt på sygehus til undersøgelse.
 Stk. 4.  

  

 Er  

 anmodningen begrundet i  

 risiko for arvelig  

 sygdom hos fostret  

 , skal der i almindelighed indhentes en udtalelse fra  

 et klinisk genetisk rådgivningscenter med landsdelsfunktion eller fra en  

 speciallæge i klinisk genetik.
 Stk. 5.  

  

 Viser det  

 sig under amtskommunens (kommunens) undersøgelse, at kvinden opfylder  

 betingelserne  

 for svangerskabsafbrydelse efter lovens § 2 eller betingelserne for  

 fosterreduktion efter lovens § 3 b, henvises kvinden til et sygehus  

 samtidig med, at amtskommunen (kommunen) sender resultatet af undersøgelsen  

 til  

 sygehuset.
 § 3.  

  

 Inden sagen forelægges for samrådet, skal amtskommunen (kommunen) sikre sig,  

 at  

 betingelserne i lovens §§ 5, 6 og 8, stk. 2-3 og 5-6, og i  

 § 1,  

 stk. 2 og §§ 3-5 i bekendtgørelse om svangerskabsafbrydelse og  

 fosterreduktion er opfyldt.
Kapitel 3 Behandlingen i samrådet § 4.  

  

 Alle samrådets medlemmer deltager i behandlingen af hver sag.
Er et af  

 medlemmerne forhindret i at deltage i behandlingen af en sag, deltager den  

 pågældendes stedfortræder.
Stk. 2.  

  

 Et medlem  

 må ikke deltage i behandlingen af en sag, hvis den pågældende i forbindelse  

 med  

 svangerskabet eller ansøgningen om svangerskabsafbrydelse eller  

 fosterreduktion  

 har deltaget i undersøgelse, rådgivning eller behandling af kvinden.
Et  

 medlem  

 kan endvidere ikke deltage i behandlingen af en sag, hvis medlemmet er  

 inhabilt  

 efter forvaltningslovens kap. 2.
 Stk. 3.  

  

 Efter  

 anmodning fra amtskommunen (kommunen) kan Justitsministeriet  

 (Civilretsdirektoratet)  

 ad hoc beskikke et  

 medlem, hvis et medlem og dettes stedfortræder(e) ikke kan deltage i  

 behandlingen  

 af en sag.
§ 5.  

  

 Votering sker mundtligt under et møde.
Votering kan dog ske på anden måde,  

 hvis  

 det findes hensigtsmæssigt, f.eks. telefonisk.
 Stk. 2.  

  

 Samrådet  

 holder møde efter behov, dog mindst én gang ugentligt, hvis der foreligger  

 sager til afgørelse.
 § 6.  

  

 Hvert medlem kan kræve, at der indhentes supplerende oplysninger gennem  

 amtskommunen (kommunen), inden afgørelse træffes.
Stk. 2.  

  

 Samrådet  

 kan, hvis nye oplysninger fremkommer, ændre et tidligere meddelt afslag,  

 herunder  

 afslag givet af ankenævnet i sager om svangerskabsafbrydelse,  

 fosterreduktion  

 og sterilisation.
Hvis sagen  

 behandles i ankenævnet, underrettes nævnet omgående på telefon 33 92 29 02 om  

 sagens  

 genoptagelse.
§ 7.  

  

 Sagernes behandling i samrådet skal fremskyndes mest muligt.
I de tilfælde,  

 hvor tilladelse til svangerskabsafbrydelse eller fosterreduktion inden  

 udløbet  

 af 12. svangerskabsuge er nødvendig, bør det særligt tilstræbes, at  

 svangerskabsafbrydelse  

 eller fosterreduktion kan foretages inden dette tidspunkt, også selv om et  

 afslag påklages til ankenævnet.
§ 8.  

  

 Samrådets afgørelser indføres med angivelse af tid og sted for mødet og  

 mødets  

 deltagere i en særlig protokol, der ved mødets afslutning underskrives af  

 medlemmerne.
I protokollen anføres kvindens navn, personnummer og bopæl samt  

 amtskommunens (kommunens) journalnummer.
Hvis voteringen efter § 5,  

 stk. 1, 2. pkt., ikke sker mundtligt i et møde, skal alle samrådets  

 medlemmer hurtigst muligt efter afgørelsen  

 underskrive  

 protokollen.
Det er ikke nødvendigt, at alle medlemmer har underskrevet  

 protokollen, før sagen eventuelt sendes til ankenævnet.
 Stk. 2.  

  

 Ved  

 tilladelse til svangerskabsafbrydelse eller fosterreduktion anføres i  

 protokollen den eller de lovbestemmelser (indikation), i henhold til hvilken  

 afgørelsen er truffet, og de diagnoser, der ligger til grund for afgørelsen.
 Stk. 3.  

  

 Er kvinden  

 under 18 år, og har hun ikke indgået ægteskab, og foreligger der ikke  

 samtykke  

 efter lovens § 6, stk. 1, anføres dette i protokollen med angivelse  

 af, om samtykke er søgt indhentet.
Stk. 4.  

  

 Meddeler  

 samrådet afslag, anføres begrundelsen for afgørelsen i protokollen.
Er  

 medlemmerne  

 ikke enige om afgørelsen, anføres de forskellige begrundelser.
 Stk. 5.  

  

 Kravet om  

 begrundelse, jf. stk. 4, gælder også, når samrådet i medfør af lovens  

 § 6, stk. 3, meddeler tilladelse til svangerskabsafbrydelse eller  

 fosterreduktion, selv om forældremyndighedens indehaver nægter samtykke.
§ 9.  

  

 Meddelelse om samrådets afgørelse kan gives af amtskommunen (kommunen) på  

 samrådets vegne.
Meddelelse til kvinden om afgørelsen og dennes begrundelse  

 kan  

 ske mundtligt.
Tilladelse til svangerskabsafbrydelse eller fosterreduktion  

 efter lovens § 6, stk. 3, og afslag på svangerskabsafbrydelse eller  

 fosterreduktion skal tillige meddeles skriftligt.
Kvinden kan dog frasige sig  

 at modtage skriftlige henvendelser på sin bopæl.
 Stk. 2.  

  

 I tilfælde,  

 der er omfattet af lovens § 5, stk. 2, gives meddelelse også til  

 værgen.
Stk. 3.  

  

 Giver  

 samrådet, i tilfælde hvor kvinden er under 18 år og ikke har indgået  

 ægteskab,  

 tilladelse efter lovens § 6, stk. 3, underrettes både kvinden og  

 forældremyndighedens indehaver.
Samtidig tilkendegives det de pågældende, at  

 indgrebet vil kunne foretages, medmindre det inden for en nærmere angivet  

 kort  

 frist godtgøres over for amtskommunen (kommunen), at afgørelsen er indbragt  

 for  

 ankenævnet.
 Stk. 4.  

  

 Meddelelse  

 om afgørelsen sendes endvidere til den læge, der har henvist kvinden til  

 amtskommunen  

 (kommunen).
 Stk. 5.  

  

 Afslag og  

 tilladelser efter lovens § 6, stk. 3, skal være ledsaget af en  

 vejledning om adgangen til at klage over afgørelsen til ankenævnet.
 Stk. 6.  

  

 Er der  

 givet tilladelse til svangerskabsafbrydelse eller fosterreduktion, sendes  

 udskrift af samrådsprotokollen til det sygehus, der skal foretage indgrebet.  

 Er  

 det hensigtsmæssigt for sygehusets behandling, at der medsendes yderligere  

 materiale, herunder amtskommunens (kommunens) journaler, skal dette ske under  

 iagttagelse af forvaltningslovens § 28.
Kapitel 4 Klage over afslag § 10.  

  

 Indgives klage over samrådets afgørelse til amtskommunen (kommunen),  

 indsender  

 denne myndighed omgående bekræftet udskrift af samrådets afgørelse, journaler  

 og andet materiale af betydning for sagen, alt i 4 eksemplarer, til  

 ankenævnet.  

 Ankenævnets adresse er:
 Ankenævnet i sager om  

 svangerskabsafbrydelse,  

 fosterreduktion  

 og  

 sterilisation, Civilretsdirektoratet, Æbeløgade 1, 2100 København Ø.
Kapitel 5 Behandlingen i ankenævnet § 11.  

  

 Formanden bestemmer fordelingen af sagerne mellem ankenævnets medlemmer.
 Stk. 2.  

  

 § 4,  

 stk. 2 og 3, gælder også for ankenævnets behandling af sager.
§ 12.  

  

 Votering sker mundtligt under et møde.
Formanden kan dog bestemme, at  

 votering  

 sker på anden måde, hvis det findes hensigtsmæssigt, f.eks. i særligt  

 hastende  

 sager.
 § 13.  

  

 Hvert medlem kan kræve, at der gennem amtskommunen (kommunen) tilvejebringes  

 yderligere oplysninger.
Stk. 2.  

  

 Fremkommer  

 der for ankenævnet oplysninger, der ikke forelå ved samrådets afgørelse, kan  

 ankenævnet tage sådanne oplysninger i betragtning.
Ankenævnet kan dog også  

 tilbagesende sagen til samrådet til fornyet behandling.
§ 14.  

  

 Formanden skal ved arbejdets tilrettelæggelse sikre, at ankenævnets  

 afgørelser  

 træffes hurtigst muligt.
I de tilfælde, hvor tilladelse til  

 svangerskabsafbrydelse eller fosterreduktion inden udløbet af 12.  

 svangerskabsuge er nødvendig, bør det særligt tilstræbes, at  

 svangerskabsafbrydelse eller fosterreduktion kan foretages inden dette  

 tidspunkt.
 § 15.  

  

 Meddelelse om ankenævnets afgørelse sendes til kvinden og til amtskommunen  

 (kommunen), der underretter kvindens læge og i tilfælde af tilladelse  

 vedkommende sygehus efter de regler, der gælder for samrådets tilladelser.
 Stk. 2.  

  

 I tilfælde,  

 der er omfattet af lovens § 5, stk. 2, underrettes også værgen om  

 afgørelsen.
 Stk. 3.  

  

 Har  

 forældremyndighedens indehaver eller værgen klaget over samrådets afgørelse,  

 underrettes de også om afgørelsen.
 Stk. 4.  

  

 Ved  

 tilladelse angives den eller de lovbestemmelser, i henhold til hvilken  

 afgørelsen er truffet.
Kapitel 6 Ankenævnets tilsynsførende virksomhed § 16.  

  

 Ankenævnet fører tilsyn med amtskommunernes (kommunernes) og samrådenes  

 virksomhed  

 i forbindelse med behandlingen og afgørelsen af ansøgninger om  

 svangerskabsafbrydelse og fosterreduktion.
Ankenævnet påser navnlig, at  

 samrådene så vidt muligt følger en ensartet praksis.
 Stk. 2.  

  

 Ankenævnet  

 kan pålægge samrådene at indsende sager til gennemsyn i ankenævnet enten  

 løbende eller i nærmere angivne sager.
 Stk. 3.  

  

 Ankenævnet kan  

 holde møder med samrådsmedlemmer, når det skønnes formålstjenligt.
 Stk. 4.  

  

 Afgørelser  

 af almindelig interesse skal meddeles samtlige samråd.
 § 17.  

  

 Samrådene skal indsende oplysninger om antallet af behandlede sager og disses  

 art til ankenævnet på dettes foranledning.
Kapitel 7 Ikrafttrædelsesbestemmelser m.v.
§ 18.  

  

 Cirkulæret træder i kraft den 1. juli 2004 Stk. 2.  

  

 Cirkulære  

 nr. 91 af 11. september 2002 om behandling af sager om svangerskabsafbrydelse  

 ophæves.
