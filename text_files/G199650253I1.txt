Formålet med registeret er at samle alle oplysninger om den enkelte patients kontakt med sygehuse i de tilsluttede amtskommuner og Hovedstadens Sygehusfællesskab (H:S), således at de let kan fremdrages ved patientens henvisning samt aktuelle og eventuelle senere behandling, at gøre det muligt til brug for sygehusenes patientbehandling eller forskning at fremdrage oplysninger om patienter, for hvem der er registreret bestemte diagnoser, undersøgelser, behandlinger m.v., at lette og hurtiggøre kommunikationen mellem sygehusafdelinger, at lette det daglige administrative arbejde på sygehusene, at danne grundlag for udarbejdelse af statistikker til de enkelte sygehuse og de årlige obligatoriske indberetninger til Sundhedsstyrelsen, at danne grundlag for de enkelte amtskommuners/H:S' planlægning af sundhedsvæsenet, samt at danne grundlag for indbydelser til (folke)-undersøgelser, herunder folkeundersøgelser af livmoderhalskræft tillige registreres oplysninger om personer, der har modtaget specielle ydelser hos praktiserende læge.
Personkreds: Registeret må kun indeholde oplysninger om personer, som er henvist til eller har været til undersøgelse/behandling på amtskommunens/H:S sygehuse, samt om personer der har modtaget specielle ydelser hos praktiserende læge.
 Ikrafttrædelsesdato: 15/08/1996. Erstatter tidligere forskrifter.
