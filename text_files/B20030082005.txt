Bekendtgørelse om visse bestandige organiske forbindelser  

1) (POP-stoffer) I medfør af § 30, § 45, stk. 1, § 59,  

 stk. 4, og § 60 i lov om kemiske stoffer og produkter, jf.  

 lovbekendtgørelse nr. 21 af 16. januar 1996, som ændret bl.a. ved lov nr. 424  

 af 10. juni 1997 og lov nr. 256 af 12. april 2000 og senest ved lov nr. 441  

 af  

 10. juni 2003, fastsættes:
Kapitel 1 Anvendelsesområde § 1.  

  

 Import, salg og anvendelse af kemiske stoffer, som er nævnt i bilag 1, og  

 kemiske produkter og andre varer, der indeholder de i bilag 1 nævnte stoffer,  

 er forbudt.
 § 2.  

  

 Bekendtgørelsen gælder ikke for aktivstoffer, der er opført på bilag 2, liste  

 B, II, i lov nr. 21 af 16. januar 1996 om kemiske stoffer og produkter.
 Stk. 2.  

  

 Bekendtgørelsen gælder endvidere ikke, når de i bilag 1 nævnte stoffer findes  

 i  

 form af utilsigtede sporforureninger i kemiske produkter og andre varer,  

 eller  

 når de i bilag 1 nævnte stoffer anvendes som referencemateriale eller til  

 forskning i laboratorieskala.
Kapitel 2 Tilsyn § 3.  

  

 Miljøstyrelsen fører tilsyn og kontrol med overholdelsen af reglerne i  

 bekendtgørelsen, jf. lovens regler herom.
Kapitel 3 Straf og ikrafttræden § 4.  

  

 Medmindre højere straf er forskyldt efter den øvrige lovgivning straffes med  

 bøde den, der overtræder § 1.
Stk. 2.  

  

 Straffen  

 kan stige til fængsel i indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)  

 	  

    

 voldt skade på  

 menneskers eller husdyrs liv eller sundhed eller fremkaldt fare derfor, eller 2)  

 	  

    

 voldt skade på  

 miljøet eller fremkaldt fare derfor, eller 3)  

 	  

    

 opnået eller  

 tilsigtet en økonomisk fordel, herunder ved besparelser, for den pågældende  

 selv eller andre.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 5.  

  

 Bekendtgørelsen træder i kraft den 15. oktober 2003.
Miljøministeriet, den 29. september  

 2003 Hans Chr.
Schmidt /Helge Andreasen Bilag 1 Liste over bestandige organiske forbindelser, der er  

 omfattet af bekendtgørelsen Aldrin (CAS nr. 309-00-2) Chlordan (CAS nr. 57-74-9) Dieldrin (CAS nr. 60-57-1) DDT (CAS nr. 50-29-3) Endrin (CAS nr. 72-20-8) Heptachlor (CAS nr. 76-44-8) Hexachlorbenzen (HCB) (CAS nr. 118-74-1) Mirex (CAS nr. 2385-85-5) Toxaphen (CAS nr. 8001-35-2) 1)  

 Bekendtgørelsen har som udkast været notificeret i overensstemmelse med  

 Europa-Parlamentets og Rådets direktiv 98/34  

 (informationsproceduredirektivet)  

 som ændret senest ved direktiv 98/48.
