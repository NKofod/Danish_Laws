 Ankestyrelsens erfaringer med bistandslovens nye børneregler, der  

 trådte i kraft den 1. januar 1995.
 I en meget stor del af de ankesager om tvangsanbringelse, som  

 Ankestyrelsen har modtaget til behandling i 1993 og 1994 har planerne levet  

 op til bistandslovens krav.
- - - Den 1. januar 1993 trådte de nye børneregler i bistandsloven i kraft.
De  

 indebar ændringer både af de frivillige og af de tvangsmæssige  

 foranstaltninger, der kan iværksættes over for børn og unge.
Som noget nyt blev der stillet krav om udarbejdelse af planer  

 (»handleplaner«) forud for beslutninger om anbringelse af børn og  

 unge uden for hjemmet, hvad enten anbringelsen sker frivilligt eller  

 tvangsmæssigt.
Der er i loven stillet ganske detaljerede krav til  

 sagsbehandlingen.
Der er på det seneste rejst debat om, hvorvidt kommunerne som foreskrevet  

 udarbejder planer forud for børnenes anbringelse uden for hjemmet. - I  

 efteråret 1994 har Socialministeriet taget skridt til iværksættelse af et  

 analyseprojekt, som skal belyse, hvordan de nye regler på børneområdet har  

 virket.
I anledning af den aktuelle debat har ministeriet fremskyndet den del  

 af undersøgelsen, der skal vise, i hvilket omfang kommunerne opfylder kravet  

 om udarbejdelse af planer.
Ved tvangsmæssige foranstaltninger forstås foranstaltninger, der  

 iværksættes uden samtykke fra forældremyndighedens indehaver (og fra børn  

 over 15 år). Tvangsmæssige anbringelser uden for hjemmet, de såkaldte  

 »tvangsfjernelser«, udgør kun en meget lille del af de samlede  

 anbringelser, der iværksættes for at hjælpe og støtte børn og unge i deres  

 udvikling.
I 1993 - som er det se- neste opgørelsesår - var der anbragt ca.  

 12.000 børn uden for hjemmet.
Af disse var ca. 850 børn anbragt uden  

 forældremyndighedens samtykke (tvangsanbragt).
Tvangsmæssige beslutninger, herunder beslutninger om tvangsfjernelser,  

 træffes af et Børn og unge-udvalg, som er nedsat i alle kommuner.
Afgørelser  

 i udvalget træffes på grundlag af indstillinger og akter, som forelægges  

 udvalget på kommunalbestyrelsens ansvar.
Udvalgets afgørelser kan indbringes  

 for Den Sociale Ankestyrelse (§ 128). Ankestyrelsens afgørelser - som skal  

 træffes inden 2 måneder fra ankens modtagelse - kan indbringes for  

 landsretten (§ 129).
Planens indehold Loven opstiller som anført ganske detaljerede krav til indholdet af planer  

 (§ 66b) og til den indstilling (§ 123),der skal udarbejdes til Børn og  

 unge-udvalget.
Planen skal angive formålet med anbringelsen og under hensyn hertil den  

 forventede varighed, særlige forhold vedrørende barnets eller den unges  

 pleje, behandling, uddannelse m.v. samt foranstaltninger til støtte for  

 familien under barnets eller den unges ophold uden for hjemmet og tiden  

 derefter.
Kommunens overvejelser og stillingtagen på disse områder skal  

 fremgå af planen.
Hertil kommer lovens regler om revision af planen (§ 66f).
I tvangsfjernelsessager skal der udarbejdes en indstilling til Børn og  

 unge-udvalget.
Indstillingen skal indeholde oplysninger på alle de punkter,  

 der er opregnet i § 123. Et af punkterne er planen, som netop beskrevet.
Lovens hensigt Tanken bag kravet om planer er, at der skal ske en helhedsorienteret  

 sagsbehandling i forbindelse med anbringelsen af børn uden for hjemmet,  

 således at formålet med anbringelsen opnås så målrettet og systematisk som  

 muligt.
Det betyder, at barnets og forældrenes problemer skal søges afhjulpet  

 så hurtigt og effektivt som muligt med det hovedsigte, at barnet eller den  

 unge kan komme hjem igen, eventuelt med støtteforanstaltninger under ophold i  

 hjemmet.
Selv med et målrettet arbejde kan det dog vise sig, at barnet ikke  

 bør komme hjem igen, eller i hvert fald først efter nogle år.
Det er i så  

 fald vigtigt, at der etableres langsigtede, bæredygtige løsninger for  

 anbringelsen uden for hjemmet.
Hertil er planerne et redskab.
Endvidere har  

 de til formål at skabe åbenhed og forståelse om familiens problemer og de  

 foranstaltninger, som iværksættes, ligesom de skal sikre kontinuitet i det  

 fremadrettede behandlingsarbejde.
Planerne er tænkt som et redskab til at sikre kvaliteten i  

 sagsbehandlingen.
Det er derfor vigtigt, at der udarbejdes planer, og det er  

 et lovkrav, at de skal udarbejdes.
 Ved tvangsfjernelser indgår planerne i det grundlag, som Børn og  

 unge-udvalget træffer sin afgørelse på.
Ankestyrelsens erfaringer Ankestyrelsen er som anført ankeinstans for Børn og unge- udvalgenes  

 tvangsmæssige afgørelser - herunder om tvangsfjernelser - og skal derfor på  

 tvangsfjernelsesområdet påse, at bl.a. lovens krav om planer er opfyldt.  

 Ankestyrelsen har således en vigtig praksiskoordinerende rolle overfor  

 udvalgene, også med hensyn til om lovens formelle krav er opfyldt.
I hvert af årene 1993 og 1994 er der for Ankestyrelsen indbragt ca. 350 af  

 Børn og unge-udvalgenes afgørelser.
Ankestyrelsen har for hvert af årene  

 truffet afgørelse i ca. 280 sager, hvoraf ca. 250 af sagerne vedrører  

 tvangsfjernelser.
Der er således truffet afgørelse i knapt 500  

 tvangsfjernelsessager efter de nye regler.
I 3 sager fandt Ankestyrelsen ikke, at lovens krav til handleplaner var  

 opfyldt, og erklærede Børn og unge-udvalgenes afgørelser for ugyldige.  

 Ankestyrelsen har offentliggjort 2 af disse afgørelser (SM 0-75-94 og SM  

 0-118-94) I 23 sager udtalte Ankestyrelsen kritik af de foreliggende planer uden at  

 erklære Børn og unge-udvalgenes afgørelser for ugyldige.
Det drejede sig  

 væsentligst om tilfælde, hvor manglerne var ud- bedret, inden Ankestyrelsen  

 traf afgørelse i sagen.
Der var også tale om tilfælde, hvor oplysninger, der  

 bør fremgå af planen, i stedet fremgik af forvaltningens indstilling til  

 udvalget, som forældremyndigheden var gjort bekendt med.
Endelig var der tale  

 om tilfælde, hvor der ikke var sket revision af planen.
Kommunerne fik i  

 disse sager pålæg om at revidere planerne i overensstemmelse med  

 Ankestyrelsens kritik.
6 af de sager, hvor Ankestyrelsen har udtalt kritik af den foreliggende  

 plan, har været indbragt for Landsretten, som i alle sager tiltrådte  

 Ankestyrelsens afgørelse, herunder den udtalte kritik.
Landsretten fandt  

 således heller ikke anledning til at statuere ugyldighed.
 Landsretten har i et tilfælde ophævet Ankestyrelsens afgørelse, da retten  

 anså den foreliggende plan for så mangelfuld, at afgørelsen blev erklæret  

 ugyldig.
Ophævelsen skyldtes, at selve planen ikke indeholdt angivelse af  

 afgørelsens forventede varighed, beskrivelse af den påtænkte behandling af  

 barnet eller angivelse af påtænkte foranstaltninger for familien.
Denne dom  

 er kommenteret af landsdommer Lis Sejr i Jurainformations Nyhedsbrev for  

 Social- og Sundhedssektor nr. 1 af 6. jan. 1995. Dommen er offentliggjort i  

 Ugeskrift for Retsvæsen 1995, side 151.
 På baggrund af de sager, ankestyrelsen har haft til behandling på  

 tvangsfjernelsesområdet fra 1993 og 1994, kan det herefter konstateres, at  

 mere end 95% af sagerne har levet op til lovens krav om planer.
Det er samtidig Ankestyrelsens opfattelse, at der siden starten af 1993 er  

 sket en positiv udvikling i kvaliteten af planerne, navnlig inden for det  

 sidste år.
Den kritik, der er kommmet til udtryk i styrelsens afgørelser, har  

 tydeligvis indvirket positivt på kvaliteten af planerne i de pågældende  

 kommuner.
Styrelsen har også konstateret kvalitetsforbedringer i kommuner,  

 hvor styrelsen har udøvet en særlig vejledningsindsats.
