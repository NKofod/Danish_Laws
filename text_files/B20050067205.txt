Bekendtgørelse om betaling ved skolegang i en anden kommune  

 end bopælskommunen (Skolegang efter reglerne om frit valg mv., jf.  

 folkeskolelovens § 36, stk. 3 eller 4) I medfør af § 36, stk. 6 og 7, i lov om folkeskolen, jf.  

 lovbekendtgørelse nr. 393 af 26. maj 2005, fastsættes:
 § 1.  

  

 Er  

 et barn optaget eller forblevet i en folkeskole i en anden kommune end  

 bopælskommunen i medfør af folkeskolelovens § 36, stk. 3 eller 4, reguleres  

 bopælskommunens betaling til skolekommunen ved en aftale mellem de to  

 kommuner.
 Stk. 2.  

  

 Indgås der ikke  

 en aftale efter stk. 1, er tilbagefaldsreglen for den almindelige  

 undervisning,  

 at bopælskommunens betaling til skolekommunen udgør bopælskommunens  

 gennemsnitlige udgift pr. folkeskoleelev, dog højst et beløb svarende til  

 skolekommunens tilsvarende udgift.
 Stk. 3.  

  

 Indgås der ikke  

 en aftale efter stk. 1, er tilbagefaldsreglen for specialundervisning i  

 specialklasser i henhold til folkeskolelovens § 20, stk. 1, eller ved  

 undervisning i modtagelsesklasser, at  

 bopælskommunen betaler den faktiske udgift forbundet med elevens  

 undervisning.
 Stk. 4.  

  

 Indgås der ikke  

 en aftale efter stk. 1, er tilbagefaldsreglen for vidtgående  

 specialundervisning i henhold til folkeskolelovens § 20, stk. 2, at  

 bopælskommunen betaler det kommunale takstbeløb for vidtgående  

 specialundervisning til amtskommunen, jf. folkeskolelovens § 49, stk. 2.  

 Bopælskommunens tilslutning skal foreligge, før der sker henvisning af en  

 elev  

 til vidtgående specialundervisning, jf. folkeskolelovens § 21, stk. 2.
 § 2.  

  

 Er  

 et barn optaget eller forblevet i en skolefritidsordning i medfør af  

 folkeskolelovens § 36, stk. 7, reguleres bopælskommunens betaling til  

 skolekommunen ved en aftale mellem de to kommuner.
 Stk. 2.  

  

 Indgås der ikke  

 en aftale efter stk. 1, er tilbagefaldsreglen, at bopælskommunens betaling  

 til  

 skolekommunen udgør bopælskommunens gennemsnitlige nettodriftsudgift pr. barn  

 i  

 skolefritidsordning, dog højst et beløb svarende til skolekommunens  

 tilsvarende  

 nettodriftsudgift.
 § 3.  

  

 Det  

 skal fremgå af aftalerne, jf. §§ 1 og 2, hvornår betalingsforpligtelsen  

 indtræder, og hvornår den ophører.
 Stk. 2.  

  

 Ved  

 mellemkommunal afregning efter tilbagefaldsreglerne i § 1, stk. 2  4,  

 udløses  

 betalingsforpligtelsen for elever, der pr. 5. september i et givet skoleår er  

 optaget eller forblevet i en folkeskole i en anden kommune end  

 bopælskommunen.  

 Betalingsforpligtelsen gælder for hele skoleår.
 Stk. 3.  

  

 Ved  

 mellemkommunal afregning efter tilbagefaldsreglen i § 2, stk. 2, indtræder  

 betalingsforpligtelsen, når barnet begynder i skolefritidsordningen og  

 ophører,  

 når barnet slutter i ordningen.
 § 4.  

  

 Forældrebetalingen for skolefritidsordningen opkræves af bopælskommunen, med  

 mindre kommunerne indbyrdes aftaler andet.
 § 5.  

  

 Bekendtgørelsen træder i kraft den 1. august 2005.
 Stk. 2.  

  

 Bekendtgørelse nr.  

 641 af  

 28. juli 1993 om skolegang i en  

 anden kommune end bopælskommunen ophæves, dog forbliver de indgåede  

 betalingsaftaler i kraft for de elever, der før skoleåret 2005/06 er optaget  

 eller forblevet i en skole i medfør af disse regler.
