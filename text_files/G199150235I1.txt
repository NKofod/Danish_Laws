Formålet med registeret er registrering, databehandling og arkivering af oplysninger til brug ved undersøgelse, behandling, pleje og kontrol af patienter på Københavns Amts Øjenklinik for Multihandicappede.
Ligeledes anvendes registeret til genetisk rådgivning.
Endvidere anvendes registeret til planlægning, administration og drift samt til forskning og andet videnskabeligt arbejde, der udføres i tilknytning til øjenklinikken med henblik på udvikling og metodeforbedring for patientbehandlingen.
Personkreds: Registeret må kun indeholde oplysninger om patienter på øjenklinikken, om personale, der deltager eller har deltaget i undersøgelse, behandling, pleje og kontrol af disse patienter, samt om patientens læge, (henvisende læge) og patientens forældre/familie.
 Ikrafttrædelsesdato: 01/07/1991.
