Resumé A, der afsonede en straf i Ringsted Arrest, var i en periode  

 undergivet brevkontrol.
I den samme periode verserede der hos  

 kriminalpolitiet  

 i Glostrup en efterforskningssag om A's undvigelse fra et statsfængsel.
Som  

 et  

 led i brevkontrollen overlod arrestinspektøren Politimesteren i Glostrup at  

 foretage  

 en gennemlæsning af korrespondancen.
Baggrunden herfor var, at  

 arrestinspektøren  

 fandt det nødvendigt at anmode om bistand fra det politimesterembede, der  

 foretog efterforskningen i undvigelsessagen, bl.a. under hensyn til  

 undvigelsesrisici, og til at A tidligere havde været mistænkt for at sende  

 "skjulte" budskaber på forskellig vis.
A klagede til Direktoratet for Kriminalforsorgen over, at hans  

 korrespondance blev sendt til Politimesteren i Glostrup.
Direktoratet for  

 Kriminalforsorgen meddelte A, at den anvendte fremgangsmåde ikke sås at være  

 i  

 strid med reglerne i direktoratets cirkulære om indsattes adgang til  

 brevveksling  

 og besøg, §§ 1 og 5.
Ombudsmanden udtalte, at han var enig med Direktoratet for  

 Kriminalforsorgen i, at fremgangsmåden ikke var i strid med bestemmelserne i  

 cirkulæret; bestemmelserne angik slet ikke dette spørgsmål.
Derimod fandt  

 ombudsmanden, at spørgsmålet skulle vurderes efter bestemmelserne i  

 forvaltningslovens  

 § 28, stk. 1, og 2. Ombudsmanden fandt imidlertid ikke at have fuldt  

 tilstrækkeligt grundlag for at tilbagesende sagen til Direktoratet for  

 Kriminalforsorgen med henblik på, at direktoratet kunne træffe en ny  

 afgørelse  

 i forhold til A.
Dette skyldtes, at videregivelsen af korrespondancen til  

 Politimesteren  

 i Glostrup efter ombudsmandens opfattelse måtte antages at have været et  

 nødvendigt led i arrestinspektørens behandling af sagen, jf.  

 forvaltningslovens  

 § 28, stk. 2, nr. 4.
 (J. nr. 1989-381-615).
 Brevkontrol inden for kriminalforsorgen i et tilfælde, hvor  

 der tillige verserer en efterforskningssag hos politiet.
 A klagede over  

 Justitsministeriet, Direktoratet for Kriminalforsorgens svar på hans  

 anmodning  

 om en begrundelse for, at breve til og fra ham i perioden fra den 16.  

 september  

 til den 6. oktober 1988, da han befandt sig i arresten i Ringsted, var  

 undergivet kontrol, herunder at arrestinspektøren i Ringsted som et led i  

 kontrollen af korrespondancen sendte denne til kriminalpolitiet i Glostrup  

 til  

 gennemlæsning.
Af sagens akter fremgik det,  

 at A blev indsat i Statsfængslet i Vridsløselille til udståelse af en straf  

 af fængsel i 12 år idømt A ved Østre Landsret.
Den 14. september 1988 undveg  

 A fra Statsfængslet i Vridsløselille sammen med to medindsatte.
A og hans to  

 medindsatte var under flugten i besiddelse af en pistol, med hvilken han  

 truede fængselspersonalet.
A blev i sagens anledning sigtet for overtrædelse  

 af straffelovens §§ 119 og 261.
Den 16. september 1988 blev A  

 anholdt og overført samme dag til arresthuset i Ringsted.
A blev  

 varetægtsfængslet den 7. oktober 1988.
 A klagede til Direktoratet  

 for Kriminalforsorgen over, at hans breve ikke straks blev viderebefordret,  

 og at breve til og fra ham blev gennemlæst.
 Direktoratet for  

 Kriminalforsorgen meddelte ham i den anledning følgende:
 "...
I en henvendelse af .... har  

 De bl.a. klaget over at Deres breve ikke straks blev viderebefordret, og at breve til og fra Dem bliver gennemlæst.
 ad 1):
Arrestinspektøren ved  

 Arresthuset i Ringsted har over for direktoratet oplyst, at man ved samtale  

 den 19. september 1988 har gjort Dem bekendt med baggrunden for, at Deres  

 breve ikke blev ekspederet omgående.
Det fremgår af udtalelsen, at De ikke  

 ønsker videre foretaget vedrørende dette klagepunkt.
 ad 2):
Af arrestinspektørens  

 udtalelse fremgår, at De ligeledes den 19. september 1988 blev gjort bekendt  

 med, at breve til og fra Dem bliver gennemlæst.
Afgørelsen er truffet i  

 medfør  

 af § 1, og § 5, i direktoratets cirkulære af 18. december 1980 om de  

 indsattes  

 adgang til brevveksling og besøg m.v.
 Direktoratet kan henholde sig  

 hertil.
..." Senere klagede A til  

 Direktoratet for Kriminalforsorgen bl.a. over, at arrestforvareren afleverede  

 hans post til arrestinspektøren med henblik på censur, og han anmodede  

 Direktoratet for Kriminalforsorgen om en begrundelse for, at breve til og fra  

 ham, der var undergivet kontrol, blev sendt til Politimesteren i Glostrup  

 til gennemlæsning.
 I anledning af A's klage over  

 at arrestforvareren afleverede hans post til arrestinspektøren, bemærkede  

 arrestforvareren i et notat af 7. december 1988 følgende:
".... jeg (har) i.h. t.  

 Justitsministeriets cirkulære af 18.12.1980, § 1 samt § 5 ... gennemlæst  

 indsattes  

 breve.
Endvidere ... (har) jeg over for indsatte i forbindelse med hans  

 enrumsanbringelse den 19.9.1988, bl.a. ... tilkendegivet ham, at hans  

 brevveksling  

 censureres i.h.t.
Justitsministeriets cirkulære af 18.12.1980, § 1 samt § 5.
 Yderligere kan jeg bemærke,  

 at indsattes breve er forelagt arrestinspektør .... med anmodning om en  

 vurdering af, hvorvidt brevenes indhold evt. kunne give anledning til  

 tilbageholdelse  

 under henvisning til arresthusets sikkerhed samt forebyggelse af evt.  

 strafbart forhold.
..." Vedrørende A's klage udtalte  

 Politimesteren i Ringsted følgende:
 "... jeg skal oplyse, at  

 spørgsmålet om brevkontrol telefonisk blev drøftet med kontorchef .... , som  

 tilsluttede sig, at jeg under de foreliggende omstændigheder kunne bemyndige  

 Glostrup politi, som forestår efterforskningen af flugtsagen m.v. og  

 eftersøgningen  

 af medgerningsmænd, til på mine vegne at gennemlæse brevene med henblik på at  

 forebygge yderligere strafbare forhold.
..." Direktoratet for Kriminalforsorgen  

 meddelte herefter A følgende:
 "...
For så vidt angår spørgsmålet  

 om brevkontrol meddeler man, at den anvendte fremgangsmåde ikke ses at være i  

 strid med reglerne i direktoratets cirkulære af 18. december 1980 om de  

 indsattes  

 adgang til brevveksling og besøg. ..." A rettede på ny henvendelse  

 til Direktoratet for Kriminalforsorgen, hvilken henvendelse direktoratet  

 oversendte til Politimesteren i Ringsted/arrestinspektøren til videre  

 foranstaltning.
 Politimesteren i Ringsted  

 besvarede henvendelsen, idet han meddelte A følgende:
 "...
De er i tilslutning til Deres  

 enrumsanbringelse her den 19.9.1988 blevet gjort bekendt med, at Deres breve  

 blev gennemlæst.
Dette skønnedes påkrævet for at forebygge strafbart forhold,  

 og Glostrup politi, der stod for efterforskningen i forbindelse med Deres  

 undvigelse fra Vridsløselille den 14.9.1988, er blevet bemyndiget til på mine  

 vegne at foretage gennemlæsningen." I klagen til mig anførte A,  

 at arrestforvareren i Ringsted i perioden fra den 16. september til den 6.  

 oktober 1988 sendte al hans korrespondance, herunder også breve til hans  

 advokat .... til Kriminalpolitiet i Glostrup til censur.
A gjorde gældende,  

 at Direktoratet for Kriminalforsorgens cirkulære af 18. december 1980 om  

 indsattes  

 adgang til brevveksling og besøg m.v. ikke giver arrestforvareren hjemmel til  

 at bemyndige Kriminalpolitiet i Glostrup til at foretage brevkontrollen.
I en udtalelse i anledning af  

 klagen henholdt Politimesteren i Ringsted sig til sine tidligere udtalelser  

 i sagen.
Han vedlagde til orientering fotokopi af sin skrivelse til  

 Direktoratet  

 for Kriminalforsorgen samt af sin skrivelse til A.
 Politimesteren i Glostrup  

 anførte i en udtalelse følgende:
 "....jeg (må) for så  

 vidt angår de af sigtede rejste klager over gennemsyn af hans brevveksling i  

 den omhandlede periode  

  

 dels... afvise, at gennemlæsning er sket med  

 breve til og fra advokat ...., som varetager/tog klagerens interesser i  

 Helsingør  

 politikreds i en sag, som er vedlagte sagskompleks uvedkommende,  

  

 dels  

 kan henholde mig til indholdet af mit svar af dags dato til klageren.
..." I politimesterens samtidige  

 svar til A anførte han følgende:
 "...
For så vidt angår spørgsmålet  

 om politiets gennemsyn af Deres korrespondance i den omhandlede periode kan  

 jeg bekræfte, at Glostrup politi efter bemyndigelse fra arrestinspektøren i  

 Ringsted, som er den stedlige politimester i henhold til justitsministeriet,  

 direktoratet for kriminalforsorgens cirkulære af 18. december 1980 har  

 kontrolleret  

 breve sendt til og fra Dem, dog fraset Deres korrespondance med advokat ....,  

 som er videresendt uåbnet.
Jeg henviser i den forbindelse til politimesteren  

 i Ringsteds skrivelse af 15. marts 1989 til Dem.
..." Direktoratet for  

 Kriminalforsorgen anførte i en udtalelse følgende:
 "...
 Den 19. september 1988  

 orienteredes (A) af den fungerende arrestforvarer i Ringsted om, at breve til  

 og fra ham ville blive gennemlæst, ligesom man ville vurdere, om brevenes  

 indhold  

 kunne give anledning til tilbageholdelse, jfr. §§ 1 og 5 i Kriminalforsorgens  

 cirkulære af 18. december 1980 om de indsattes adgang til brevveksling og  

 besøg m.v.
Den 26. september 1988 blev  

 direktoratet telefonisk af Arrestinspektøren ved Arresthuset i Ringsted  

 anmodet om at tage stilling til spørgsmålet om, hvorvidt kontrollen af den  

 indsattes breve kunne udøves af Politimesteren i Glostrup.
Baggrunden for  

 forespørgslen var,  

  

 at  

 (A) adskillige gange tidligere er undveget og  

 har forsøgt herpå,  

  

 at  

 der ved flere lejligheder, herunder ved  

 undvigelsen den 14. september 1988, er ydet ham bistand hertil samt,  

  

 at  

 (A) tidligere har været mistænkt for at sende "skjulte" budskaber  

 på forskellig vis, hvorfor arrestinspektøren fandt det hensigtsmæssigt at  

 anmode om bistand fra det politimesterembede, som foretog efterforskning i  

 anledning af undvigelsen den 14. september 1988.
 Direktoratet fandt ikke, at  

 de gældende regler er til hinder for en sådan udøvelse af kontrollen med den  

 indsattes breve, jfr. § 5, stk. 1, i cirkulære om de indsattes adgang til  

 brevveksling og besøg m.v., hvoraf det alene fremgår, at bestemmelsen om  

 gennemlæsning  

 træffes af institutionens leder.
..." I en udtalelse gav Politimesteren  

 i Ringsted sagen følgende yderligere kommentarer:
 "...
 Der er efter min opfattelse  

 hjemmel til den skete kontrol i brevvekslingscirkulærets § 5. I forbindelse  

 med det her afholdte forhør den 19.9.1988 om undvigelsen den 14.9.1988 fra  

 Vridsløselille Statsfængsel er (A) blevet gjort bekendt med, at der foretoges  

 kontrol af hans breve.
 Han var straks efter indsættelsen her gået i  

 gang med en omfattende korrespondance, og brevene blev overgivet til mig med  

 henblik på, hvordan der skulle forholdes.
 Jeg  

 noterede, at der forelå 28 breve til eksterne adressater, og at disse  

 gruppevis fordelte sig således:
Pressen Statsfængslet  

 i Ringe Anstalten  

 ved Herstedvester Statsfængslet  

 i Vridsløselille Advokat Private  

 (kvinder) Private  

 (mænd) Vicepolitimester I alt 3 2 1 10 2 7 2 1 28 Da der på dette tidspunkt var 2 medundvegne  

 på fri fod, som eftersøgtes af Glostrup politi, der i øvrigt forestod  

 efterforskningen  

 i forbindelse med flugten fra Vridsløselille Statsfængsel, fandt jeg det  

 efter  

 drøftelse af sagen med direktoratet mest hensigtsmæssigt, at Glostrup politi  

 varetog brevkontrollen på mine vegne.
 (A) var på dette tidspunkt  

 utvivlsomt stærkt opsat på påny at søge at undvige, hvad bl.a. gav sig udslag  

 i  

 forsøg på intern skriftlig kommunikation med andre indsatte og i en mislykket  

 plan om flugt i forbindelse med et ophold i sikringscelle i Køge  

 arresthus,.... .
 Blandt andet under hensyn  

 hertil, til kredsen af adressater og til at (A) efter det for mig oplyste var  

 kendt for at kunne udtrykke sig i kodesprog fandt jeg, at betingelserne for  

 at  

 gennemføre brevkontrollen var til stede, og jeg mener ikke, at jeg i denne  

 sammenhæng hverken i min egenskab af politimester eller arrestinspektør  

 for Ringsted arresthus har overskredet min kompetence.
 Efter min mening foreskriver  

 bestemmelserne ikke i denne situation en udførlig journaliserings- eller  

 noteringspligt, og der er ikke sket tilbageholdelse af noget brev, idet  

 brevene  

 efter kontrol er afgivet til almindelig postal befordring, hvorfor (A's)  

 henvisning  

 til brevvekslingscirkulærets § 6, stk. 3, synes at være misvisende.
 Til slut kan jeg oplyse,  

  

 at  

  

 de 2 breve til advokat ... var afgivet  

 til mig i lukket kuvert,  

  

 at  

  

 jeg ikke  

 har læst dem,  

  

 at  

  

 Glostrup politi mig  

 bekendt heller ikke har læst dem, og  

  

 at  

  

 øvrige breve fra (A) i den omhandlede periode er afleveret direkte til  

 Glostrup  

 politi til kontrol.
..." Direktoratet for  

 Kriminalforsorgen henholdt sig i udtalelsen af 1. maj 1989 til udtalelsen fra  

 Politimesteren i Ringsted samt til Direktoratet for Kriminalforsorgens  

 tidligere udtalelse i sagen.
Direktoratet tilføjede, at A den 28. september  

 1988 blev overført til sikringscelle i arresthuset i Køge efter at have  

 beskadiget  

 sig selv samt fremsat trusler over for personalet i arresthuset i Ringsted,  

 og at han blev tilbageført samme dag kl. 12.
 Jeg udtalte følgende i en  

 skrivelse til A:
"I den omhandlede  

 periode fra den 16. september til den 6. oktober 1988 var De indsat i  

 arresthuset  

 i Ringsted; De var i denne periode ikke varetægtsfængslet.
Med hjemmel i  

 Justitsministeriets bekendtgørelse af 21. juni 1973 om fuldbyrdelse af  

 frihedsstraf, som ændret ved bekendtgørelse af 12. december 1980, har  

 Direktoratet  

 for Kriminalforsorgen i cirkulære af 18. december 1980 fastsat nærmere regler  

 om indsattes adgang til brevveksling og besøg m.v.
Cirkulæret indeholder i §  

 1 og § 5 følgende bestemmelser om brevkontrol:
 § 1:
 "Institutionens leder  

 kan fastsætte begrænsninger med hensyn til, hvem indsatte må brevveksle med,  

 såfremt det i det enkelte tilfælde skønnes påkrævet af ordens- eller  

 sikkerhedshensyn,  

 for at forebygge strafbart forhold eller af hensyn til beskyttelse af den  

 forurettede ved lovovertrædelsen.
Stk. 2.  

  

 Om eventuelle begrænsninger skal der ske fornødent notat  

 med oplysning om grunden hertil." § 5:
 "Breve til og fra  

 indsatte gennemlæses ikke, medmindre det i det enkelte tilfælde af  

 institutionens leder skønnes påkrævet af ordens- eller sikkerhedshensyn eller  

 for at forebygge strafbart forhold.
 Stk. 2.  

  

 Såfremt omstændighederne taler derfor, kan institutionens  

 leder dog bestemme, at der skal foretages stikprøvevis gennemlæsning med  

 henblik på kontrol med, at adgangen til ukontrolleret brevveksling ikke  

 misbruges.
 Stk. 3.  

  

 Om eventuel gennemlæsning skal der ske fornødent notat med  

 oplysning om grunden hertil.
..." Den 19. september blev De  

 gjort bekendt med, at Deres breve blev gennemlæst af hensyn til arresthusets  

 sikkerhed samt for at forebygge eventuelt strafbart forhold, jf. cirkulærets  

 § 1 og § 5.
Beslutningen om at foretage  

 kontrol af Deres brevveksling i den omhandlede periode giver mig ikke  

 anledning til bemærkning.
Efter det oplyste i udtalelserne af 22. marts og  

 19.  

 april 1989 fra henholdsvis Politimesteren i Glostrup og Politimesteren i  

 Ringsted  

 må jeg lægge til grund, at der ikke er sket gennemlæsning af Deres  

 korrespondance  

 med advokat ....
I forbindelse med  

 gennemførelsen af brevkontrollen "bemyndigede"  

 arrestinspektøren/Politimesteren  

 i Ringsted efter forud indhentet udtalelse fra Direktoratet for  

 Kriminalforsorgen  

 Politimesteren i Glostrup til at foretage gennemlæsningen af brevene til og  

 fra Dem.
Baggrunden for "bemyndigelsen" var, at arrestinspektøren  

 fandt det fornødent at anmode om bistand fra det politimesterembede, som  

 foretog efterforskningen i anledning af Deres undvigelse den 14. september  

 1988 fra Statsfængslet i Vridsløselille under henvisning til,  

  

 at  

 De  

 adskillige gange tidligere er undveget og har forsøgt herpå,  

  

 at  

 der  

 ved flere lejligheder, herunder ved undvigelsen den 14. september 1988 er  

 ydet Dem bistand hertil, samt til,  

  

 at  

 De tidligere har været mistænkt  

 for at sende "skjulte" budskaber på forskellig vis.
 Jeg kan for så vidt være enig  

 med Direktoratet for Kriminalforsorgen i, at de ovennævnte bestemmelser om  

 brevkontrol i direktoratets cirkulære om de indsattes adgang til brevveksling  

 og besøg m.v. ikke er til hinder for, at institutionens leder (Politimesteren  

 i Ringsted) søgte ekstern bistand fra det politimesterembede, som foretog  

 efterforskningen i anledning af Deres undvigelse den 14. september 1988;  

 bestemmelsen angår slet ikke dette spørgsmål.
 Forvaltningslovens § 28, stk.  

 1 og 2, har følgende ordlyd:
 "Oplysninger om  

 enkeltpersoners rent private forhold, herunder oplysninger om race, religion  

 og hudfarve, om politiske, foreningsmæssige, seksuelle og strafbare forhold  

 samt oplysninger om helbredsforhold, væsentlige sociale problemer og misbrug  

 af nydelsesmidler og lignende, må ikke videregives til en anden  

 forvaltningsmyndighed.
Stk. 2. Videregivelse af de i stk. 1 nævnte oplysninger kan dog  

 ske, når den, oplysningen angår, har givet samtykke, det følger af lov eller bestemmelser fastsat i henhold  

 til lov, at oplysningen skal videregives, videregivelsen sker til varetagelse af private eller  

 offentlige interesser, der klart overstiger hensynet til de interesser, der  

 begrunder hemmeligholdelse, herunder hensynet til den, oplysningen angår,  

 eller videregivelsen er et nødvendigt led i sagens behandling  

 eller er nødvendig for, at en myndighed kan gennemføre tilsyns- eller  

 kontrolopgaver." Jeg har ikke modtaget  

 genparter af Deres skrivelser i den nævnte periode.
Jeg finder imidlertid på  

 det foreliggende grundlag at kunne lægge til grund, at skrivelserne indeholdt  

 oplysninger "om enkeltpersoners rent private forhold" - sådanne  

 oplysninger må, som det fremgår af den gengivne bestemmelse i § 28, stk. 1,  

 ikke videregives til anden forvaltningsmyndighed.
 Videregivelse af Deres breve  

 fra arrestinspektøren/Politimesteren i Ringsted til Politimesteren i  

 Glostrup var derfor kun berettiget, hvis en af de i stk. 2 nævnte  

 undtagelsesbestemmelser kunne finde anvendelse.
Arrestinspektøren/Politimesteren  

 i Ringsted og Justitsministeriet, Direktoratet for Kriminalforsorgen, ses  

 ikke at have overvejet sagen på det anførte retlige grundlag.
Jeg har derfor  

 overvejet at tilbagesende sagen til direktoratet med henblik på, at  

 direktoratet i forhold til Dem kan træffe en ny afgørelse.
Jeg har imidlertid  

 ikke fundet at have fuldt tilstrækkeligt grundlag for at henstille til  

 direktoratet  

 at træffe en sådan ny afgørelse i forhold til Dem.
Dette skyldes, at  

 videregivelse  

 af oplysningerne (brevene) til Politimesteren i Glostrup efter min opfattelse  

 må antages at have været et nødvendigt led i arrestinspektørens behandling af  

 sagen.
Jeg finder således, at den gengivne undtagelsesbestemmelse i § 28,  

 stk. 2, nr. 4, kunne anvendes ved afgørelsen af, om oplysningerne i Deres  

 breve kunne videregives til anden forvaltningsmyndighed (her Politimesteren  

 i Glostrup).
Direktoratet for  

 Kriminalforsorgen modtager en genpart af denne skrivelse.
Herudover foretager  

 jeg ikke videre.
Jeg skal dog tilføje følgende:
 I den omhandlede periode fra  

 den 16. september til den 6. oktober 1988, da Deres brevveksling blev sendt  

 til og gennemlæst af Politimesteren i Glostrup, efterforskede politimesteren  

 sagen om Deres undvigelse den 14. september 1988 fra Statsfængslet i  

 Vridsløselille.
Bestemmelserne i kapitel 71 i  

 retsplejeloven om indgreb i meddelelsesfriheden indeholder regler om, i  

 hvilke tilfælde politiet kan foretage indgreb i meddelelseshemmeligheden  

 bl.a. ved at tilbageholde, åbne og gøre sig bekendt med indholdet af breve  

 m.v.
Afgørelsen om indgreb i meddelelseshemmeligheden sker efter rettens  

 kendelse  

 (retsplejeloven § 783).
