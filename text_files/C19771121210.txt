 Direktoratet fastsætter herved følgende om de indsattes beskæftigelse ved  

 terapiarbejde:
 1. Terapiarbejde henhører under undervisningslederens  

 ansvarsområde i samarbejde med fængselsforvalteren.
 2. Reglerne i direktoratets cirkulære af 26. juni 1973  

 om arbejdstid og arbejdspenge for indsatte, der beskæftiges ved  

 kriminalforsorgens foranstaltning, finder tilsvarende anvendelse, bortset fra  

 at akkord ikke kan anvendes, ligesom der ikke kan ydes kvalifikationstillæg.
 3. Anstalten stiller materialer til rådighed.
 4. Færdige produkter tilhører anstalten.
 5. Udgifter til materialer m.v. afholdes af konto  

 16.60.03 Terapimaterialer, udgifter til arbejdspenge afholdes af konto  

 17.40.01 Arbejdspenge, mens indtægter ved salg konteres konto 49.90.01  

 Diverse indtægter.
 6. Anstalten drager omsorg for, at de færdige  

 produkter sælges bedst muligt, eventuelt således at personale og indsatte  

 gennem anstaltens butik eller på anden måde får adgang til at købe produkter  

 fremstillet ved terapiarbejde.
H.
H.
Brydensholt /K.
Tågegård (Til kriminalforsorgens anstalter).
