Bilag 1 Bekendtgørelse om ændring af bekendtgørelse om indførsel af fødevarer m.v. med særlige restriktioner § 1 I bekendtgørelse nr. 935 af 8. september 2006 om indførsel af fødevarer m.v. med særlige restriktioner, som ændret ved bekendtgørelse nr. 1043 af 19. oktober 2006, bekendtgørelse nr. 1108 af 10. november 2006, bekendtgørelse nr. 9092 af 6. februar 2007, bekendtgørelse nr. 468 af 24. maj 2007, bekendtgørelse nr. 1053 af 30. august 2007 og bekendtgørelse nr. 1215 af 17. oktober 2007, foretages følgende ændringer:
 1. Efter § 7 a indsættes:
»Kapitel 5 b Canada - aviær influenza § 7 b.
Det er pga. sygdommen aviær influenza forbudt at indføre kød af opdrættet fjerkræ, herunder fjerkræ, der opdrættes som tamfjerkræ, men som ikke betragtes som tamfjerkræ, med undtagelse af strudsefugle, kød af vildtlevende jagtbare fugle til konsum, kød af strudsefugle samt tilberedt kød og kødprodukter bestående af eller indeholdende kød af ovennævnte arter, fra områderne i Canada angivet i bilag 10.
 Stk. 2. Stk. 1 gælder ikke, hvis varen kommer fra andre områder i Canada end de i bilag 10 angivne og er ledsaget af et certifikat med følgende oplysninger:
1) Varen kommer fra området med koden CA-1 2) Påtegningen Denne sending er i overensstemmelse med Kommissionens beslutning 2007/693/EF Stk. 3. Stk. 1 gælder ikke for kødprodukter, når det i kødprodukterne anvendte kød har gennemgået en af følgende behandlinger:
 1) Behandling i hermetisk lukket beholder til Fo -værdi på mindst 3,00 (helkonserves).
2) Varmebehandling til der opnås mindst 70 oC overalt i kødet under kødvarens forarbejdning.« 2. I § 35, stk. 1, nr. 1, indsættes efter »§ 7a, stk. 1,«: »§ 7 b, stk. 1,«.
 3. Bilag 1 til denne bekendtgørelse indsættes som nyt bilag 10.
§ 2 Bekendtgørelsen træder i kraft den 7. november 2007.
