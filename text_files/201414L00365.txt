Betænkning afgivet af Skatteudvalget den 10. december 2014 Betænkning over Forslag til lov om ændring af momsloven, registreringsafgiftsloven, brændstofforbrugsafgiftsloven og lov om vægtafgift af motorkøretøjer m.v.
(Ophævelse af fradragsbegrænsningen for moms på hotelophold og harmonisering af afgifterne på personbiler med tilladelse til erhvervsmæssig persontransport) [af skatteministeren (Benny Engelbrecht)]:
1. Ændringsforslag Liberal Alliances medlem af udvalget har stillet 2 ændringsforslag til lovforslaget, herunder 1 ændringsforslag om deling af lovforslaget.
2. Udvalgsarbejdet Lovforslaget blev fremsat den 30. oktober 2014 og var til 1. behandling den 13. november 2014. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i høring, og Skatteministeriet sendte den 5. september 2014 dette udkast til udvalget, jf. folketingsåret 2013-14, SAU alm. del  bilag 256. Den 30. oktober 2014 sendte skatteministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Dansk Taxi Råd, Landdistrikternes Fællesråd, Ivan Naurholm, København N, Taxa Fyn og Torben Wilken, Gentofte.
 Skatteministeren har over for udvalget kommenteret de skriftlige henvendelser.
Deputationer Endvidere har Dansk Taxi Råd og Torben Wilken, Gentofte, mundtligt over for udvalget redegjort for deres holdning til lovforslaget.
Spørgsmål Udvalget har stillet 52 spørgsmål til skatteministeren til skriftlig besvarelse, som denne har besvaret.
3. Indstillinger Et flertal i udvalget (V, DF, EL, SF, LA og KF) vil stemme for det af LA under nr. 1 stillede ændringsforslag om deling af lovforslaget.
Et andet flertal i udvalget (V, DF, SF og KF) indstiller de under A og B nævnte lovforslag til vedtagelse uændret.
Flertallet vil stemme imod det af LA under nr. 2 stillede ændringsforslag.
Et mindretal i udvalget (S og RV) indstiller lovforslaget til vedtagelse uændret.
Såfremt lovforslaget bliver delt, vil mindretallet stemme for de under A og B nævnte lovforslag.
Mindretallet vil stemme imod det af LA under nr. 2 stillede ændringsforslag.
 Et andet mindretal i udvalget (EL) vil ved 2. behandling redegøre for sin stilling til de under A og B nævnte lovforslag og det af LA under nr. 2 stillede ændringsforslag.
Et tredje mindretal i udvalget (LA) indstiller det under A nævnte lovforslag til vedtagelse uændret og det under B nævnte lovforslag til forkastelse ved 3. behandling.
Mindretallet vil stemme for det under nr. 2 stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (LA), tiltrådt af et flertal (V, DF, EL, SF, LA og KF):
 1) Lovforslaget deles i to lovforslag med følgende titler og indhold:
 A. »Forslag til lov om ændring af momsloven (Ophævelse af fradragsbegrænsningen for moms på hotelophold)« omfattende titelnoten, § 1 og § 5, stk. 1.
 B. »Forslag til lov om ændring af registreringsafgiftsloven, brændstofforbrugsafgiftsloven og lov om vægtafgift af motorkøretøjer m.v. (Harmonisering af afgifterne på personbiler med tilladelse til erhvervsmæssig persontransport)« omfattende §§ 2-5.
[Forslag om deling af lovforslaget] b Ændringsforslag til det under B nævnte lovforslag Til § 5 Af et mindretal (LA):
 2) I stk. 1 og 3 ændres »1. januar 2015« til: »1. januar 2016«.
[Udsættelse af tidspunkt for lovens ikrafttræden] Bemærkninger Til nr. 1 Med ændringsforslaget ønsker Liberal Alliance at udskille spørgsmålet om harmonisering af afgifterne på personbiler med tilladelse til erhvervsmæssig persontransport til et selvstændigt lovforslag.
Det giver Liberal Alliance mulighed for at stemme for den resterende del af det fremsatte lovforslag vedrørende moms på hotelophold.
Til nr. 2 Med en udsættelse af lovens ikrafttrædelsestidspunkt opnås en mere rimelig overgang til den nye ordning, hvorved de allerede indgåede aftaler om bilkøb m.v. ikke undermineres, og vognmændenes eksistensgrundlag ikke trues.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
Ane Halsboe-Jørgensen (S) Astrid Krag (S) Pernille Rosenkrantz-Theil (S) John Dyrby Paulsen (S) Jesper Petersen (S) Simon Kollerup (S) Thomas Jensen (S) Nadeem Farooq (RV) Camilla Hersom (RV) Andreas Steenberg (RV) Lisbeth Bech Poulsen (SF) Trine Mach (SF) Frank Aaen (EL) Stine Brix (EL) Nikolaj Villumsen (EL) Hans Andersen (V) Jacob Jensen (V) Thomas Danielsen (V) Kristian Pihl Lorentzen (V) Jan E.
Jørgensen (V) Torsten Schack Pedersen (V) Troels Lund Poulsen (V) Mads Rørvig (V) fmd.
Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 43 Bilagsnr.
