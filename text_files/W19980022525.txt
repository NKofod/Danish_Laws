 Skrivelse om, hvorvidt et  

 kommunalbestyrelsesmedlem, der har vedtaget et bødeforelæg for  

 overtrædelse af straffelovens § 276, jf. § 287, stk. 1, er valgbar.
(Fra Valgbarhedsnævnet til en kommunalbestyrelse,  

 j.nr. 549/1998.) Ved brev af 5. oktober 1998 har X Kommunalbestyrelse i  

 medfør af den kommunale valglovs § 101, stk. 4, indberettet til  

 Valgbarhedsnævnet, at kommunalbestyrelsesmedlem NN ved  

 bødeforelæg af 31. august 1998 har vedtaget en bøde  

 på 600 kr. for overtrædelse af straffelovens § 276, jf. § 287,  

 stk. 1.
 Det fremgår af sagen, at den pågældende  

 har vedtaget en bøde på 600 kr. for overtrædelse af  

 straffelovens § 276, jf. § 287, stk.1, ved i to tilfælde at have  

 stjålet varer til en udsalgspris henholdsvis af 94,80 kr. og af 110,44  

 kr.
I forbindelse med behandlingen af en sag, som blev afgjort  

 af Valgbarhedsnævnet den 22. maj 1996, har nævnet bemærket,  

 at man har overvejet, hvorvidt nævnets praksis i sager af denne art  

 bør strammes.
Den nævnte sag vedrørte eet tilfælde  

 af butikstyveri af et par briller til en værdi af 49,95 kr.  

 Nævnet udtalte, at man under hensyn til nævnets hidtidige praksis  

 fandt det overvejende betænkeligt i nærværende  

 tilfælde at fastslå, at den begåede handling i almindeligt  

 omdømme gjorde den pågældende uværdig til at  

 være medlem af kommunale råd, jf. den kommunale valglovs § 4.  

 Nævnet har herved ønsket at tilkendegive muligheden af, at  

 butikstyveri for fremtiden kunne medføre fortabelse af valgbarhed,  

 uanset den hidtidige af nævnet fulgte praksis.
 I den anledning skal man meddele, at  

 Valgbarhedsnævnet   særligt under hensyn til, at handlingen  

 omfatter 2 tilfælde af butikstyveri   finder, at den begåede  

 handling i almindeligt omdømme gør kommunalbestyrelsesmedlem NN  

 uværdig til at være medlem af kommunale råd, jf. den  

 kommunale valglovs § 4.
 Den pågældende kan derfor ikke anses for  

 valgbar.
