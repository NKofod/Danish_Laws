Vejledning om løsladelse af indsatte, der udstår  

 fængselsstraf Kapitel 1 Indledning 1.  

  

 Løsladelse sker  

 efter endt strafudståelse eller i forbindelse med prøveløsladelse,  

 strafafbrydelse eller benådning, jf. straffuldbyrdelseslovens § 79, stk. 1.
 Spørgsmålet om, hvornår der kan ske prøveløsladelse, vilkårene  

 herfor m.v. er reguleret i straffelovens §§ 38-42.
Efter straffuldbyrdelseslovens § 80, stk. 1, skal afgørelse om  

 prøveløsladelse  hvis den straf der fuldbyrdes, efter straffelovens §  

 38, stk.  

 1, giver mulighed for prøveløsladelse af indsatte, der udstår tidsbestemt  

 fængselsstraf  træffes på et sådant tidspunkt, at en eventuel  

 prøveløsladelse  

 kan ske straks efter udståelse af to tredjedele af straffen.
Ved spørgsmål om  

 prøveløsladelse af livstidsdømte efter straffelovens § 41, stk. 1, skal  

 afgørelsen om prøveløsladelse træffes på et sådant tidspunkt, at eventuel  

 prøveløsladelse kan ske straks efter udståelse af 12 år af straffetiden.
 2.  

  

 Straffuldbyrdelseslovens  

 § 79, stk. 2, indeholder en bestemmelse om, at justitsministeren fastsætter  

 nærmere regler om tidspunktet for løsladelsen og om adgang til en kortere  

 fremrykning af dette tidspunkt, herunder i tilfælde, hvor en fremrykning er  

 begrundet  

 i væsentlige beskæftigelsesmæssige eller andre særlige hensyn.
 Efter straffuldbyrdelseslovens § 80, stk. 2, fastsætter  

 justitsministeren regler om behandlingen af sager om prøveløsladelse,  

 herunder  

 om pligt til fornyet afgørelse af spørgsmålet om prøveløsladelse fra straf af  

 fængsel på livstid senest 1 år efter en afgørelse om nægtelse af  

 prøveløsladelse eller genindsættelse til udståelse af sådan straf.
Efter straffuldbyrdelseslovens § 89 skal bl.a. spørgsmålet om  

 prøveløsladelse jævnligt tages op til overvejelse, uanset om den indsatte  

 anmoder herom.
Justitsministeren fastsætter nærmere regler om denne pligt til  

 sagsbehandling.
3.  

  

 Bekendtgørelse om  

 løsladelse af indsatte, der udstår fængselsstraf,  

 (løsladelsesbekendtgørelsen)  

 er udstedt i medfør af disse bestemmelser og indeholder regler om  

 løsladelsestidspunkt, fremrykning af løsladelsen, sagsbehandling,  

 kompetenceregler m.v. for så vidt angår sager om løsladelse efter endt  

 strafudståelse og løsladelse på prøve.
Endvidere er udstedt cirkulære om  

 behandling m.v. af sager, hvor afgørelse om prøveløsladelse træffes af  

 Justitsministeriet, Direktoratet for Kriminalforsorgen.
Cirkulæret indeholder  

 bestemmelser om papirgangen i disse sager.
Såvel i  

 bekendtgørelsen som i  

 cirkulæret er det visse steder angivet at høring, underretning eller  

 indstilling om prøveløsladelse kan eller skal ske på en særlig blanket.
Det  

 er  

 de hidtidige blanketter, der anvendes, det vil sige DFK 3 (indhentelse af  

 udtalelse fra kriminalforsorgens afdeling), DFK 99 (bestemmelse om løsladelse  

 på prøve), DFK 115 (afslag på løsladelse på prøve), DFK 13 og DFK 14  

 (indstilling om prøveløsladelse fra henholdsvis fængsel og arresthus).
 Spørgsmålet om løsladelse ved benådning og strafafbrydelse er  

 reguleret i henholdsvis bekendtgørelse om udsættelse med fuldbyrdelsen af  

 fængselsstraf og om den administrative behandling af sager om benådning og  

 bekendtgørelse om tilladelse til strafafbrydelse.
Kapitel 2 Prøveløsladelse efter straffelovens § 38, stk.  

 1  

 (indsatte, der udstår tidsbestemt straf) Regelgrundlaget 4.  

  

 Efter § 38, stk.  

 1, kan løsladelse på prøve finde sted, når 2/3 af straffetiden, dog mindst 2  

 måneder, er udstået.
Løsladelse på prøve kan dog ikke ske med hensyn til den  

 ubetingede del af en dom efter straffelovens § 58, stk. 1 (kombinationsdom).
Forberedelse af spørgsmålet om løsladelse på prøve 5.  

  

 Prøveløsladelse er  

 forudsat som et regelmæssigt led i fuldbyrdelse af fængselsstraffe på 3  

 måneder  

 og derover.
 I nogle tilfælde er det imidlertid oplagt, at prøveløsladelse  

 ikke skal ske.
I andre tilfælde, hvor det er tvivlsomt, om prøveløsladelse skal  

 ske, påhviler det institutionen løbende, så vidt det er muligt, at overveje  

 og  

 iværksætte tiltag, som kan bidrage til, at der skabes en situation, hvor  

 betingelserne for prøveløsladelse er til stede.
Udover kontakten med den  

 indsatte selv vil det almindeligvis være relevant, at institutionens  

 personale  

 fører en eller flere samtaler med de pårørende bl.a. med henblik på at skabe  

 større klarhed om familiemæssige eller andre problemer, der er knyttet til  

 selve afsoningen og den senere løsladelse og eventuelle tilsynsforløb.
Som et  

 væsentligt led i forberedelsen af løsladelsen kan indgå, at der aflægges  

 besøg  

 i den indsattes hjem enten af institutionens personale eller af den kommende  

 tilsynsmyndighed.
Besøg af institutionens personale bør i almindelighed  

 foretrækkes  

 i tilfælde, hvor nærmere oplysninger om hjemlige forhold skønnes at have  

 betydning ikke alene for tilsynsarbejdet efter løsladelsen, men også for  

 arbejdet med den indsatte under afsoningen og for forberedelsen af  

 løsladelsen.  

 Besøg af den kommende tilsynsmyndighed kan navnlig være hensigtsmæssigt i  

 tilfælde, hvor afdelingen kender hjemmet i forvejen fra en tidligere  

 personundersøgelse, tidligere tilsyn eller fra kontakt med hjemmet under den  

 indsattes forudgående varetægtsfængsling eller afsoning.
Utilrådelighedsvurderingen 6.  

  

 Efter § 38, stk.  

 5, forudsætter prøveløsladelse, at den dømtes forhold ikke gør  

 prøveløsladelse  

 utilrådelig.
Dette betyder, at der ikke må foreligge en væsentlig risiko for  

 recidiv til ikke-bagatelagtig kriminalitet, som ikke formodes at kunne  

 begrænses ved tilsyn og eventuelle særvilkår.
Det er en forudsætning, at  

 betingelserne for prøveløsladelse er tilstede, både når afgørelsen om  

 prøveløsladelse træffes, og når prøveløsladelse faktisk skal ske.
Om kriminaliteten kan betragtes som bagatelagtig beror på en  

 konkret vurdering.
I denne vurdering indgår kriminalitetens art, tidligere  

 kriminalitet og den indsattes personlige forhold.
Længden af den straf, som  

 kan  

 idømmes, vil ikke i sig selv være afgørende for, om kriminaliteten kan  

 betragtes  

 som bagatelagtig, men vil sammen med kriminalitetens art være et moment, der  

 indgår i vurderingen.
Det bemærkes, at voldskriminalitet, uanset straffens  

 længde, ikke betragtes som bagatelagtig kriminalitet.
Afgørelsen om prøveløsladelse skal, når sagen er tilstrækkeligt  

 oplyst, træffes ud fra en samlet afvejning af alle omstændigheder, som taler  

 enten for eller imod prøveløsladelse.
Ved denne vurdering skal der i alle  

 tilfælde foretages en konkret og aktuel utilrådelighedsvurdering, hvor der  

 tages stilling til, hvor stor vægt de forskellige omstændigheder skal  

 tillægges  

 i den aktuelle sag.
Der er således ikke mulighed for at fastlægge, at visse  

 momenter altid vil føre til, at prøveløsladelse enten meddeles eller nægtes.
 Visse momenter vil dog typisk indgå med særlig vægt:
7.  

  

 Antallet af  

 tidligere løsladelser og betingede domme.
Afslag vil kunne komme på tale,  

 hvis  

 der inden for de seneste år har foreligget flere løsladelser eller betingede  

 domme med tilbagefald til ny kriminalitet, uden at man dog tillægger en  

 betinget dom helt samme negative vægt som en forudgående prøveløsladelse.
Afslag vil kunne komme på tale, selvom den indsatte ikke  

 tidligere har været prøveløsladt.
Der sigtes herved navnlig til personer, der  

 under en tidligere tilsynsperiode i henhold til betinget dom,  

 samfundstjenestedom, behandlingsdom eller lignende har udvist en udtalt grad  

 af  

 manglende vilje til samarbejde med tilsynsmyndigheden, jf. vejledning om  

 tilsyn  

 med prøveløsladte, betinget dømte m.v., kapitel 2, pkt. 3 og 4.
8.  

  

 Den indsattes  

 forhold under tidligere tilsynsperioder.
Der lægges vægt på, hvor hurtigt den  

 indsatte er recidiveret efter den sidste løsladelse.
Endvidere lægges vægt på  

 den indsattes forhold til tilsynsmyndigheden, herunder foreliggende  

 erfaringer  

 med hensyn til gennemførelse af tilsynsforanstaltninger.
9.  

  

 Den nu  

 foreliggende løsladelsessituation.
Prøveløsladelse vil  selvom at de  

 under  

 pkt. 7 og 8 nævnte momenter isoleret set måtte føre til afslag  kunne  

 komme på  

 tale, hvor der skønnes at foreligge en særlig gunstig løsladelsessituation,  

 f.eks. med hensyn til arbejds-, opholds- eller uddannelsesmuligheder, den  

 indsattes forhold til pårørende m.v., og/eller at der under den aktuelle  

 strafudståelse må antages at være sket en væsentlig holdningsændring hos den  

 indsatte, som mindsker risikoen for tilbagefald til ny kriminalitet.
Omvendt vil afslag kunne komme på tale, hvis der foreligger en  

 særlig dårlig løsladelsessituation med deraf følgende forhøjet recidivrisiko,  

 også selv om de under pkt. 7 og 8 nævnte momenter isoleret set ville have  

 ført  

 til en positiv afgørelse.
Ved vurderingen af løsladelsessituationen kan en  

 verserende sag, der kan forventes at føre til fængselsstraf, medføre afslag,  

 hvis det skønnes, at en forestående fængselsstraf vil forværre den  

 pågældendes  

 mulighed for social tilpasning og dermed forværre løsladelsessituationen.
I  

 disse sager vil der ofte være et særligt behov for tilsyn, hvis der træffes  

 afgørelse om prøveløsladelse.
 Det understreges, at de under pkt. 7, 8 og 9 anførte forhold skal  

 indgå med lige stor vægt i utilrådelighedsvurderingen.
 I vurderingen af, om prøveløsladelse efter § 38, stk. 1, bør  

 finde sted, indgår andre momenter end de oven for nævnte, herunder blandt  

 andet  

 følgende:
10.  

  

 Ung alder.
For  

 unge indsatte (under 21 år) vil prøveløsladelse kunne komme på tale, uanset  

 at  

 en samlet vurdering af de øvrige nævnte momenter taler herimod.
11.  

  

 Kriminalitetens  

 art.
Kriminalitetens art vil have en vis betydning for bedømmelsen af  

 risikoen  

 for ny kriminalitet.
Risiko for tilbagefald til personfarlig kriminalitet vil  

 med større vægt tale mod prøveløsladelse end risiko for tilbagefald til (ikke  

 professionel) berigelseskriminalitet.
12.  

  

 Forhold under  

 afsoningen.
Indsattes forhold under afsoningen tillægges vægt i det omfang  

 disse kan give anledning til at formode, at der er risiko for recidiv til  

 fornyet kriminalitet.
Dette kan eksempelvis være oplysninger om ny  

 kriminalitet  

 under afsoningen, stofmisbrug, misbrug af udgang og eventuelle undvigelser.
Genoptagelse af spørgsmålet om løsladelse på prøve 13.  

  

 Er der givet  

 afslag på prøveløsladelse, når 2/3 af straffen er udstået, skal institutionen  

 tage spørgsmålet om prøveløsladelse op, hvis det på et senere tidspunkt må  

 antages, at betingelserne for prøveløsladelse er til stede, jf.  

 bekendtgørelsens § 3. Af bekendtgørelsens § 4, stk. 1, fremgår det, at  

 spørgsmålet om prøveløsladelse i disse situationer (hvor der tidligere er  

 meddelt afslag) endvidere skal tages op med jævne mellemrum.
Reststraf under 30 dage 14.  

  

 Der vil normalt  

 ikke ske prøveløsladelse, hvis den indsatte ved to eller flere domme er idømt  

 fængsel på i alt 90 dage eller derunder, idet løsladelse på prøve, når den  

 resterende straffetid er under 30 dage, i almindelighed kun kan ske, når der  

 foreligger særlige omstændigheder, som taler derfor, jf. straffelovens § 38,  

 stk. 3. Der kan f.eks. være tale om ønskeligheden af iværksættelse af tilsyn,  

 af en alkoholistbehandling eller lignende, som også den indsatte lægger vægt  

 på  

 at få iværksat.
For at undgå, at en indsat, der ved en dom er idømt fængsel i  

 70-80 dage, kommer til at udstå mere end den person, der prøveløslades på en  

 3-måneders dom, skal prøveløsladelse imidlertid i disse tilfælde normalt  

 finde  

 sted, hvis de almindelige betingelser for prøveløsladelse er opfyldt.
Ud fra  

 tilsvarende  

 lighedsbetragtninger gælder det samme i situationer, hvor en tillægsstraf på  

 f.eks. 20 dages fængsel afsones sammen med en straf på f.eks. 60 dage.
Dette  

 skyldes, at den kriminalitet, der har ført til tillægsstraffen, er begået før  

 den første dom og således kunne være pådømt samtidig med den kriminalitet,  

 der  

 har ført til dommen på 60 dages fængsel, jf. principperne i straffelovens §  

 89.
 Endelig bemærkes, at der skal ske prøveløsladelse - forudsat at  

 betingelserne i øvrigt er opfyldt - i de tilfælde, hvor reststraffen er under  

 30 dage som følge af, at datoen for prøveløsladelse indtræffer i februar  

 måned.  

 Dette har sammenhæng med, at indsættelsestidspunktet ikke bør have  

 indflydelse  

 på muligheden for prøveløsladelse efter en dom på 3 måneders fængsel.
Kapitel 3 Prøveløsladelse efter straffelovens § 41, stk.  

 1  

 (indsatte, der udstår straf af fængsel på livstid) Regelgrundlaget 15.  

  

 Efter  

 straffelovens § 41, stk. 1, kan løsladelse på prøve finde sted, når en  

 indsat,  

 der udstår straf af fængsel på livstid, har udstået 12 år af denne straf.
Utilrådelighedsvurderingen 16.  

  

 Straffelovens §  

 41, stk. 2, indeholder en bestemmelse, der svarer til straffelovens § 38,  

 stk.  

 5, vedrørende prøveløsladelse af indsatte, der udstår tidsbestemt  

 fængselsstraf.
Af § 41, stk. 2, fremgår det således, at løsladelse på prøve  

 efter § 41, stk. 1, forudsætter, at den dømtes forhold ikke gør løsladelse  

 utilrådelig, at der er sikret den pågældende passende ophold og arbejde eller  

 andet underhold, og at den pågældende erklærer at ville overholde de vilkår  

 for  

 løsladelsen, som fastsættes efter § 41, stk. 3, 3. pkt.
Også ved prøveløsladelse af livstidsdømte skal der foretages en  

 konkret og aktuel vurdering af den dømtes forhold.
I denne vurdering skal  

 blandt andet indgå oplysninger om risikoen for recidiv til kriminalitet og  

 oplysninger om den dømtes farlighed.
Desuden skal oplysninger om det  

 hidtidige  

 afsoningsforløb, herunder om den indsatte har været i stand til at  

 administrere  

 de lempelser i afsoningsforløbet, den pågældende har fået, herunder udgang,  

 ophold i åbent fængsel, frigang m.v., indgå i vurderingen.
 Om utilrådelighedsvurderingen se i øvrigt oven for under pkt.  

 6-12, om bestemmelsen i § 38, stk. 5, som svarer til bestemmelsen i § 41,  

 stk.  

 2.
Genoptagelse af spørgsmålet om prøveløsladelse 17.  

  

 Er der givet  

 afslag på prøveløsladelse, når 12 år af straffen er udstået, skal  

 institutionen  

 tage spørgsmålet om prøveløsladelse op, hvis det på et senere tidspunkt må  

 antages, at betingelserne for prøveløsladelse er til stede, jf.  

 bekendtgørelsens § 3. Af bekendtgørelsens § 4, stk. 2,  

    

 fremgår det, at spørgsmålet om  

 prøveløsladelse i disse situationer (hvor der tidligere er meddelt afslag)  

 endvidere skal tages op, således at der kan tages stilling til spørgsmålet om  

 prøveløsladelse senest 1 år efter prøveløsladelse sidst er nægtet, jf.  

 straffuldbyrdelseslovens § 80, stk. 2 Kapitel 4 Løsladelse efter straffelovens § 38, stk. 2  

 (i  

 ndsatte der udstår  

 tidsbestemt straf) Regelgrundlaget 18.  

  

 Efter  

 straffelovens § 38, stk. 2, kan prøveløsladelse finde sted efter udståelse af  

 halvdelen af straffen, dog mindst 2 måneder, når særlige omstændigheder taler  

 derfor.
Prøveløsladelse i henhold til straffelovens § 38, stk. 2, kan efter  

 ordlyd og forarbejder kun ske i ekstraordinære tilfælde.
Afgørelsen træffes af institutionens leder 19.  

  

 Udenlandske  

 indsatte, der skal udvises, løslades på prøve, når 7/12, dog mindst 2 måneder  

 af straffen er udstået.
Det er dog en forudsætning, at den indsatte i øvrigt  

 vil kunne løslades på prøve i henhold til straffelovens § 38, stk. 1. Det er  

 endvidere en forudsætning for prøveløsladelsens iværksættelse, at den  

 pågældendes udvisning umiddelbart kan gennemføres.
En retlig hindring for at  

 gennemføre udvisningen, kan f.eks. foreligge, hvis den indsatte har indgivet  

 ansøgning om opholdstilladelse i Danmark, og den indsatte efter  

 udlændingeloven  

 har ret til at opholde sig her i landet mens ansøgningen om opholdstilladelse  

 behandles.
Foreligger den retlige hindring for at gennemføre udvisningen  

 fortsat, når den indsatte har udstået 2/3 af straffetiden, men er  

 betingelserne  

 for løsladelse efter straffelovens § 38, stk. 1, til stede, vil  

 prøveløsladelse  

 efter denne bestemmelse kunne ske på dette tidspunkt.
Kan udvisningen gennemføres, men modsætter den indsatte sig  

 prøveløsladelse efter udståelse af 7/12 af straffetiden, vil løsladelse ikke  

 ske på dette tidspunkt, men skal som altovervejende hovedregel ske som  

 tvangsprøveløsladelse efter udståelse af 2/3 af straffetiden.
Sager om  

 tvangsprøveløsladelse skal forelægges for Justitsministeriet, Direktoratet  

 for  

 Kriminalforsorgen, jf. bekendtgørelsens § 24, stk. 1, nr. 3, hvis  

 institutionen  

 finder, at prøveløsladelse skal ske.
Afgørelse om prøveløsladelse af udenlandske indsatte efter  

 udståelse af 7/12 af straffetiden, træffes efter bekendtgørelsens § 27, nr.  

 1,  

 af institutionens leder, eller den der bemyndiges dertil, hvis den indsatte  

 udstår straf af fængsel i indtil 8 år.
Som følge af forudsætningen om, at den  

 pågældendes udvisning kan gennemføres, skal den på formularsættet trykte  

 bestemmelse, hvorefter løsladelsen forudsætter, at der er sikret den  

 pågældende  

 passende ophold og arbejde eller andet underhold, erstattes af følgende  

 formulering: »Det er en forudsætning for afgørelsen, at den pågældendes  

 udvisning gennemføres.« 20.  

  

 Militærnægtere.  


  

 Indsatte, der udstår straf af fængsel  

 for totalnægtelse af værnepligtstjeneste m.v., løslades på prøve, når  

 halvdelen, dog mindst 2 måneder af straffetiden er udstået.
Det er dog en  

 forudsætning, at den indsatte i øvrigt vil kunne løslades på prøve i henhold  

 til straffelovens § 38, stk. 1. Efter bekendtgørelsens § 27, nr. 2, træffes  

 afgørelse herom af institutionens leder eller den, der bemyndiges dertil.
Afgørelsen træffes af Justitsministeriet, Direktoratet  

 for Kriminalforsorgen 21.  

  

 For at løsladelse  

 efter § 38, stk. 2, kan komme på tale, skal der foreligge et eller flere af  

 følgende momenter:
22.  

  

 Konkrete  

 behandlingshensyn.
Foreligger der gode arbejds- uddannelses- eller  

 bopælsmuligheder, som ellers ville forspildes, kan prøveløsladelse ske ca. 1  

 måned før udståelse af 2/3 af straffetiden.
23.  

  

 Vægtige  

 humanitetshensyn svarende til sædvanlige benådningsgrunde, uden at der dog  

 til  

 prøveløsladelse kræves, at disse hensyn fremtræder med samme styrke som ved  

 benådning for hele den idømte straf.
Det kan f.eks. være den indsattes  

 helbredsforhold, alvorlig sygdom hos ægtefælle eller børn eller forhold i  

 hjemmet i øvrigt, som bevirker, at fortsat afsoning skønnes at ville medføre  

 alvorlige skadevirkninger for familien.
Løsladelse på prøve efter straffelovens § 38, stk. 2, skal i  

 øvrigt overvejes, hvis det efter en konkret vurdering af hensyn til indsattes  

 barn skønnes særligt væsentligt, at den indsatte bliver løsladt før tid.
I  

 sådanne tilfælde kan der ske en kort fremrykning af prøveløsladelsen (normalt  

 indtil ca. 1 måned).
 Dokumentation for de forhold, som eventuelt kan begrunde  

 fremrykning af prøveløsladelsen, må tilvejebringes af den indsatte, der  

 forudsættes vejledt nærmere herom.
24.  

  

 Efter  

 løsladelsesbekendtgørelsens § 14 skal institutionen overveje om indsatte, der  

 på gerningstidspunktet var under 18 år, kan løslades på prøve efter  

 straffelovens § 38, stk. 2. Institutionen skal sende indstilling herom til  

 Justitsministeriet, Direktoratet for Kriminalforsorgen, medmindre løsladelse  

 efter denne bestemmelse anses for klart utilrådelig.
Løsladelse på prøve  

 efter  

 straffelovens § 38, stk. 2, skal i øvrigt overvejes, hvis den indsatte på  

 gerningstidspunktet var under 24 år, ikke tidligere har udstået fængselsstraf  

 og udstår en straf af fængsel i under 2 år for ikke farlig kriminalitet.
 Desuden skal løsladelse på prøve efter straffelovens § 38, stk.  

 2, altid overvejes for så vidt angår indsatte, der er under 18 år, jf. § 12 i  

 bekendtgørelse om behandlingen af 15-17 årige, der anbringes i  

 kriminalforsorgens institutioner.
25.  

  

 Indsatte, der har  

 et udtalt behov for behandling mod alkoholmisbrug, og som er dømt for  

 kriminalitet begået i alkoholpåvirket tilstand, vil have mulighed for  

 løsladelse på prøve efter straffelovens § 38, stk. 2, under forudsætning af,  

 at  

 der inden løsladelsen er iværksat en behandling mod misbrug af alkohol, og at  

 løsladelsen sker på vilkår af bl.a. fortsat behandling.
Det forudsættes  

 endvidere, at kriminalforsorgen også efter løsladelsen kontrollerer, at  

 behandlingen følges, og at der ikke sker svigt, ligesom det også skal ske i  

 forhold til personer, der har fået betinget dom med vilkår om  

 alkoholistbehandling.
Der henvises til § 3, stk. 2, i bekendtgørelse om  

 tilsyn  

 med prøveløsladte, betinget dømte m.v. og vejledning om tilsyn med  

 prøveløsladte,  

 betinget dømte m.v.
 En overvejelse om løsladelse på prøve efter straffelovens § 38,  

 stk. 2, på ovennævnte vilkår vil ofte være relevant for voldsdømte.
 26.  

  

 Herudover kan  

 følgende momenter indgå i vurderingen af sagen:
- At indsatte på gerningstidspunktet var under 21 år eller over  

 50 år, - At den indsatte ikke tidligere har udstået fængselsstraf eller  

 fået tiltalefrafald eller betinget dom.
En indsat anses i denne forbindelse  

 som  

 førstegangsstraffet, hvis der er forløbet 5 år efter at den sidste straf er  

 udstået, endeligt eftergivet eller bortfaldet.
 - At straffetiden er langvarig, og at løsladelsestidspunktet,  

 efter et længerevarende udslusningsforløb, anses for velegnet.
- At indsatte under straffesagen har haft særlig langvarigt  

 ophold i varetægtsfængsel i forhold til den idømte straf, - At fortsat strafudståelse formodes at være skadelig ud fra et  

 specialpræventivt synspunkt.
27.  

  

 Ved den samlede  

 vurdering af de hensyn, der er nævnt under pkt. 22-26, vil der i  

 almindelighed  

 ikke blive lagt vægt på arten eller omfanget af den pådømte kriminalitet.
Det  

 vil dog kunne tale imod løsladelse på prøve i henhold til § 38, stk. 2, at  

 den  

 indsatte er dømt for farlig kriminalitet, f.eks. overtrædelse af  

 straffelovens  

 § 191, grovere vold eller røveri.
Utilrådelighedsvurderingen 28.  

  

 Det er en  

 forudsætning for løsladelsen, at risikoen for tilbagefald til ny kriminalitet  

 skønnes at være ringe.
Kapitel 5 Vilkårsfastsættelse Samarbejde mellem institutionen og kriminalforsorgens  

 afdeling 29.  

  

 Vilkårsfastsættelsen  

 finder sted i samarbejde mellem institutionen og tilsynsmyndigheden, normalt  

 en  

 afdeling af kriminalforsorgen i frihed, jf. kapitel 2 i vejledning om tilsyn  

 med prøveløsladte, betinget dømte m.v.
I nogle tilfælde aftales det konkret,  

 at  

 tilsyn føres af en af kriminalforsorgens pensioner.
I disse tilfælde sker  

 vilkårsfastsættelsen i samarbejde med den pågældende pension.
I øvrigt  

 henvises  

 til retningslinjerne i kriminalforsorgsudvalgets betænkning nr. 519/1969 om  

 vilkår ved betingede domme og prøveløsladelser og indstilling om  

 kriminalforsorgens tilsynsvirksomhed (1994). Det er endvidere forudsat, at  

 institutionen ved udarbejdelse af handleplan for den indsatte efter  

 straffuldbyrdelseslovens § 31, stk. 2, inddrager tilsynsmyndigheden i  

 planlægningen af tiden efter løsladelsen, hvis institutionen vurderer, at der  

 skal fastsættes vilkår om tilsyn efter løsladelsen.
Prøvetid  tidsbestemt straf 30.  

  

 Med hensyn til  

 fastsættelse af vilkår om prøvetid henledes opmærksomheden særligt på, at  

 prøvetiden som udgangspunkt fastsættes til 2 år.
Hvis den resterende  

 straffetid  

 er under 2-3 måneder, kan der dog fastsættes en prøvetid på 1 år, hvis  

 forholdene særligt taler derfor, f.eks. hvis den pågældende ikke tidligere  

 har  

 været idømt fængselsstraf, betinget eller ubetinget, eller sådan domfældelse  

 ligger adskillige år tilbage i tiden, eller hvor recidivrisikoen anses for  

 meget ringe.
Overstiger den resterende straffetid 1 år, vil der over for  

 personer med gentagne tilbagefald til ny kriminalitet være relevant at  

 fastsætte en prøvetid på 3 år.
Er reststraffen over 2 år, bør prøvetiden i almindelighed  

 fastsættes til 3 år.
Er reststraffen over 3 år, bør prøvetiden fastsættes til  

 4  

 eller 5 år.
Prøvetid  livstidsstraf 31.  

  

 Efter  

 straffelovens § 41, stk. 3, betinges prøveløsladelse af, at den dømte ikke i  

 prøvetiden begår strafbart forhold, og at den pågældende overholder de  

 vilkår,  

 som måtte være fastsat.
Prøvetiden kan ikke overstige 5 år og straffelovens §  

 57 om fastsættelse af vilkår finder tilsvarende anvendelse ved  

 prøveløsladelse  

 af livstidsdømte.  


  

 Hvis det vurderes,  

 at der ved prøveløsladelse af en livstidsdømt er behov for en prøve- og  

 tilsynstid på mere end 5 år, for eksempel fordi den pågældende er dømt for  

 seksualkriminalitet og længerevarende behandling med kønsdriftsdæmpende  

 medicin  

 er nødvendig, må prøveløsladelse anses for utilrådelig.
I disse særlige  

 tilfælde vil det, hvis særlige omstændigheder i den enkelte sag taler derfor,  

 kunne være aktuelt at overveje spørgsmålet om benådning, hvortil der kan  

 knyttes vilkår om en længere tilsyns- og prøvetid.
Ved prøveløsladelse af livstidsdømte skal prøvetiden fastsættes  

 bl.a. under hensyn til, at der er tale om prøveløsladelse fra en tidsubestemt  

 fængselsstraf.
I relation til livstidsdømte er der ingen regel om, at  

 prøvetiden i almindelighed ikke kan overstige 3 år, således som det gælder  

 for  

 indsatte, der udstår tidsbestemt straf, jf. straffelovens § 39, stk. 1. I  

 mange  

 tilfælde vil der skulle fastsættes en prøvetid på 5 år, men en konkret  

 vurdering kan føre til fastsættelse af en kortere prøvetid.
 Hvis en livstidsdømt har været prøveløsladt, men er genindsat og  

 derefter senere prøveløslades på ny, kan prøvetiden (igen) sættes til 5 år,  

 jf.  

 straffelovens § 41, stk. 3. For indsatte, der er i en tilsvarende situation,  

 men udstår tidsbestemt fængselsstraf, skal der derimod ske fradrag af den  

 tid,  

 i hvilken den pågældende senest har været prøveløsladt, jf. straffelovens §  

 40,  

 stk. 6, 2. pkt.
Udenlandske indsatte, der skal udvises 32.  

  

 Ved  

 prøveløsladelse af udenlandske indsatte, der skal udvises, fastsættes alene  

 vilkår om prøvetid.
Opmærksomheden henledes dog på, at der i henhold til lov nr. 214  

 af 31. maj 1963 om samarbejde med Finland, Island, Norge og Sverige angående  

 fuldbyrdelse af straf m.v. er mulighed for at overføre tilsyn mellem de  

 nordiske lande.
Regler herom findes i Justitsministeriets cirkulære af 16.  

 december 1963 om samarbejde med Finland, Island, Norge og Sverige angående  

 fuldbyrdelse af straf m.v., cirkulæreskrivelse af 10. februar 1964 om  

 overførsel af tilsyn med betinget dømte og prøveløsladte mellem de nordiske  

 lande og cirkulæreskrivelse af 1. marts 1972 om overførsel af tilsyn med  

 betinget dømte og prøveløsladte mellem de nordiske lande.
I alle tilfælde,  

 hvor  

 der er konkret behov herfor, skal der fastsættes vilkår om tilsyn.
Hvis en  

 indsat i et sådant tilfælde modsætter sig tilsyn, eller tilsyn skønnes  

 formålsløst, bør konsekvensen være afslag på prøveløsladelse.
Tilsyn 33.  

  

 Tilsynsperioden  

 fastsættes i almindelighed til 1 år.
Hvis længerevarende tilsyn skønnes uhensigtsmæssigt eller  

 unødvendigt med henblik på begrænsning af risikoen for tilbagefald til ny  

 kriminalitet, vil der undtagelsesvist kunne fastsættes tilsynsperioder på 3  

 eller 6 måneder.
Dette gælder i særlig grad, når den idømte straf ikke  

 overstiger 9 måneder.
 Er der tale om længerevarende straffe, typisk 8 år eller længere  

 tidsbestemt straf, kan tilsynsperioden efter en konkret vurdering fastsættes  

 til 3-5 år.
 Ved prøveløsladelse af livstidsdømte vil udgangspunktet være, at  

 tilsynsperioden fastsættes til 3-5 år.
Særvilkår 34.  

  

 Fastsættelse af  

 særvilkår bør ske efter en nøje vurdering af, om fastsættelse af det enkelte  

 særvilkår er formålstjenligt med henblik på begrænsning af den indsattes  

 recidivrisiko.
I de tilfælde, der er nævnt i bekendtgørelsens § 9 (volds- og  

 sædelighedskriminalitet), skal der indhentes en udtalelse fra den pågældendes  

 bopælskommune (de sociale myndigheder) om vilkårsfastsættelsen.
Hvis den  

 indsatte modsætter sig særvilkår, der skønnes formålstjenlige med henblik på  

 begrænsning af den indsattes recidivrisiko, bør der gives afslag på  

 prøveløsladelse.
Voldsdømte 35.  

  

 Der vil hyppigt  

 være grund til at fastsætte særvilkår for voldsdømte i form af f.eks.  

 alkoholistbehandling, vilkår om ikke at indfinde sig bestemte steder, vilkår  

 om  

 ikke at bære våben af nogen art m.v. herunder vilkår der er mere vidtgående  

 end  

 de begrænsninger, der fremgår af våbenlovens bestemmelser.
Seksualkriminelle 36.  

  

 For  

 seksualkriminelle vil der hyppigt være behov for at fastsætte vilkår om  

 fortsat  

 behandling.
Vil en seksualkriminel ikke acceptere et relevant vilkår om i  

 prøvetiden at fortsætte en påbegyndt psykiatrisk behandling, eventuelt  

 kombineret med kønsdriftsdæmpende medicin, vil dette i højere grad end  

 sædvanligt medføre, at der gives afslag på prøveløsladelse.
Vejledning af indsatte 37.  

  

 Den indsatte skal  

 inden prøveløsladelsen nøje instrueres om betydningen af vilkårene og  

 konsekvensen af ikke at overholde disse, jf. bekendtgørelsens § 11. I den  

 forbindelse bør den indsatte have udleveret kriminalforsorgens pjece om  

 tilsyn  

 og eventuelt tillige pjecen om særvilkår.
Den indsatte bør - fortrinsvis i  

 forbindelse med en § 31-udgang - have kontakt med den fri kriminalforsorg  

 inden  

 løsladelsen og ellers umiddelbart efter løsladelsen med henblik på at  

 planlægge  

 forløbet af tilsynsperioden.
Kapitel 6 Reaktioner ved vilkårsovertrædelser Indberetning m.v.
38.  

  

 Der skal være  

 konsekvens i tilsynene, det vil for prøveløsladte sige, at der skal ske  

 indberetning til Justitsministeriet, Direktoratet for Kriminalforsorgen, med  

 henblik på eventuel § 40-reaktion (advarsel, vilkårsændring, genindsættelse)  

 i  

 alle tilfælde, hvor en vilkårsovertrædelse begrunder en nærliggende risiko  

 for  

 kriminalitet.
I tilfælde af vilkårsovertrædelse i øvrigt skal afdelingen give  

 den prøveløsladte et pålæg og i gentagelsestilfælde afgive indberetning til  

 Justitsministeriet, Direktoratet for Kriminalforsorgen.
 Der skal ligeledes ske indberetning med henblik på eventuel §  

 40-reaktion i sager, hvor der foreligger både strafbart forhold og anden  

 vilkårsovertrædelse, men hvor der ikke rejses tiltale for det strafbare  

 forhold.
For så vidt angår fremgangsmåden ved indberetning af  

 vilkårsovertrædelse henvises til cirkulære om tilsyn med prøveløsladte,  

 betinget dømte m.v.
Opmærksomheden henledes på muligheden for anholdelse og  

 varetægtsfængsling, jf. retsplejelovens § 756 og § 763.
Kapitel 7 Løsladelsestidspunktet Regelgrundlaget 39.  

  

 Efter § 1, stk.  

 3, i bekendtgørelse om strafberegning udløber straffetiden ved døgnets  

 påbegyndelse på dagen for endt strafudståelse.
 Kapitel 2, §§ 17-22, i bekendtgørelse om løsladelse af indsatte  

 indeholder nærmere regler om løsladelsestidspunktet og om fremrykning af  

 løsladelsen, herunder regler om, at løsladelse efter endt strafudståelse skal  

 ske på et sådant tidspunkt, at den løsladte ved benyttelse af offentlige  

 trafikmidler kan nå til en bopæl her i landet inden straffetidens udløb.
Som det fremgår af bekendtgørelsens § 17 vedrører disse  

 bestemmelser alene løsladelse efter endt strafudståelse eller løsladelse på  

 prøve.
Bestemmelserne finder således ikke anvendelse, når indsatte løslades  

 ved  

 strafafbrydelse eller efter udståelse af de(n) første del(e) af en straf,  

 hvis  

 afsoning er tilladt opdelt.
Ved fremrykning af løsladelsen tages udgangspunkt i den faktiske  

 løsladelsesdato.
For indsatte, der skal prøveløslades, forstås herved den  

 beregnede dato for prøveløsladelse.
For indsatte, der skal løslades efter  

 endt  

 straf er den faktiske løsladelsesdato næsten altid dagen før endt straf, som  

 følge af at løsladelse efter endt strafudståelse skal ske på et sådant  

 tidspunkt, at den løsladte ved benyttelse af offentlige trafikmidler kan nå  

 til  

 en bopæl her i landet inden straffetidens udløb.
Fremrykning i forbindelse med weekend og  

 søgnehelligdage 40.  

  

 § 19 regulerer  

 situationer, hvor løsladelsesdatoen falder på en lørdag, søndag eller  

 søgnehelligdag.
Efter denne regel kan fremrykning ske til den nærmest  

 forudgående hele hverdag.
Løsladelsen kan dog højst fremrykkes med 3 dage.  

 Fremrykning fra påskedag og 2. påskedag til onsdag før påske kan således ikke  

 ske, idet der højst kan fremrykkes 3 dage. (Fremrykning kan ikke ske til  

 lørdag  

 i påsken, som ikke er en hel hverdag).
§ 19, stk. 3, indeholder en regel, der giver adgang til at  

 undlade fremrykning, hvis undvigelse eller udeblivelse fra udgang på et  

 tidligere tidspunkt end 4 uger før løsladelsesdatoen er sket for at udnytte  

 de  

 særlige fremrykningsregler.
Fremrykning bør i disse tilfælde undlades,  

 medmindre særlige omstændigheder i det enkelte tilfælde taler for at  

 fremrykning sker.
Fremrykning af særlige grunde 41.  

  

 § 20 giver  

 mulighed for i situationer, hvor særlige grunde  herunder bl.a.  

 hensynet til  

 at den pågældende kan påbegynde beskæftigelse  gør det nødvendigt at  

 fremrykke  

 løsladelsen indtil 3 dage for personer, der udstår fængselsstraf i 30 dage  

 eller derover.
Særligt for så vidt angår muligheden for at fremrykke  

 løsladelsen, hvis der opstår akut pladsmangel i institutionen, bemærkes, at  

 denne mulighed kun forudsættes anvendt, hvis institutionen er fuldt udnyttet,  

 og hvis problemerne ikke umiddelbart har kunnet løses ved at overføre  

 indsatte  

 til de nærmestliggende institutioner.
§ 21 indeholder mulighed for at løslade indsatte, der udstår  

 straf af fængsel i under 30 dage tidligere i tilfælde, hvor der ellers ville  

 blive givet tilladelse til udgang med henblik på at besøge en nærstående  

 person, som er alvorligt syg, eller at være til stede ved en nærstående  

 persons  

 begravelse.
Fremrykning i medfør af denne regel vil kunne gives i et tidsrum  

 svarende til det tidsrum, der ellers ville kunne gives udgang til formålet.
Fremrykning i forbindelse med julen 42.  

  

 § 22 indeholder  

 regler om fremrykning i forbindelse med julen.
Bestemmelsen omfatter alene  

 indsatte, der udstår fængsel i 3 måneder eller derover.
Afgørende for, om  

 reglen kan anvendes er, om den faktiske løsladelsesdato falder i perioden fra  

 og med den 23. december til og med den 3. januar.
Er den faktiske  

 løsladelsesdato den 22. december eller tidligere, kan der ikke ske  

 fremrykning  

 efter denne bestemmelse.
 Da det er den faktiske løsladelsesdato, der er afgørende, kan  

 fremrykning efter denne regel ikke ske i kombination med fremrykning i  

 forbindelse med lørdag, søndag eller søgnehelligdag.
 At løsladelsen kan fremrykkes indtil 5 dage før jul åbner  

 mulighed for at foretage den nødvendige koordination, når et større antal  

 indsatte løslades inden for samme tidsrum.
Også denne bestemmelse indeholder en regel, hvorefter  

 fremrykning kan undlades i visse situationer, hvor den pågældende er undveget  

 eller den pågældende er udeblevet fra tilsigelse.
Fremrykning bør i disse  

 tilfælde undlades, medmindre særlige omstændigheder i det enkelte tilfælde  

 taler for at fremrykning sker.
Kapitel 8 Kompetence og sagsbehandling Kompetencefordeling 43.  

  

 I  

 bekendtgørelsens kapitel 3, §§ 23-28, er kompetencefordelingen mellem  

 Justitsministeriet, Direktoratet for Kriminalforsorgen, og institutionerne  

 reguleret.
Udgangspunktet er, at institutionens leder eller den, der  

 bemyndiges  

 dertil, har kompetence til at træffe afgørelse om prøveløsladelse efter  

 straffelovens § 38, stk. 1, for så vidt angår indsatte, der udstår straf af  

 fængsel i under 8 år, mens kompetencen ligger hos Justitsministeriet,  

 Direktoratet for Kriminalforsorgen, for så vidt angår indsatte, der udstår  

 straf af fængsel i 8 år eller længere tidsbestemt fængselsstraf.
Afgørelse om  

 prøveløsladelse af livstidsdømte efter straffelovens § 41, stk. 1, træffes i  

 alle tilfælde af Justitsministeriet, Direktoratet for Kriminalforsorgen,  

 ligesom direktoratet har kompetencen til at træffe afgørelse om  

 prøveløsladelse  

 af indsatte efter straffelovens § 38, stk. 2. Af § 24 og § 27 fremgår, at der  

 dog for visse sagstyper er undtagelser fra denne fordeling af kompetencen  

 vedrørende prøveløsladelse.
Tilfælde, hvor indsatte opfylder betingelserne for at blive  

 løsladt på prøve alene på vilkår om straffrit liv, når 2/3 af straffetiden er  

 udstået, men som af forskellige grunde ikke ønsker at blive prøveløsladt  

 (tvangsprøveløsladelse), skal forelægges Justitsministeriet, Direktoratet for  

 Kriminalforsorgen, hvis fængslet eller arresthuset finder, at prøveløsladelse  

 skal ske, jf. bekendtgørelsens § 24, stk. 1, nr. 3. Det bemærkes, at indsatte  

 ikke har krav på at være indsat til endt straf.
Fængslet eller arresthuset  

 har  

 kompetencen til at bestemme, at tvangsprøveløsladelse ikke skal ske.
I  

 forhold  

 til udlændinge, som skal og kan udvises umiddelbart efter prøveløsladelse,  

 skal  

 tvangsprøveløsladelse som altovervejende hovedregel ske, jf. ovenfor under  

 pkt.  

 19.
§ 25 regulerer spørgsmålet om, hvem der skal træffe afgørelse  

 vedrørende såkaldte tekniske prøveløsladelser, dvs.  

 prøveløsladelse i sager,  

 hvor en domfældt på fri fod har udstået to tredjedel af straffetiden ved  

 varetægtsfængsling.
Når der træffes afgørelse om teknisk  

 prøveløsladelse  

 anses prøveløsladelse for sket på datoen for løsladelsen fra varetægt,  

 hvilket  

 skal anføres på prøveløsladelsesresolutionen.
 Afgørelser efter bekendtgørelsen i øvrigt er ved § 23 henlagt  

 til institutionens leder eller den, der bemyndiges dertil.
Høring 44.  

  

 Det påhviler den  

 myndighed, som skal træffe afgørelse om prøveløsladelse, at sikre, at sagen  

 er  

 tilstrækkeligt oplyst, før der træffes afgørelse.
I bekendtgørelsens §§ 5-9 er fastsat regler om, at høring af  

 andre myndigheder m.v. skal ske i visse situationer.
Særligt for så vidt  

 angår  

 livstidsdømte, er skal der som udgangspunkt altid ske høring af Retslægerådet  

 og anklagemyndigheden.
I alle tilfælde skal det  

 imidlertid overvejes, om det for at oplyse sagen tilstrækkeligt er nødvendigt  

 tillige at indhente oplysninger fra andre.
F.eks. bør det for seksualdømte  

 undersøges, om Anstalten ved Herstedvester, i forbindelse med at den  

 pågældendes sag er visiteret i denne institution, har oplysninger af relevans  

 for utilrådelighedsvurderingen og vilkårsfastsættelsen.
Har et hospital den  

 seksualdømte i behandling, skal der også herfra indhentes oplysninger af  

 relevans for utilrådelighedsvurderingen og vilkårsfastsættelsen.
 I de sager, hvor afgørelsen skal træffes af Justitsministeriet,  

 Direktoratet for Kriminalforsorgen, er det institutionen, der indhenter  

 udtalelse om tilsyn m.v. fra kriminalforsorgens afdelinger og eventuelt  

 tillige  

 udtalelse fra de sociale myndigheder, jf. bekendtgørelsens § 6 og § 9. Høring  

 af anklagemyndigheden og Retslægerådet vil derimod blive foretaget af  

 Justitsministeriet, Direktoratet for Kriminalforsorgen, medmindre  

 direktoratet  

 i den konkrete sag bemyndiger institutionen til at foretage høringen.
Udtalelser fra de myndigheder, der er nævnt i §§ 5-9, bør så  

 vidt muligt indhentes skriftligt.
Dette udgangspunkt bør kun fraviges, hvor  

 sagens særligt hastende karakter kan begrunde dette.
Sagsbehandlingsregler 45.  

  

 Som anført  

 ovenfor i indledningen fremgår det af straffuldbyrdelseslovens § 80, stk. 1,  

 at  

 afgørelse om prøveløsladelse efter straffelovens § 38, stk. 1, skal træffes  

 på  

 et sådant tidspunkt, at en eventuel prøveløsladelse kan ske straks efter  

 udståelse af to tredjedele af straffen.
For livstidsdømte skal afgørelsen om  

 prøveløsladelse træffes på et sådant tidspunkt, at eventuel prøveløsladelse  

 kan  

 ske straks efter udståelse af 12 år af straffetiden.
Herudover fremgår det af  

 bekendtgørelsens § 1, stk. 1, at afgørelse om prøveløsladelse efter  

 straffelovens § 38, stk. 1, eller § 41, stk. 1, skal træffes 4 uger inden  

 prøveløsladelsesdatoen, medmindre det ikke kan lade sig gøre af helt særlige  

 grunde.
 Selvom afgørelse om prøveløsladelse således som hovedregel skal  

 træffes en vis tid inden prøveløsladelsedatoen, er det en forudsætning for,  

 at  

 prøveløsladelse sker, at betingelserne fortsat er til stede på  

 prøveløsladelsestidspunktet.
 Bekendtgørelsens §§ 10-13 indeholder sagsbehandlingsregler,  

 herunder regler om inddragelse af den indsatte, forkyndelse af afgørelser om  

 løsladelse på prøve, notatpligt ved institutionens afgørelser om nægtelse af  

 prøveløsladelse og frist for indbringelse af sager, hvor den indsatte klager  

 over institutionens afslag på prøveløsladelse, for Justitsministeriet,  

 Direktoratet for Kriminalforsorgen.
Forkyndelse og vejledning 46.  

  

 Det fremgår bl.a.  

 af § 11, at afgørelser om, at prøveløsladelse skal ske, skal forkyndes for  

 den  

 indsatte ved institutionens foranstaltning, og at den indsatte samtidig skal  

 vejledes udførligt om forståelsen af de fastsatte vilkår.
Når afgørelsen om,  

 at  

 prøveløsladelse skal ske, træffes af Justitsministeriet, Direktoratet for  

 Kriminalforsorgen, vil institutionen af direktoratet blive pålagt at  

 udfærdige  

 resolutionen og foretage forkyndelse for og vejledning af den indsatte.
Hvis  

 forkyndelse skal ske på et tidspunkt, hvor den indsatte er f.eks.  

 udstationeret  

 efter udgangsreglerne, overført efter straffuldbyrdelseslovens § 78 eller er  

 midlertidigt overført til arresthus med henblik på frigang, kan institutionen  

 anmode en afdeling af kriminalforsorgen (f.eks. tilsynsmyndigheden eller  

 afdelingen i det område, hvor den indsatte opholder sig) eller  

 arrestinspektøren om at foretage forkyndelsen og vejledningen samt iværksætte  

 selve løsladelsen.
Institutionen skal i disse sager sikre sig besked fra  

 afdelingen/arrestinspektøren om, at forkyndelse er sket, og  når datoen  

 for  

 prøveløsladelsen er indtrådt  at løsladelse er sket.
Notatpligt 47.  

  

 Bestemmelsen i §  

 12 indebærer, at institutionen ved afslag på prøveløsladelse skal udfærdige  

 et  

 notat, som bl.a. skal indeholde en begrundelse, der opfylder kravene i  

 forvaltningslovens § 24. Heri ligger, at begrundelsen skal indeholde en  

 henvisning til de retsregler afgørelsen er truffet efter, og hvis afgørelsen  

 beror på et skøn, skal det angives, hvilke hovedhensyn, der har været  

 bestemmende for udøvelsen af skønnet.
Om fornødent skal det tillige angives,  

 hvilke  

 faktiske omstændigheder, som er tillagt væsentlig betydning for afgørelsen.  

 Begrundelsen kan begrænses, i det omfang hensynet til den indsattes  

 interesse,  

 findes at burde vige for afgørende hensyn til den pågældende selv eller til  

 andre private eller offentlige interesser, jf. forvaltningslovens § 24, stk.  

 3,  

 jf. § 15.
Det fremgår endvidere af § 12, at det notat, der skal  

 udfærdiges, blandt andet skal indeholde oplysning om, hvornår afgørelsen er  

 meddelt den indsatte, og hvornår fristen for at indgive klage til  

 justitsministeren udløber.
Baggrunden for denne regel er navnlig, at  

 straffuldbyrdelseslovens § 111, stk. 2, indeholder en bestemmelse om, at  

 klage  

 til justitsministeren skal være indgivet inden 2 måneder efter, at afgørelsen  

 er meddelt den indsatte.
Af bekendtgørelsens § 12, stk. 2, fremgår det, at der skal gøres  

 notat om, at den indsatte er vejledt om muligheden for, at indbringe den  

 endelige administrative afgørelse om prøveløsladelse efter straffelovens §  

 38,  

 stk. 1, for retten.
Om baggrunden for denne regel se neden for under pkt. 49.
 Reglerne i §§ 10-13 finder anvendelse både ved prøveløsladelse  

 efter straffelovens § 38, stk. 1 og 2, og ved prøveløsladelse efter  

 straffelovens § 41, stk. 1. Herudover indeholder bekendtgørelsens §§ 14-16  

 særlige regler om behandling af ansøgninger om løsladelse på prøve efter  

 straffelovens § 38, stk. 2.
Behandling af sager, der skal forelægges  

 Justitsministeriet, Direktoratet for Kriminalforsorgen 48.  

  

 I cirkulære om  

 ekspedition af sager om løsladelse på prøve m.v. er fastsat regler om  

 papirgangen ved forelæggelse af sager m.v. for  

 Justitsministeriet,  

 Direktoratet for Kriminalforsorgen.
Kapitel 9 Domstolsprøvelse i sager vedrørende  

 prøveløsladelse Regelgrundlaget 49.  

  

 Efter  

 straffuldbyrdelseslovens § 112, nr. 6, kan endelige administrative afgørelser  

 om nægtelse af prøveløsladelse efter straffelovens § 38, stk. 1, og endelige  

 administrative afgørelser om nægtelse af prøveløsladelse efter straffelovens  

 §  

 41, stk. 1, når 14 år af livstidsstraffen er udstået, af den dømte kræves  

 indbragt for retten, inden 4 uger efter afgørelsen er meddelt den pågældende.
 Da det er den endelige administrative afgørelse, der kan kræves  

 indbragt for retten, vil det i alle tilfælde være Justitsministeriet,  

 Direktoratet for Kriminalforsorgens afgørelse, der indbringes for retten,  

 uanset om der er tale om en afgørelse i første eller anden instans.
Når Justitsministeriet, Direktoratet for Kriminalforsorgen,  

 træffer afgørelse om nægtelse af prøveløsladelse, vil denne afgørelse blive  

 meddelt skriftligt til den indsatte.
Dette indebærer, at afgørelsen skal  

 indeholde bl.a. skriftlig vejledning om muligheden for at kræve afgørelsen  

 indbragt for retten og fristen herfor.
Den indsatte bør imidlertid i alle  

 tilfælde allerede i forbindelse med, at afslag på prøveløsladelse meddeles i  

 første instans, vejledes om muligheden for at kræve den endelige  

 administrative  

 afgørelse indbragt for retten og fristen herfor.
Når institutionerne meddeler  

 afslag på prøveløsladelse efter straffelovens § 38, stk. 1, skal  

 institutionen  

 derfor allerede på dette tidspunkt vejlede den indsatte om muligheden for  

 domstolsprøvelse, jf. også bekendtgørelsens § 12, stk. 2.
 Efter straffuldbyrdelseslovens § 112, nr. 7, kan også endelige  

 administrative afgørelser vedrørende genindsættelse af prøveløsladte kræves  

 indbragt for retten af den indsatte.
Fornyet domstolsprøvelse 50.  

  

 Straffuldbyrdelseslovens  

 § 122 indeholder regler om, hvornår spørgsmålet om prøveløsladelse eller  

 genindsættelse på ny kan kræves indbragt for retten, når retten har  

 opretholdt  

 en afgørelse herom truffet af Justitsministeriet, Direktoratet for  

 Kriminalforsorgen.  

 Bestemmelsen indebærer, at spørgsmålet om prøveløsladelse efter straffelovens  

 §  

 38, stk. 1, først kan indbringes for retten igen, når der er forløbet 6  

 måneder,  

 siden retten afsagde kendelse om spørgsmålet.
Ved prøveløsladelse af  

 livstidsdømte, skal der være forløbet 1 år.
 Endelige administrative afgørelser om genindsættelse af  

 prøveløsladte kan af den indsatte, kræves indbragt for retten efter  

 straffuldbyrdelseslovens § 112, nr. 7, men kan  hvis retten opretholder  

 afgørelsen  ikke indbringes for retten på ny, jf.  

 straffuldbyrdelseslovens §  

 122, stk. 1.
 Hvis en prøveløsladt efter genindsættelse på et senere tidspunkt  

 får afslag på prøveløsladelse, kan spørgsmålet om prøveløsladelse efter  

 straffelovens § 38, stk. 1, eller § 41, stk. 1, først kræves indbragt for  

 retten henholdsvis 6 måneder og 1 år fra afgørelsen om genindsættelse.
Sagens indbringelse for retten 51.  

  

 Efter  

 straffuldbyrdelseslovens § 114 skal sager, som den indsatte ønsker indbragt  

 for  

 domstolene, uden unødigt ophold indbringes for retten af justitsministeren.  

 Den  

 indsatte skal således blot fremsætte sit krav rettidigt, mens det påhviler  

 justitsministeren, at sørge for at sagen uden unødigt ophold indbringes for  

 retten.
Om institutionens behandling af indsattes anmodninger om, at  

 Justitsministeriet, Direktoratet for Kriminalforsorgens afslag på  

 prøveløsladelse indbringes for retten henvises til bekendtgørelse om  

 behandlingen af begæringer om domstolsprøvelse af visse endelige  

 administrative  

 afgørelser.
