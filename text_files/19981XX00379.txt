Skriftlig fremsættelse (16. april 1999) Udenrigsministeren (Niels Helveg Petersen):
 Herved tillader jeg mig for Folketinget at  

 fremsætte:
 Forslag til folketingsbeslutning om et udvidet dansk  

 militært bidrag til en NATO-indsats på det vestlige Balkan.
(Beslutningsforslag nr.
B 128).
 Beslutningsforslaget skal skabe grundlaget for, at det  

 danske militære bidrag til rådighed for NATO-indsatsen på  

 det vestlige Balkan udvides.
 Folketinget gav den 8. oktober 1998 sit samtykke til, at  

 et dansk militært bidrag bestående af 4 F-16 fly, 1-2 fly i  

 reserve samt piloter og støttepersonel, i alt ca. 115 personer blev  

 stillet til rådighed for en NATO-indsats på det vestlige Balkan.  

 Formålet med bidraget var at medvirke til at sikre efterlevelsen af  

 resolutionerne fra FN=s  

 Sikkerhedsråd i henhold til FN-Pagtens kapitel VII samt at forhindre  

 den truende humanitære katastrofe.
 NATO=s  

 øverstbefalende i Europa, SACEUR, har anmodet om, at Danmark stiller  

 yderligere 4 F-16 fly til rådighed for NATO=s indsats i forbindelse med Kosovo-krisen.  

 Baggrunden for anmodningen er et ønske om yderligere at intensivere de  

 igangværende luftoperationer mod mål i Forbundsrepublikken  

 Jugoslavien.
 Regeringen finder, at en udvidelse af det danske bidrag  

 til at gennemføre resolutionerne fra FN=s Sikkerhedsråd er i overensstemmelse med  

 det hidtidige danske engagement på det vestlige Balkan.
Det er regeringens hensigt at imødekomme  

 SACEUR=s anmodning og bidrage med  

 yderligere 4 F-16 fly, der kan anvendes til såvel offensive som  

 defensive opgaver, samt piloter og støttepersonel.
Det bemærkes,  

 at der ved udvidelsen ikke er tale om ændringer i det danske bidrags  

 opgaver eller opgavernes karakter.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til det Høje Tings velvillige behandling.
