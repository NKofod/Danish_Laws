Bekendtgørelse  

 om elevplaner i folkeskolen I medfør af § 13, stk. 2, 4. pkt., i lov om folkeskolen,  

 jf. lovbekendtgørelse nr. 393 af 26. maj 2005, som ændret ved § 1 i lov nr.  

 313  

 af 19. april 2006 og ved lov nr. 572 af 9. juni 2006, fastsættes:
 § 1.  

  

 Alle  

 elever på alle folkeskolens klassetrin skal have en skriftlig elevplan.
 Stk. 2.  

  

 En elevplan er  

 betegnelsen for et eller flere fysiske eller elektroniske dokumenter, der  

 udarbejdes  

 på en folkeskole om hver enkelt elev, og som opfylder de i lov om folkeskolen  

 (herefter loven) og denne bekendtgørelse opstillede krav til indholdet.
 § 2.  

  

 Formålet med elevplanen er at styrke grundlaget for undervisningens  

 planlægning  

 og tilrettelæggelse, jf. lovens § 18, og derigennem forbedre udbyttet af  

 undervisningen  

 for den enkelte elev.
 Stk. 2.  

  

 Elevplanen skal styrke  

 den løbende evaluering af elevens udbytte af undervisningen, jf. lovens § 13,  

 stk. 2.
Stk. 3.  

  

 Elevplanen skal  

 styrke samarbejdet mellem skole og hjem.
Den indgår i den regelmæssige  

 underretning af eleven og forældrene om elevernes udbytte af skolegangen, jf.  

 lovens § 13, stk. 1. Endvidere bidrager den til at kvalificere drøftelsen af,  

 hvordan der fremadrettet kan støttes op om undervisningen af eleven fra både  

 skolens og forældrenes side.
§ 3.  

  

 Elevplanen  

 skal indeholde oplysning om resultater af den løbende evaluering af  

 undervisningen  

 i alle fag.
For elever i børnehaveklassen skal elevplanen indeholde  

 oplysninger  

 om resultater af evalueringen set i forhold til børnehaveklassens indhold og  

 mål.
 Stk. 2.  

  

 Elevplanen skal indeholde  

 oplysning om den besluttede opfølgning på resultaterne af den løbende  

 evaluering, herunder om opfølgning på resultater af de i lovens § 13, stk. 3,  

 nævnte test i udvalgte fag og på bestemte klassetrin og om eventuelle aftaler  

 om forældrenes og elevens medvirken til, at eleven når de opstillede  

 læringsmål.
 Stk. 3.  

  

 Kravet i stk. 1  

 og 2 omfatter alene oplysninger, der har betydning for lærerens, elevens og  

 forældrenes  

 arbejde med at følge op på og forbedre effekterne af undervisningen.
 Stk. 4.  

  

 Elevplanen kan  

 indeholde andre oplysninger end de i stk. 1-3 nævnte, f.eks.
1)  

 	  

 aftaler om, hvordan  

 forældrene i øvrigt kan bidrage til, at eleven får en god skolegang, herunder  

 ved  

 at tage medansvar for,  

 at eleven møder  

 til tiden, medbringer  

 de nødvendige undervisningsmidler, møder udhvilet m.v., samt 2)  

 	  

 oplysninger om andre forhold relateret til elevens adfærd i  

 undervisningssituationen og skolens dagligdag.
 § 4.  

  

 Kommunalbestyrelsen  

 kan inden for rammerne af loven og denne bekendtgørelse fastlægge mål og  

 rammer  

 for skolernes anvendelse af elevplaner, jf. lovens § 40, stk. 1.
 Stk. 2.  

  

 Skolebestyrelsen  

 kan inden for rammerne af loven og denne bekendtgørelse og mål og rammer  

 fastlagt af kommunalbestyrelsen fastsætte principper for skolens anvendelse  

 af  

 elevplaner, jf. lovens § 44, stk. 2, særligt nr. 2 og 3.
 Stk. 3.  

  

 Skolens leder  

 træffer beslutning om skolens anvendelse af elevplaner inden for rammerne af  

 loven  

 og denne bekendtgørelse, mål og rammer fastlagt af kommunalbestyrelsen og  

 eventuelle principper fastsat af skolebestyrelsen, jf. lovens § 45, stk. 1.  

 Skolens  

 leder skal herunder træffe beslutning om, hvordan arbejdet med elevplanerne  

 tilrettelægges.
§ 5.  

  

 Elevplanen  

 skal regelmæssigt udleveres til elevens forældre, jf. lovens § 54, og det  

 skal  

 påses, at forældrene har modtaget elevplanen.
Hvis det skønnes  

 hensigtsmæssigt,  

 kan der stilles krav om, at forældrene kvitterer for modtagelsen af  

 elevplanen.
§ 6.  

  

 I  

 tilfælde af videregivelse af elevplaner i forbindelse med skoleskift til  

 anden  

 kommunal eller privat skole iagttages bestemmelserne i forvaltningslovens  

 kapitel 8 og lov om behandling af personoplysninger.
Oplysninger fra  

 elevplanen, som er uden aktuel betydning for, at elevplanen kan opfylde sit  

 formål på den modtagende skole, kan undtages fra videregivelse.
 § 7.  

  

 Bekendtgørelsen træder i kraft den 1. august 2006.
