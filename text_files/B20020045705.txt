Bekendtgørelse om behandling af sager  

 om børnebidrag I medfør af § 21, stk. 1, i lov om børns forsørgelse,  

 jf. lovbekendtgørelse nr. 293 af 2. maj 1995, som ændret senest  

 ved § 37 i lov nr. 460 af 7. juni 2001, fastsættes:
§ 1. Afgørelse om børnebidrag  

 træffes af statsamtet på det sted, hvor den, der søges  

 eller er tilpligtet at svare bidrag, bor eller i mangel af bopæl  

 opholder sig.
Er den pågældende død eller uden kendt  

 bopæl eller opholdssted her i landet, træffes afgørelsen  

 af statsamtet på det sted, hvor den, der har ret til at kræve  

 bidrag fastsat, bor eller opholder sig.
 Stk. 2. Skal afgørelse om bidrag træffes i  

 forbindelse med separation eller skilsmisse meddelt ved bevilling,  

 træffes afgørelsen af det statsamt, der har meddelt bevillingen,  

 hvis begæring om bidrag er fremsat under vilkårsforhandlingen.  

 Det samme gælder, hvis begæringen fremsættes inden 3  

 måneder efter bevillingens meddelelse, og en af  

 ægtefællerne fortsat bor inden for det pågældende  

 statsamts område.
 Stk. 3. Opstår der under en sag om bidrag til et  

 barn, som bor hos den ene af forældrene, spørgsmål om  

 bidrag til et barn, som bor hos den anden af forældrene, behandles  

 dette spørgsmål i forbindelse med den oprindelige  

 ansøgning.
 Stk. 4. Opstår der under en sag om  

 ægtefællebidrag spørgsmål om børnebidrag,  

 behandles denne sag i forbindelse med ansøgning om  

 ægtefællebidrag.
 Stk. 5. Opstår der under en faderskabssag for et  

 statsamt spørgsmål om bidrag til et barn, træffes  

 afgørelsen om bidrag af det statsamt, der behandler  

 faderskabssagen.
 § 2. Bekendtgørelsen træder i kraft den 1. juli  

 2002.
