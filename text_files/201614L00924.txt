Betænkning afgivet af Indfødsretsudvalget den 18. maj 2017 Betænkning over Forslag til lov om indfødsrets meddelelse [af udlændinge- og integrationsministeren (Inger Støjberg)]:
1. Ændringsforslag Udlændinge- og integrationsministeren har stillet 10 ændringsforslag til lovforslaget.
2. Udvalgsarbejdet Lovforslaget blev fremsat den 20. april 2017 og var til 1. behandling den 5. maj 2017. Lovforslaget blev efter 1. behandling henvist til behandling i Indfødsretsudvalget.
Møder Udvalget har behandlet lovforslaget i 1 møde.
3. Indstillinger og politiske bemærkninger Et flertal i udvalget (S, V, LA og KF) indstiller lovforslaget til vedtagelse med de stillede ændringsforslag.
Et mindretal i udvalget (EL, ALT, RV og SF) indstiller lovforslaget til vedtagelse med de under nr. 2-6 og 8-10 stillede ændringsforslag.
Mindretallet vil stemme hverken for eller imod det under nr. 1 stillede ændringsforslag og imod det under nr. 7 stillede ændringsforslag.
Et andet mindretal i udvalget (DF) indstiller lovforslaget til forkastelse ved 3. behandling.
Mindretallet vil dog stemme for de stillede ændringsforslag.
Dansk Folkepartis medlemmer af udvalget udtaler, at DF ikke kan stemme for lovforslaget om tildeling af indfødsret, da DF er af den opfattelse, at det kun bidrager til en opløsning af Danmark, og at der er personer på lovforslaget, der aldrig bliver danske.
DF fremsatte den 10. januar 2017 i folketingssalen et forslag om, at der skulle laves et loft på 1.000 statsborgerskaber om året, hvor det hovedsagelig var den vestlige indvandring, der blev tilgodeset (jf.
B 48, folketingsåret 2016-17). DF bebudede også, at hvis der ikke var et flertal for forslaget, ville DF ikke længere kunne stemme ja til lovforslag om indfødsrets meddelelse.
Da alle andre partier stemte nej til beslutningsforslaget, gav resultatet sig selv.
DF kan ikke længere stemme ja til lov om indfødsrets meddelelse.
DF er i det hele taget af den opfattelse, at der foregår en automatik med hensyn til statsborgerskab.
Det begynder ifølge DF med, at folk kommer hertil som flygtninge, hvorefter de bliver gjort til indvandrere fra dag et.
Så går der 9-10 år, og så ligger der et statsborgerskab og venter.
Sådan er det bl.a. gået med de personer, der kom fra Afghanistan og Irak.
DF har den holdning, at disse personer hverken skal gøres til indvandrere eller have statsborgerskab.
De skal, når der er fred, sendes tilbage til deres eget land og hjælpe med at bygge det op.
Så lang tid denne automatik finder sted, kan man ifølge DF ikke få løst de kolossale udfordringer, som man har med udlændinge i Danmark, i form af parallelsamfund og opløsning af sammenhængskraften.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af udlændinge- og integrationsministeren, tiltrådt af et flertal (S, DF, V, LA og KF):
 1) Nr. 44 udgår.
[Personen foreslås udtaget af lovforslaget] Af udlændinge- og integrationsministeren, tiltrådt af udvalget:
 2) Nr. 124 udgår.
[Personen foreslås udtaget af lovforslaget] 3) I nr. 234 ændres »Acacia Estates« til: »Taguig«.
[Præcisering] 4) Nr. 256 udgår.
[Personen foreslås udtaget af lovforslaget] 5) Nr. 257 udgår.
[Personen foreslås udtaget af lovforslaget] 6) I nr. 658 ændres »Andre« til: »André«.
[Sproglig præcisering] Af udlændinge- og integrationsministeren, tiltrådt af et flertal (S, DF, V, LA og KF):
 7) Nr. 822 udgår.
[Personen foreslås udtaget af lovforslaget] Af udlændinge- og integrationsministeren, tiltrådt af udvalget:
 8) Nr. 907 udgår.
[Personen foreslås udtaget af lovforslaget] 9) Nr. 1449 udgår.
[Personen foreslås udtaget af lovforslaget] 10) Nr. 1776 udgår.
[Personen foreslås udtaget af lovforslaget] Bemærkninger Til nr. 1 Ansøgeren under nr. 44 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 2 Ansøgeren under nr. 124 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 3 Ansøgeren under nr. 234 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgerens bopæl foreslås ændret i lovforslagets § 1 til »Taguig«.
Til nr. 4 Ansøgeren under nr. 256 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 5 Ansøgeren under nr. 257 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 6 Ansøgeren under nr. 658 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgerens fornavn foreslås ændret i lovforslagets § 1 til »André«.
Til nr. 7 Ansøgeren under nr. 822 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 8 Ansøgeren under nr. 907 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da ansøgeren den 6. oktober 2016 har opnået dansk statsborgerskab ved erklæring hos Statsforvaltningen.
Til nr. 9 Ansøgeren under nr. 1449 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 10 Ansøgeren under nr. 1776 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Christian Langballe (DF) fmd.
Marie Krarup (DF) Martin Henriksen (DF) Kenneth Kristensen Berth (DF) Jan E.
Jørgensen (V) Preben Bang Henriksen (V) Thomas Danielsen (V) Laura Lindahl (LA) Naser Khader (KF) Astrid Krag (S) Peter Hummelgaard Thomsen (S) Karen J.
Klint (S) nfmd.
Christian Rabjerg Madsen (S) Johanne Schmidt-Nielsen (EL) Pernille Schnoor (ALT) Lotte Rod (RV) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
