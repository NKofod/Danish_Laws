Arbejdsformidlingskontorerne De statsanerkendte arbejdsløshedskasser.
Det meddeles herved, at der ved lov nr. 311 af 10/6 1976, der ./. fremsendes hermed, med ikrafttræden pr. 1. juli 1976 er gennemført  

 ændringer i arbejdsløshedsloven vedrørende bl.a.  I Arbejdsløshedsforsikring  

 for selvstændige Erhvervsdrivende.  II Nyuddannedes dagpengeret  III  

 Arbejdsbetingelserne (26-ugers reglen)  IV Ferie under ledighed.
Ad I.
Arbejdsløshedsforsikring for selvstændige erhvervsdrivende.
 (Lovens § 1, nr. 1 - 6, nr. 8, nr. 10 - 11, nr. 13 - 14 og nr. 16).
A.
Almindelige bemærkninger.
 Ændringen åbner mulighed for, at selvstændige erhvervsdrivende kan  

 forsikre sig efter samme principper som lønmodtagere, og i alt væsentligt på  

 samme vilkår.
 Ændringerne af lovens § 30 indebærer således, at interesserede kredse af  

 selvstændige erhvervsdrivende kan tage initiativ til oprettelse af en eller  

 flere arbejdsløshedskasser, der på samme vilkår som lønmodtagerkasser kan  

 opnå statsanerkendelse med deraf følgende ret til statsrefusion af  

 dagpengeudgifterne.
 At vilkårene er de samme som for lønmodtagerkasser vil først og fremmest  

 sige, at kassen for at opnå anerkendelse skal have mindst 1000 medlemmer, men  

 herudover gælder, at kassens vedtægter skal udarbejdes i overensstemmelse mes  

 standardvedtægten for statsanerkendte arbejdsløshedskasser, og at kassen  

 underkastes samme tilsyn fra det offentlige som lønmodtagerkasserne.
 Med hensyn til personkredsen, d.v.s. spørgsmålet om den nærmere  

 afgrænsning af begrebet selvstændige erhvervsdrivende, bemærkes, at adgangen  

 til optagelse i forsikringen principielt - d.v.s. i det omfang, der oprettes  

 kasse(r) for vedkommende område - står åben for alle, der udøver selvstændig  

 erhvervsvirksomhed, uden hensyn til virksomhedens art.
 Det er således uden betydning, om der er tale om fremstillingsvirksomhed,  

 servicevirksomhed, detailhandel eller anden form for virksomhed.
Det er endvidere uden betydning, om den selvstændiges indtjening ved  

 virksomheden er særlig høj, eller om virksomheden eventuelt er tabgivende,  

 ligesom det er uden betydning for retten til optagelse, om den selvstændige  

 står som ejer af eventuelle bygninger og driftsmidler, eller om pågældende  

 driver virksomheden som forpagter.
Det er derimod afgørende for optagelse i  

 forsikringen, om den optagelsessøgende udøver selvstændig virksomhed, d.v.s.  

 ved personligt arbejde i væsentlig grad deltager i driften af virksomheden.  

 En person, der, f.eks. gennem aktiebesiddelse er indehaver af en virksomhed,  

 men som ikke - eller kun i uvæsentlig grad - selv deltager i driften, er ikke  

 at betragte som erhvervsaktiv og kan derfor ikke anses for berettiget til  

 optagelse som nydende medlem.
 Også medhjælpende ægtefæller må i denne henseende anses for at udøve  

 selvstændig virksomhed, og er følgelig berettiget til nydende medlemskab.
 For så vidt angår betingelserne for den enkelte selvstændiges ret til  

 optagelse i forsikringen, til bevarelse af medlemsskabet og til dagpenge,  

 bemærkes:
B.
Betingelser for optagelse.
 Optagelsesbetingelserne er fælles for lønmodtagere og selvstændige.
 Optagelse som nydende medlem kan således kun ske, når den selvstændige 1)  

 har bopæl her i riget, bortset fra Færøerne og Grønland, 2) er mellem 17 og  

 65 år og 3) udøver selvstændig virksomhed af mere end midlertidig karakter,  

 jfr. § 41.
 Påbegyndelsen af en selvstændig virksomhed, der på forhånd må antages at  

 blive ganske kortvarig, berettiger således ikke til optagelse.
C.
Bevarelse af medlemsskabet.
 Som det er tilfældet for lønmodtagere, vil det, jfr. § 43, stk. 1, være en  

 betingelse for at selvstændige kan bevare nydende medlemskab af forsikringen,  

 at de pågældende er erhvervsaktive, d.v.s. enten er i beskæftigelse som  

 selvstændige erhvervsdrivende eller, efter ophør af den selvstændige  

 virksomhed, er arbejdssøgende til beskæftigelse som lønmodtager eller  

 eventuelt påtænker at påbegynde ny selvstændig virksomhed.
 En selvstændig, der opgiver sin virksomhed, og som derefter varigt ikke  

 ønsker at påtage sig anden beskæftigelse, hverken som lønmodtager eller som  

 selvstændig, må derfor udtræde af kassen eller overgå til bidragydende  

 medlemsskab.
 Det vil endvidere være en betingelse for bevarelse af nydende medlemsskab,  

 at den selvstændige - ligesom lønmodtageren - har sit væsentligste livsophold  

 ved erhvervsarbejde.
D.
Ret til dagpenge.
 1. Ventetid.
Medens lønmodtagerne normalt vil opnå ret til dagpenge efter 6 måneders  

 nydende medlemsskab, er ventetiden for selvstændige efter § 53, stk. 2,  

 fastsat til 12 måneder.
For en selvstændig, som er overgået fra bidragydende  

 medlemsskab, og som derefter har været nydende medlem i mindst 6 måneder,  

 medregnes halvdelen af den tid, pågældende har været bidragydende.
Ved overflytning fra en kasse for selvstændige til en kasse for  

 lønmodtagere medregnes kun halvdelen af den ventetid, der er opnået som  

 selvstændig.
Ved overflytning den anden vej regnes ventetiden i en  

 lønmodtagerkasse dobbelt.
 2. Arbejdsbetingelser.
 Ved den gennemførte ændring af § 55 er beskæftigelse som selvstændig  

 blevet ligestillet med lønarbejde således, at arbejdskravet kan opfyldes  

 såvel ved lønarbejde som ved selvstændig virksomhed, enten alternativt eller  

 ved sammenlægning.
 3. Ledighed.
 Udbetaling af dagpenge til den selvstændige vil være betinget af, at den  

 pågældende er »ledig« og har tilmeldt sig arbejdsformidlingen som  

 arbejdssøgende til lønarbejde, jfr. 57. Dette svarer for så vidt ganske til  

 reglerne for lønmodtagere.
Ved affattelsen af § 57, stk. 2, er det imidlertid præciseret, at det ikke  

 alene er en nødvendig, men også tilstrækkelig betingelse for, at en  

 selvstændig kan betragtes som ledig, at hans personlige arbejde i  

 virksomheden er ophørt.
Det kan således ikke uden videre kræves, at  

 virksomheden som sådan er ophørt, idet personlig udtræden kan tænkes, selv om  

 virksomheden videreføres, f.eks. af et konkursbo.
 Herudover er det udtrykkeligt tilkendegivet, at ophøret af pågældende  

 beskæftigelse i virksomheden skal være af mere end midlertidig karakter.  

 Arbejdsophør som følge af sæsonmæssig eller anden midlertidig lukning af  

 virksomheden - f.eks. sæsonmæssig lukning af sommeretablissementer - medfører  

 ikke, at den erhvervsdrivende kan betragtes som ledig, og der vil derfor ikke  

 kunne udbetales dagpenge under sådanne midlertidige lukninger.
 En medarbejdende ægtefælle vil som hovedregel ikke kunne anses for ledig,  

 når den anden ægtefælle fortsætter virksomheden, men godkendelsen af ledighed  

 kan dog forventes i særlige tilfælde, f.eks. i tilfælde af separation eller  

 faktisk adskillelse, men også en væsentligere nedgang i indtægterne ved den  

 selvstændige virksomhed vil kunne motivere, at en ægtefælle, der over for  

 skattemyndighederne bringer sin status som medhjælpende til ophør og  

 tilmelder sig arbejdsformidlingen som arbejdssøgende, får ret til at modtage  

 dagpenge.
 :4. Fyldestgørende grund til arbejdsophør.
 Det er forudsat, at de gældende regler for begrænsninger i lønmodtageres  

 dagpengeret ved arbejdsophør, der ikke er fyldestgørende begrundet, jfr.  

 arbejdsløshedslovens § 63, stk. 1, nr. 2, og de hertil knyttede  

 vedtægtsbestemmelser, finder tilsvarende anvendelse over for selvstændige  

 erhvervsdrivende.
 Uanset, at der principielt bør gælde ens regler for begge medlemsgrupper,  

 kan den praksis, der har dannet sig med hensyn til spørgsmålet om, hvornår  

 lønmodtageres arbejdsophør kan anses for fyldestgørende begrundet, efter  

 sagens natur ikke uden videre overføres på de selvstændige, og det må derfor  

 forudses, at der på dette område vil udvikle sig en praksis, der bygger på de  

 særlige forhold, der gør sig gældende for selvstændige.
E.
Beregning af dagpenge.
 Reglerne i lovens kapitel 9 om beregning af dagpenge m.v. er - efter  

 ændringerne af § 46 og 49 - fælles for lønmodtagere og selvstændige.
 Det følger heraf, at dagpenge til selvstændige ikke kan fastsættes til et  

 højere beløb, end reglerne i § 47 berettiger til, og at dagpengene skal være  

 ens for alle kassens medlemmer, eller dog - hvis kassen omfatter grupper af  

 medlemmer med forskellige indtægtsforhold - for alle medlemmer inden for den  

 enkelte gruppe, jfr. § 46.
 Også bestemmelsen i § 51 om dagpengenes størrelse i forhold til medlemmets  

 hidtidige arbejdsfortjeneste (det individuelle maksimum) er fælles for  

 lønmodtagere og selvstændige.
 Reglerne for fremgangsmåden ved beregning af arbejdsfortjenesten  

 fastsættes således også for selvstændige administrativt af arbejdsdirektøren.
 På grund af de særlige vilkår, hvorunder selvstændig virksomhed udøves,  

 kan der forventes fastsat særlige regler om beregning af den hidtidige  

 arbejdsfortjeneste for disse.
F.
Overflytning:
 De gældende regler for overflytning mellem fagligt begrænset kasser, der  

 er fastsat i henhold til arbejdsløshedslovens § 94, kan forventes ændret  

 under hensyntagen til de selvstændiges optagelse i  

 arbejdsløshedsforsikringen, og indrettet således, at overflytning til  

 vedkommende lønmodtagerkasse finder sted, når en selvstændig opnår  

 lønarbejde, ligesom overflytning forudsættes at skulle finde sted, når en  

 lønmodtager påbegynder selvstændig virksomhed inden for et område, hvor en  

 kasse for selvstændige forefindes.
 G. deltidsforsikring.
 Særreglerne i lovens kapitel 11 om deltidsforsikring kan principielt finde  

 anvendelse på kasser for selvstændige.
 Spørgsmålet om, hvorvidt disse regler i praksis skal finde anvendelse -  

 gennem godkendelse af vedtægtsbestemmelser herom, jfr. lovens § 35, stk. 2. -  

 vil blive nærmere overvejet.
II.
Nyuddannedes dagpengeret.
(Lovens § 1, nr. 9 og 12 og § 2, stk. 2.) 1. Ophævelse af 180-dages reglen.
 Ved den gennemførte ophævelse af bestemmelsen i § 54, stk. 2, bortfalder  

 den hidtil gældende begrænsning i nyuddannedes dagpengeret (180-dages  

 reglen), og de nyuddannede vil derefter tidsmæssigt kunne modtage dagpenge i  

 samme omfang som andre medlemmer. Ændringen indebærer, at medlemmer, der har  

 mistet dagpengeretten på grund af 180-dages reglen, påny kan få dagpenge fra  

 tidspunktet for lovens ikrafttræden pr. 1. juli 1976, når de iøvrigt opfylder  

 betingelserne herfor.
 2. Indførelse af en fælles dagpengesats for alle nyuddannede.
I tilslutning til den gennemførte ophævelde af 180-dages reglen indføres  

 en fælles dagpengesats for alle nyuddannede, jfr. ændringen af lovens § 51.  

 Beløbet beregnes som 9/10 af den mellem arbejdsmarkedets hovedorganisationer  

 aftalte mindste arbejdsfortjeneste inden for normallønsområdet og udgør for  

 tiden 143 kr., svarende til 858 kr. pr. uge.
Dette dagpengebeløb udbetales,  

 indtil den nyuddannede måtte have opnået beskæftigelse i uafbrudt mindst 13  

 uger.
Ved ledighed efter en sådan arbejdsperiode beregnes dagpengene på  

 normal måde på grundlag af hidtidig beskæftigelse.
3. Særlige ikrafttrædelses- og overgangsregler vedrørende den ensartede dagpengesats.
 Den særlige dagpengesats kan tidligst finde anvendelse ved lovens  

 ikrafttræden pr. 1. juli 1976. Da dagpengeberegningen imidlertid efter lovens  

 § 46 sker for en uge ad gangen og udbetalingen finder sted bagud, beregnes  

 dagpengene efter de nye regler første gang for (hele) ugen 28/6 - 4/7 1976.
 For at undgå forringelse af dagpengene for medlemmer, der aktuelt har  

 indrettet sig på anden - i de fleste tilfælde højere - dagpengesats end den  

 gennemførte ensartede, er det bestemt, at den foretagne ændring af § 51 ikke  

 får forringende virkning på beregningen af dagpenge til medlemmer, der den  

 21. maj 1976 oppebar dagpenge, før den 1. juli 1977. Det følger  

 modsætningsvis heraf, at medlemmer, der har afsluttet uddannensen efter 21/5  

 1976, eller som den 21/5 1976 eller tidligere har mistet dagpengeretten på  

 grund af 180-dages reglen, vil blive omfattet af reglen om en særlig  

 dagpengesats, når loven træder i kraft den 1. juli 1976.
III.
Arbejdsbetingelserne (26-ugers reglen).
 (Lovens § 1, nr. 15).
 Ved den som ny § 55a indsatte bestemmelse er der som midlertidig ordning  

 indtil 1. januar 1978 gennemført en forlængelse af den hidtil gældende  

 periode, inden for hvilken arbejdsbetingelsen (26-ugers arbejde) skal være  

 opfyldt, fra 3 til 4 år.
 Bestemmelsen indebærer, at medlemmer, der har mistet retten til dagpenge,  

 fordi de ikke har kunnet opfylde arbejdskravet, genindtræder i dagpengeretten  

 ved lovens ikrafttræden, hvis arbejdskravet på dette tidspunkt er opfyldt  

 inden for de sidste 4 år.
 Medlemmer, der ved lovens ikrafttræden fremdeles opfylder arbejdskravet  

 inden for de sidste 3 år, bevarer dagpengeretten i tiden indtil 1. januar  

 1978, så længe de opfylder arbejdskravet inden for de sidste 4 år forud for  

 hver udbetaling af dagpenge.
 Da bestemmelsen er tidsbegrænset, og de nuværende regler således påny vil  

 være gældende efter 1. januar 1978, vil dagpengeretten bortfalde ved  

 periodens udløb for medlemmer, der på dette tidspunkt ikke kan opfylde  

 arbejdskravet inden for de sidste 3 år.
 For deltidsforsikrede er perioden forlænget tilsvarende, jfr. § 55a, stk.  

 2.
IV.
Ferie under ledighed.
 (Lovens § 1, nr. 17).
 Efter den foretagne ændring af § 57, stk. 3, er der tilvejebragt mulighed  

 for, at medlemmer, der på grund af ledighed det foregående år ikke har  

 optjent tilstrækkelig ferieret, kan holde ferie med bevarelse af  

 dagpengeretten.
 Om ordningens nærmere indhold vil der blive udsendt særligt cirkulære.
V.
Andre ændringer.
 (Lovens § 1, nr. 7 og 10).
 1. Den i § 1, nr. 7, gennemførte ændring af § 47, der  

 står i forbindelse med den i folketingsåret 1974-75 gennemførte lovændring,  

 hvorefter dagpengene reguleres to gange årligt i stedet for kun een gang, er  

 af redaktionel karakter.
 2. Lovens § 1, nr. 10, ændrer affattelsen af § 53, 2.  

 punkt således, at særregler om ventetid kan fastsættes af arbejdsministeren,  

 ikke blot for lønmodtagere, der har længere opsigelsesvarsel end 6 måneder,  

 men også for lønmodtagere med opsigelsesvarsel på 6 måneder.
Borreschmidt /V. Å.
Jensen ass. kt. ch.
 Tilføjelse: På grund af forsinkelse på trykkeriet vil eksemplarer af  

 loven først kunne foreligge om et par dage.
