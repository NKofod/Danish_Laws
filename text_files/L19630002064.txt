 I tilslutning til udenrigsministeriets bekendtgørelse nr. 51 af 7. oktober  

 1959 (Lovtidende C) bringes herved til almindelig kundskab, at den i Geneve  

 den 6. marts 1948 vedtagne konvention angående Den mellemstatslige rådgivende  

 Søfartsorganisation yderligere er tiltrådt af følgende lande:
Jugoslavien, Polen, Bulgarien, Kuwait, Elfenbenskysten, Senegal, Island,  

 New Zealand, Cambodia, Indonesien, Madagascar, Cameroun, Mauritanien,  

 Spanien, Nigeria, republikken Korea (Sydkorea), Marokko.
Den Arabiske  

 Republik Syrien og Brasilien.
 Det Forenede Kongerige Storbritanniens og Nordirlands regering har under  

 henvisning til konventionens artikel 58 (a) ved note af 29. september 1961  

 meddelt De Forenede nationer, at dens tiltrædelse udstrækkes til også at  

 omfatte Sarawak og Nordborneo.
 Cambodia har ved sin tiltrædelse af konventionen taget følgende forbehold:
 »Den kgl. regering i Cambodia erklærer ved sin tiltrædelse af  

 konventionen angående Den mellemstatslige rådgivende Søfartsorganisation, at  

 de foranstaltninger, den har truffet eller måtte træffe til fremme af eller  

 støtte for sin egen skibsfart og egne skibsfartserhverv (som f.eks. lån til  

 financiering af indenlandske rederier til rimelig rentesatser eller endog til  

 rentesatser fastsat i henhold til særlig bevilling, tildeling af  

 regeringsejede eller regeringskontrollerede laster til indenlandske skibe  

 eller forbeholdelse af kystfarten for indenlandsk skibsfart) samt sådanne  

 andre foranstaltninger, som den måtte træffe med det formål at fremme  

 udviklingen af dens egen nationale skibsfart, er i overensstemmelse med Den  

 mellemstatslige rådgivende Søfartsorganisations formål som defineret i  

 konventionens artikel 1 (b).
 I overensstemmelse hermed vil enhver rekommandation herom, som måtte blive  

 vedtaget af organisationen, blive taget op til fornyet undersøgelse af  

 Cambodias regering.
Den kgl. regering erklærer endvidere, at dens tiltrædelse af ovennævnte  

 konvention ikke på nogen måde hverken har bevirket eller skal kunne bevirke  

 nogen ændring eller modificering af de inden for Kongeriget Cambodias  

 territorium gældende love.« Indonesien har ved sin tiltrædelse afgivet følgende erklæring:
 »Ved sin tiltrædelse af konventionen erklærer Republikken Indonesiens  

 regering, at det er i tekniske og søfartsmæssige spørgsmål, at organisationen  

 skal bidrage til fremme af skibsfart og oversøisk handel i verden.
 For så vidt angår spørgsmål af ren kommerciel eller økonomisk karakter er  

 regeringen af den opfattelse, at støtte og bistand, der ydes til dens egen  

 nationale skibsfart med henblik på udvikling af indenrigs- og  

 udenrigshandelen samt af sikkerhedshensyn er i overensstemmelse med  

 organisationens formål som defineret i konventionens artikel 1 (b).
 I overensstemmelse hermed skal tiltrædelsen ikke på nogen måde kunne  

 bevirke ændring eller modificering af de i Republikken Indonesien gældende  

 love, og enhver rekommandation herom, som måtte blive vedtaget af  

 organisationen, vil blive taget op til fornyet undersøgelse af Republikken  

 Indonesiens regering.« Visse fremmede stater, der har tiltrådt  

 konventionen forinden Cambodia og indonesien, har gjort indsigelse mod de  

 omhandlede forbehold.
 Udenrigsministeriet, den 24. juli 1963.
 F.M.
 Paul Fischer.
