 Et amtsrådsmedlem blev idømt en bøde på 11.000 kr. og frakendt  

 førerretten i 1 år og 6 mdr. for spirituskørsel.
Alkoholkoncentrationen i blodet var over 1,20 promille, men ikke over  

 1,50 promille.
Valgbarhedsnævnet fandt, at den pågældende var valgbar.
I skrivelse af 29. juni 1987 har amtsrådet i henhold til den kommunale  

 valglovs § 48 a, stk. 2, indberettet, at amtsrådsmedlem N.
N. den 10. juni  

 1987 er blevet idømt en bøde på 11.000 kr. og en frakendelse af førerretten i  

 1 år og 6 måneder i medfør af færdselslovens § 117, stk. 1 og 3, jf. § 53,  

 stk. 1 og 3.
 Det fremgår af sagen af den pågældende den 20. februar 1987 kl. 12.30 har  

 ført personbil efter at have indtaget spiritus i et sådant omfang, at  

 alkoholkoncentrationen i blodet under eller efter kørslen oversteg 1,20 0/00.  

 Den pågældende har endvidere samme dag kl. 14.20 ført personbil efter at have  

 inddraget spiritus i et sådant omfang, at alkoholkoncentrationen i blodet  

 under eller efter kørslen oversteg 0,80 0/00. I en kl. 15.30 udtagen  

 blodprøve konstateredes en alkoholpromille på mindst 0,95 0/00. Retten har  

 lagt til grund, at alkoholkoncentrationen under eller efter kørslen kl. 12.30  

 har været over 1,20 0/00, men ikke har oversteget 1,50 0/00.
 I denne anledning skal man meddele, at Valgbarhedsnævnet har fundet, at  

 den begående handling - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme kan  

 gøre den pågældende uværdig til at være medlem af kommunale råd, jf. den  

 kommunale valglovs § 2.
 Pågældende må derfor anses for valgbar.
 (*) I den tidligere lov var bestemmelserne i i § 2 og § 48 a, stk. 2.  

 Skrivelsen er optaget i Ministerialtidende.
