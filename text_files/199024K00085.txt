Nr BTL 85 Betænkning over Forslag til lov om ændring af lov om Københavns Fondsbørs  

 (Insiderhandel)   

 Nr L 85 1990-91, 2. samling Afgivet af Erhvervsudvalget Afgivet: 19910425 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Rederiforening, Finansrådet og Foreningen af Danske Børsmæglerselskaber.
 Der er af industriministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 industriministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og vil redegøre for sin  

 stilling til de stillede ændringsforslag ved 2. behandling.
Ændringsforslag Af industriministeren, tiltrådt af et flertal (udvalget med  

 undtagelse af FP):
Til titlen 1) Titlen affattes således:
»Forslag til Lov om ændring af lov om Københavns Fondsbørs, lov om aktieselskaber og  

 lov om forsikringsvirksomhed (Insiderhandel)» Til § 1 2) Efter nr. 1 indsættes som nyt nummer:
 »01. I § 13, stk. 2, indsættes efter 1. pkt. som nyt  

 punktum:
»Til brug for administrationen af § 10, nr. 6, kan tilsvarende pålæg  

 gives den, der er indberetningspligtig efter § 34.«» 3) Efter nr. 1 indsættes som nyt nummer:
 »02. Efter § 19 indsættes som ny paragraf:
»§ 19 a.
Et selskab, der har aktier optaget til notering på  

 Københavns Fondsbørs, skal straks give Fondsbørsen meddelelse om selskabets  

 og dets datterselskabers samlede besiddelse af aktier i selskabet, når den  

 pågældende værdi af disse udgør 2 pct. eller mere af aktiekapitalen i  

 selskabet.
Fondsbørsen indberetter straks oplysningerne til Erhvervs- og  

 Selskabsstyrelsen.
 Stk. 2. Bestemmelsen i stk. 1 finder tilsvarende anvendelse, når  

 aktiebesiddelsen efterfølgende ændres i forhold til den senest meddelte  

 besiddelse og ændringen udgør 2 pct. eller mere af aktiekapitalen.
Stk. 3. De i stk. 1 og 2 nævnte meddelelser til Københavns  

 Fondsbørs skal indeholde oplysning om den aktuelle aktiebesiddelse fordelt på  

 aktieklasser og om den til Fondsbørsen senest indberettede  

 aktiebesiddelse.«» 4) I det under nr. 4 foreslåede § 35 a, stk. 2,  

 udgår », såfremt oplysningerne er nødvendige til sagens  

 undersøgelse«.
 5) I den under nr. 5 foreslåede affattelse af § 39, stk.  

 2, udgår »ville kunne«.
 6) I den under nr. 5 foreslåede affattelse af § 39 a,  

 stk. 1, udgår »rådgivning eller anden form for«.
 7) I den under nr. 5 foreslåede affattelse af § 39 a,  

 stk. 3, indsættes efter »nævnte virksomheder« ordene:  

 »samt realkreditinstitutter og andre obligationsudstedende  

 institutter«.
 8) I den under nr. 5 foreslåede affattelse af § 39 b  

 indsættes efter stk. 1 som nyt stykke:
»Stk. 2. Udstedere af værdipapirer skal udarbejde interne  

 regler med det formål at hindre, at intern viden er tilgængelig for andre end  

 dem, der har et behov herfor.
Tilsvarende regler skal udarbejdes af  

 offentlige myndigheder og virksomheder, herunder pengeinstitutter,  

 børsmæglerselskaber, advokater og revisorer, som i kraft af deres  

 virksomhedsudøvelse regelmæssigt kommer i besiddelse af intern viden.« 9) Den under nr. 5 foreslåede § 39 c affattes  

 således:
»§ 39 c.
En udsteder af værdipapirer og dennes moderselskab  

 skal udarbejde interne regler for bestyrelsesmedlemmers, direktørers og andre  

 medarbejderes adgang til for egen eller tredjemands regning at handle med de  

 af udstederen udstedte værdipapirer og dertil knyttede finansielle  

 kontrakter.
 Stk. 2. Offentlige myndigheder og virksomheder, herunder  

 pengeinstitutter, børsmæglerselskaber, advokater og revisorer, der i kraft af  

 deres virksomhedsudøvelse regelmæssigt kommer i besiddelse af intern viden,  

 skal udarbejde interne regler som foreskrevet i stk. 1. Er de i 1. pkt.  

 nævnte virksomheder organiseret som interessentskaber, kommanditselskaber  

 eller lignende, skal de interne regler tillige omfatte ejerne.
Stk. 3. Interne regler udstedt efter stk. 1 og 2 samt § 39 b, stk.  

 2, skal på forlangende udleveres til Københavns Fondsbørs og  

 Finanstilsynet.« 10) Nr. 7 affattes således:
 »7. § 44, stk. 1, 1. pkt., affattes således:
»Overtrædelse af § 3, § 4, § 7, stk. 3, § 19 a, § 24, stk. 1 og 3, §  

 26, 2. pkt., § 29, § 30, § 34, § 37, stk. 2, § 39 a, stk. 2, § 39 b, stk. 2,  

 § 39 c og § 39 d straffes med bøde.«» 11) I den under nr. 10 foreslåede § 44 a ændres  

 »§ 39 b« til: »§ 39 b, stk. 1«.
Nye paragraffer 12) Efter § 1 indsættes som nye paragraffer:
»§ 01 I lov om aktieselskaber, jf. lovbekendtgørelse nr. 434 af 20. juni 1989,  

 som ændret ved lov nr. 308 af 16. maj 1990, foretages følgende ændring:
 I § 53 indsættes efter stk. 1 som nyt stykke:
»Stk. 2. Bestyrelsesmedlemmer, direktører og ledende  

 medarbejdere i de i § 28 c nævnte selskaber skal lade deres besiddelse af  

 aktier i selskabet og i selskaber inden for samme koncern notere på  

 vedkommendes eget navn i selskabets aktiebog, jf. §§ 25 og 26. Disse  

 selskaber skal føre en fortegnelse over ledende medarbejdere i tilknytning  

 til protokollen i stk. 1. Fortegnelsen skal angive de pågældendes fulde navn  

 og bopæl.« Stk. 2 bliver herefter stk. 3.
§ 02 I lov om forsikringsvirksomhed, jf. lovbekendtgørelse nr. 726 af 31.  

 oktober 1991, som ændret ved lov nr. 308 af 16. maj 1990, foretages følgende  

 ændring:
 I § 90 indsættes efter stk. 4 som nyt stykke:
»Stk. 5. Bestemmelsen i aktieselskabslovens § 53, stk. 2,  

 finder tilsvarende anvendelse på forsikringsaktieselskaber.«» Til § 2 13) Efter stk. 1 indsættes som nyt stykke:
»Stk. 2. Bestemmelserne i § 1, nr. 5, træder dog først i  

 kraft den 1. januar 1992 for så vidt angår forpligtelserne til at udarbejde  

 interne regler efter § 39 b, stk. 2, og § 39 c. §§ 01 og 02 træder ligeledes  

 først i kraft den 1. januar 1992.« Bemærkninger Til nr. 1-13 Børsudvalget har afgivet sin betænkning om insiderhandel (betænkning nr.  

 1216/91). Formålet med de under nr. 2-11 og nr. 13 stillede ændringsforslag  

 er at indarbejde de supplerende forslag, som Børsudvalget er fremkommet med  

 og industriministeren i det hele accepterer.
 Som supplement til de forslag, der findes i Børsudvalgets lovudkast,  

 foreslås tillige, at bestyrelsesmedlemmer, direktører og ledende medarbejdere  

 i børsnoterede selskaber skal lade deres aktier i selskabet navnenotere, jf.  

 §§ 01 og 02.
Ad nr. 1 Den foreslåede ændring er en konsekvens af ændringsforslag nr. 12.
Ad nr. 2 Ved den foreslåede ændring lovfæstes det, at Københavns Fondsbørs har  

 adgang til at kontrollere rigtigheden af de handelsindberetninger, som  

 Fondsbørsen modtager efter fondsbørslovens § 34. Dette sker ved, at  

 Fondsbørsen gives adgang til at indhente visse oplysninger fra de i  

 fondsbørslovens § 34 nævnte indberetningspligtige.
Ad nr. 3 Handel med egne aktier kan have betydning for prisdannelsen på børsen.  

 Formålet med bestemmelsen er at sikre, at markedet har kendskab til de  

 børsnoterede selskabers, herunder disses datterselskabers, handel med egne  

 aktier.
Ofte vil/bør ledelsen jo have en viden, der kan begrunde  

 dispositionerne.
Det foreslås, at selskaber, der har aktier optaget til notering på  

 Københavns Fondsbørs, skal give Fondsbørsen meddelelse om besiddelsen af egne  

 aktier, når besiddelsen overskrider visse grænser.
Meddelelserne videregives  

 af Fondsbørsen til Erhvervs~ og Selskabsstyrelsen.
Besiddelse skal opgøres  

 for selskabet og dets datterselskaber under eet, og anmeldelse skal ske, når  

 denne besiddelse udgør 2 pct. eller mere af aktiekapitalen i selskabet, samt  

 når der efterfølgende sker ændringer, som udgør 2 pct. eller mere af  

 aktiekapitalen.
 Ved den foreslåede indberetningspligt har man taget højde for de  

 vanskeligheder, der vil opstå, såfremt ubetydelige handler med egne aktier  

 skal meddeles til Københavns Fondsbørs og dermed videre til Erhvervs- og  

 Selskabsstyrelsen og markedet.
Ad nr. 4-7 De foreslåede ændringer er mindre sproglige ændringer. Ændringerne  

 indebærer, at man følger Børsudvalgets forslag vedrørende affattelsen af de  

 pågældende lovbestemmelser.
 For så vidt angår nr. 5 bemærkes, at udtrykket »må antages at få  

 betydning«, som findes i den nugældende § 39, opretholdes i det  

 fremtidige forbud mod insiderhandel.
Ændringen i nr. 6 indebærer, at rådgivning ikke udtrykkeligt vil være  

 forbudt, såfremt man besidder intern viden.
Rådgivning vil herefter være  

 forbudt, såfremt rådgivningen har karakter af tilskyndelse til køb eller salg  

 af værdipapirer.
Et generelt forbud mod rådgivning synes unødvendigt og vil i  

 visse situationer kunne få urimelige konsekvenser.
 For så vidt angår nr. 7 skal det bemærkes, at man herved giver  

 obligationsudstedende institutter, der er i besiddelse af intern viden, samme  

 mulighed for at effektuere kundeordrer, som man giver børsmæglerselskaber og  

 pengeinstitutter.
Ad nr. 8 Det foreslås, at alle udstedere samt andre, der regelmæssigt kommer i  

 besiddelse af intern viden, skal udarbejde interne regler om omgang med og  

 videregivelse af intern viden, jf.
Børsudvalgets betænkning:  

 »insider-handel« (betænkning nr. 1216, punkt 6.4, side 39, ff.).
Den foreslåede bestemmelse tilsigter at begrænse risikoen for, at intern  

 viden tilflyder uvedkommende personer, herunder ansatte i den pågældende  

 virksomhed, der ikke har behov for oplysningerne.
Bestemmelsen skal ses som  

 et supplement til den i lovforslaget foreslåede § 39 b, stk. 1, der forbyder  

 videregivelse af intern viden, medmindre videregivelsen er et normalt led i  

 vedkommendes beskæftigelse, erhverv m.v.
Ad nr. 9 § 39 c i lovforslaget indebærer, at en udsteder af børsnoterede  

 værdipapirer og dennes moderselskab skal udarbejde interne regler for  

 bestyrelsesmedlemmers, direktørers og ledende medarbejderes adgang til at  

 handle med de af udstederen udstedte værdipapirer og dertil knyttede  

 finansielle kontrakter.
Ved den ændrede affattelse af § 39 c foreslås det for det første, at der  

 skal udarbejdes interne regler for alle medarbejdere og ikke alene for  

 ledende medarbejdere.
Den foreslåede bestemmelse indebærer ikke, at der skal  

 gælde samme regler for alle ansatte, men alene at udstederen skal udarbejde  

 regler for alle ansatte.
 For det andet foreslås det, jf. den foreslåede § 39 c, stk. 2, at  

 virksomheder og offentlige myndigheder skal udarbejde tilsvarende interne  

 regler, såfremt disse i kraft af deres virksomhedsudøvelse regelmæssigt  

 kommer i besiddelse af intern viden.
Ad nr. 10 Ændringsforslaget er en konsekvens af den under nr. 3 foreslåede ændring.
Ad nr. 11 Ændringsforslaget er en konsekvens af, at der indføjes et stk. 2 i § 39  

 b.
Ad nr. 12 Det foreslås, at bestyrelsesmedlemmer, direktører og ledende medarbejdere  

 i børsnoterede selskaber skal lade deres aktier i selskabet og i selskaber  

 inden for samme koncern navnenotere.
Med ændringsforslaget sikres det, at de offentlige myndigheder får en  

 nemmere adgang til at undersøge, om denne personkreds har handlet med  

 selskabets aktier.
Baggrunden for ændringsforslaget er, at denne personkreds  

 må antages at have bedre adgang til intern viden om selskabet, end  

 udenforstående har. Ændringsforslaget kan ses i forlængelse af den foreslåede  

 § 39 c i fondsbørsloven, der foreskriver, at selskaberne skal udstede interne  

 regler om de nævnte personers handel med selskabets værdipapirer.
Begrebet »ledende medarbejdere« er ikke et entydigt begreb.
Det  

 foreslås derfor, at selskaberne skal føre en fortegnelse over de personer i  

 selskabet, der betragtes som ledende medarbejdere.
Som eksempel på ledende  

 medarbejdere kan nævnes underdirektører, vicedirektører, chefer for  

 afdelinger eller enheder, f.eks. regnskabschefen.
Ofte vil begrebet ledende medarbejdere omfatte en bredere kreds end de  

 ovenfor nævnte.
Således vil medarbejdere i direktionssekretariaterne og  

 prokurister ofte kunne betragtes som ledende medarbejdere.
 Fortegnelsen over ledende medarbejdere skal på forlangende udleveres til  

 Finanstilsynet, jf. den foreslåede § 35 a, stk. 1, i fondsbørsloven.  

 Finanstilsynet kan ligeledes kræve, at selskaberne afgiver en udskrift,  

 hvoraf det fremgår, hvilke aktier den nævnte personkreds ejer i selskabet  

 eller i selskaber inden for koncernen.
 Ved navnenoteringen sikres det, at bestyrelsesmedlemmerne, direktørerne og  

 de ledende medarbejdere i selskabet ikke kan anvende nominee-ordningen, idet  

 deres aktiebesiddelse i selskabet skal noteres »på vedkommendes eget  

 navn« i aktiebogen.
Ad nr. 13 Det foreslås, at forpligtelserne til at udarbejde interne regler, jf. §  

 39 b, stk. 2, og § 39 c i lovforslagets § 1, nr. 5, først skal træde i kraft  

 den 1. januar 1992. Herved gives virksomhederne og de offentlige myndigheder  

 en rimelig frist til at udarbejde de interne regler.
 Endvidere foreslås det, at pligten til at lade aktierne navnenotere, jf.  

 de under nr. 12 foreslåede nye paragraffer, også først træder i kraft den 1.  

 januar 1992. Herved gives de berørte aktionærer og selskaberne en rimelig  

 frist.
