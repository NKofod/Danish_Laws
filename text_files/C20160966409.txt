Cirkulæreskrivelse om Naturstyrelsen Pr. 1. juli 2016 bliver Naturstyrelsen opdelt i to styrelser, Naturstyrelsen og Styrelsen for Vand- og Naturforvaltning.
 Naturstyrelsen forvalter Miljø- og Fødevareministeriets skove og naturarealer m.v. og gennemfører projekter til gavn for biodiversitet, friluftsliv og vandmiljø.
 Naturstyrelsens opgaver og beføjelser vil fremgå af den delegationsbekendtgørelse, der udstedes for Naturstyrelsen, og af de konkrete delegationer til styrelsen i bekendtgørelser inden for de lovområder, som Naturstyrelsen er tillagt myndighedsansvar for.
 Myndighedsopgaverne i reservat- og fredningsbekendtgørelser udstedt i medfør af lov om jagt og vildtforvaltning eller lov om naturbeskyttelse eller i medfør af begge love varetages endvidere fortsat af Naturstyrelsen.
 Cirkulæreskrivelsen træder i kraft den 1. juli 2016.
 Cirkulæreskrivelse nr. 9008 af 15. december 2010 om Naturstyrelsen ophæves den 1. juli 2016.
