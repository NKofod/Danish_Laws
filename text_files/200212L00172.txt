Fremsat den 27. februar 2003 af  

 miljøministeren (Hans Christian Schmidt) Forslag til Lov om ændring af lov om beskyttelse af  

 havmiljøet og af  

 museumsloven (Ændringer som følge af Danmarks ratifikation  

 af De Forenede Nationers Havretskonvention af 10. december 1982 m.v.) § 1 I lov nr. 476 af 30. juni 1993 om beskyttelse af havmiljøet, som  

 ændret bl.a. ved § 1 i lov nr. 394 af 22. maj 1996, lov nr. 435 af  

 10. juni 1997, § 3 i lov nr. 902 af 16. december 1998, § 1 i lov  

 nr. 315 af 5. maj 2000, § 1 i lov nr. 316 af 5. maj 2000 og senest ved  

 § 4 i lov nr. 386 af 6. juni 2002, foretages følgende  

 ændringer:
 1. I § 59 indsættes som stk. 4:
»Stk. 4. Stk. 3 finder ikke anvendelse på  

 overtrædelser begået fra udenlandske skibe.
For  

 overtrædelser begået fra udenlandske skibe kan straffen stige til  

 fængsel i indtil 2 år, hvis overtrædelsen er begået  

 på søterritoriet, og der er tale om forsætlig og alvorlig  

 forurening af havmiljøet.« 2. § 61, stk. 1, affattes således:
»I regler, der udstedes i henhold til § 11,  

 stk. 3, § 14, § 17, § 18, § 19, § 20,  

 stk. 2 og 3, § 22, stk. 2 og 3, § 23 stk. 2,  

 § 24, § 28, § 30, § 31, stk. 4, § 32,  

 § 33, § 39, § 40, § 41, § 47, § 55,  

 stk. 2, § 55 a og § 58 a kan der fastsættes straf af  

 bøde.
Det kan endvidere fastsættes, at straffen kan stige til  

 fængsel i indtil 2 år under tilsvarende omstændigheder som  

 anført i § 59, stk. 3. For overtrædelser begået  

 fra udenlandske skibe kan det dog alene fastsættes, at straffen  

 kan stige til fængsel i indtil 2 år under tilsvarende  

 omstændigheder som anført i § 59, stk. 4.« § 2 I museumsloven jf. lov nr. 473 af 7. juni 2001, som ændret ved  

 § 30 i lov nr. 145 af 25. marts 2002, foretages følgende  

 ændring:
 1. Efter § 28 indsættes:
»§ 28 a.
Fund af fortidsminder, herunder vrag af skibe,  

 skibsladninger og dele fra sådanne skibsvrag, der må antages at  

 være gået tabt for mere end 100 år siden, gjort på  

 den dybe havbund, jf. stk. 2, af danske statsborgere eller af et dansk  

 indregistreret fartøj, tilhører den danske stat, medmindre  

 andre lande eller private kan bevise deres ejendomsret.
 Stk. 2. Ved den dybe havbund forstås den havbund og  

 dennes undergrund, der ligger uden for grænserne for national  

 jurisdiktion.
 Stk. 3. Fund efter stk. 1 skal straks anmeldes til  

 kulturministeren.
Stk. 4. Der må ikke uden kulturministerens tilladelse  

 foretages ændringer i tilstanden af undervandskulturarv, jf.  

 stk. 1, som tilhører den danske stat, danske statsborgere eller  

 juridiske personer, der er hjemmehørende i Danmark.
Danske  

 statsborgere og juridiske personer, der er hjemmehørende i Danmark,  

 må ikke foretage ændringer af undervandskulturarv, jf.  

 stk. 1, som tilhører andre uden tilladelse fra de  

 pågældende.
Stk. 5. Den, der optager genstande, som tilhører  

 staten, jf. stk. 1, og den, der får en sådan genstand i sin  

 besiddelse, skal straks aflevere genstanden til kulturministeren.
Den, der  

 har foretaget optagningen, har ikke krav på bjærgeløn.
 Stk. 6. Kulturministeren kan bestemme, at fortidsminder,  

 herunder vrag af skibe, skibsladninger og dele fra sådanne skibsvrag,  

 der er gået tabt for mindre end 100 år siden, skal være  

 omfattet af bestemmelsen i stk. 1.
Stk. 7. Kulturministeren kan fastsætte nærmere  

 regler om de i stk. 3-6 nævnte forhold.« 2. I § 40, stk. 1, nr. 1, indsættes efter  

 »§ 28, stk. 1 og stk. 5, 1. pkt.,«: »§ 28 a,  

 stk. 3-5,« 3. I § 40, stk. 2, indsættes efter  

 »§ 28, stk. 1 og stk. 5, 1. pkt.,«: »§ 28 a,  

 stk. 3-5,« § 3 Loven træder i kraft den 1. juni 2003.
§ 4 Loven gælder ikke for Færøerne og Grønland.  

 § 1 kan ved kongelig anordning sættes i kraft for Grønland  

 med de ændringer, der følger af de særlige  

 grønlandske forhold.
Bemærkninger til lovforslaget Almindelige bemærkninger 1. Baggrunden for lovforslaget Forslaget til ændring af lov om beskyttelse af  

 havmiljøet, herefter kaldet havmiljøloven, indeholder en  

 bestemmelse svarende til artikel 230 i De Forenede Nationers  

 Havretskonvention af 10. december 1982 (herefter Havretskonventionen).  

 Forslaget til ændring af museumsloven indeholder en bestemmelse  

 svarende til artikel 149 og 303 i Havretskonventionen.
Udenrigsministeren har den 24. januar 2003 fremsat forslag  

 til Folketingsbeslutning, jf. nr.
B 75 af 24. januar 2003, om Danmarks  

 ratifikation af De Forenede Nationers Havretskonvention af 10. december 1982  

 m.v.
Havretskonventionen, der også uofficielt betegnes  

 som »Havets grundlov« blev vedtaget den 10. december 1982. Konventionen  

 trådte i kraft den 16. november 1994 og indeholder en sammenskrivning,  

 ajourføring og videreudvikling af reglerne for staternes  

 udøvelse af jurisdiktion over havområderne.
Konventionens tekst  

 anses i vidt omfang at reflektere gældende folkeretlig  

 sædvane.
 I anledning af Danmarks forestående ratifikation af  

 Havretskonventionen er der behov for at foretage enkelte ændringer i  

 havmiljøloven, for at Danmark på havmiljøområdet  

 kan leve op til konventionen.
 Konventionens kapitel XII indeholder bestemmelser om  

 beskyttelse og bevarelse af havmiljøet.
 Danmark har hidtil ikke anerkendt Havretskonventionens  

 artikel 230 som reflekterende gældende folkeretlig sædvane.  

 Artikel 230 begrænser som hovedregel den strafferetlige sanktion til  

 pengebøder.
Havretskonventionens øvrige artikler på  

 havmiljøområdet efterleves i dag af de danske myndigheder, og  

 eftersom havmiljøloven er bygget op som en rammelov, har man ikke  

 fundet det nødvendigt at gengive hele konventionens afsnit om  

 havmiljø i havmiljøloven.
Det fremgår for eksempel af  

 havmiljølovens § 2, stk. 1, nr. 4 at loven kun finder  

 anvendelse på udenlandske skibe, der befinder sig i de eksklusive  

 økonomiske zoner, i det omfang det er foreneligt med international  

 ret.
Der vil blive udarbejdet en vejledning om visse af Havretskonventionens  

 håndhævelsesbestemmelser.
Det bemærkes, at lovudkastet under høringen  

 indeholdt en bestemmelse, som modsvarede Havretskonventionens art. 228 om  

 indledning og suspension af retsforfølgning for overtrædelser,  

 begået fra udenlandske skibe i den eksklusive økonomiske zone.  

 Det vurderes imidlertid, at denne ikke er nødvendig, for at Danmark  

 kan ratificere Havretskonventionen.
Artikel 228 antages at kunne opfyldes  

 inden for gældende ret.
 Det har været overvejet om Havretskonventionens  

 regler stiller krav om tilbagebetaling, hvor retsforfølgningen  

 allerede er afsluttet i Danmark, når flagstaten anmoder om at overtage  

 retsforfølgningen for overtrædelser fra det udenlandske skib.  

 Det vurderes imidlertid at Havretskonventionen ikke stiller krav om  

 tilbagebetaling.
Med henblik på en revision af havmiljøloven  

 vil der imidlertid i år blive nedsat en tværministeriel  

 arbejdsgruppe, som skal udarbejde et oplæg til en revision af  

 havmiljøloven, således at det for eksempel kommer til at  

 fremgå mere direkte af havmiljøloven, hvordan  

 håndhævelsen over for udenlandske skibe er begrænset af  

 Havretskonventionen.
For eksempel stiller Havretskonventionens artikel 220,  

 der angår håndhævelse fra kyststatens side, krav om, at der  

 skal være »åbenbar grund«, »betydelig skade« og at forureningen  

 er »væsentlig«, når der er tale om håndhævelse over  

 for overtrædelser begået fra udenlandske skibe i den eksklusive  

 økonomiske zone; krav som ikke direkte fremgår af  

 havmiljøloven.
 Det skal her præciseres, at en sådan revision  

 af havmiljøloven ikke er en betingelse for, at Danmark kan ratificere  

 konventionen, men alene er begrundet i ønsket om at få en mere  

 klar lov.
 Nærværende lovforslag indeholder endvidere  

 bemærkninger om behandlingen af bagatelsager i forbindelse med  

 retsforfølgning i sager om ulovlig olieudtømning.
 Endelig indeholder lovforslaget en ændring af  

 museumsloven vedrørende ejerskab og behandlingen af fund af  

 undervandskulturarv som for eksempel dele af skibsvrag m.m., som er  

 nødvendig, for at Danmark på dette område kan leve op til  

 Havretskonventionen.
2. Hovedpunkterne i lovforslaget Som følge af Danmarks forestående  

 ratifikation af Havretskonventionen, er der behov for at indsætte en  

 bestemmelse i havmiljøloven svarende til artikel 230. Der er endvidere  

 behov for at indsætte en bestemmelse i museumsloven svarende til  

 artikel 149 og 303 i Havretskonventionen.
2.1 Artikel 230 i Havretskonventionen Artikel 230 begrænser som hovedregel den  

 strafferetlige sanktion til pengebøder og har følgende  

 ordlyd:
 »1. Kun pengebøder kan pålægges for  

 overtrædelser, begået af fremmede fartøjer uden for  

 søterritoriet, af nationale love og forskrifter eller gældende  

 internationale regler og normer til forebyggelse, begrænsning og  

 kontrol af forurening af havmiljøet.
 2. Kun pengebøder kan pålægges for  

 overtrædelser, begået af fremmede fartøjer på  

 søterritoriet, af nationale love og forskrifter eller gældende  

 internationale regler og normer til forebyggelse, begrænsning og  

 kontrol af forurening af havmiljøet, undtagen hvor der er tale om  

 forsætlig og alvorlig forurening.
3. I sager, der er anlagt for sådanne  

 overtrædelser begået af fremmede fartøjer, og som kan  

 føre til pålæggelse af straf, skal den anklagedes  

 anerkendte rettigheder iagttages.« Efter de gældende straffebestemmelser, der er  

 parallelle til miljøbeskyttelseslovens straffebestemmelser, er den  

 primære sanktion bødestraf.
Fængsel kan kun komme på  

 tale under nærmere angivne omstændigheder, herunder hvis  

 overtrædelsen er begået forsætligt eller ved grov  

 uagtsomhed og hvis der er voldt skade på miljøet eller fremkaldt  

 fare herfor eller opnået eller tilsikret en økonomisk  

 fordel.
 I henhold til artikel 230 i Havretskonventionen kan  

 fængselsstraf kun komme på tale, hvis et udenlandsk skib har  

 begået en overtrædelse på søterritoriet, hvor der er  

 tale om en forsætlig og alvorlig forurening af havmiljøet.
I henhold til straffeloven straffes ikke alene  

 forsætlige overtrædelser af særlovgivningen, men også  

 uagtsomme, medmindre andet er fastsat.
For idømmelse af  

 fængselsstraf stiller havmiljøloven alene krav om, at der ved  

 overtrædelsen er forvoldt skade på miljøet eller fremkaldt  

 fare herfor, eller der er opnået eller tilsikret en økonomisk  

 fordel.
I forhold til straffeloven og havmiljølovens bestemmelser er  

 der således reelt tale om en lempelse af strafniveauet for så  

 vidt angår udenlandske skibe.
Reelt synes lempelsen ikke at få  

 så stor betydning, idet fængselsstraf hidtil ikke ses at have  

 været på tale i sager om overtrædelse af  

 havmiljøet.
Det skal bemærkes, at Havretskonventionens  

 skærpede betingelser for at idømme fængselsstraf kun  

 gælder for overtrædelser begået fra udenlandske skibe i den  

 eksklusive økonomiske zone. Ændringen i straffebestemmelsen  

 kommer derfor kun til at gælde for overtrædelser begået fra  

 udenlandske skibe i den eksklusive økonomiske zone.
Derimod  

 opretholdes den nugældende straffebestemmelse vedrørende  

 fængselsstraf for overtrædelser begået fra danske skibe  

 m.v.
2.2 Artikel 149 i Havretskonventionen Artikel 149 vedrører arkæologiske og  

 historiske genstande og har følgende ordlyd:
»Alle genstande af arkæologisk eller historisk art,  

 der findes i Området, skal bevares eller overdrages i hele  

 menneskehedens interesse, under særlig hensyntagen til den fortrinsret,  

 der tilfalder oprindelsesstaten eller -landet eller den kulturelle eller  

 historiske og arkæologiske oprindelsesstat.« Begrebet oprindelsesstat er i denne forbindelse uklart.  

 Artiklen angiver ikke nogen prioritering i tilfælde, hvor  

 oprindelsesstaten ikke er den samme som den, hvori genstanden af kulturelle,  

 historiske eller arkæologiske grunde kan siges at have sin  

 oprindelse.
Ved »Området« forstås som defineret i  

 konventionens artikel 1, nr. 1: »Havbunden og dens undergrund, som ligger  

 uden for grænserne for national jurisdiktion.« I lovforslaget anvendes  

 ud fra en sproglig betragtning termen »den dybe havbund« i stedet for  

 »Området«.
Der er ikke med den ændrede sprogbrug tilsigtet en  

 afvigelse fra definitionen i artikel 149.
Artikel 149 afviger fra nuværende praksis, hvorefter  

 finderen frit kan disponere over fund gjort på den dybe havbund.
Efter  

 lovforslaget vil det som udgangspunkt være den danske stat, der  

 disponerer over fund gjort på den dybe havbund.
Det er  

 Kulturministeriets vurdering, at Havretskonventionen pålægger  

 staterne en forpligtelse til at tage vare på den kulturarv, der findes  

 på den dybe havbund uden for staternes jurisdiktion.
For at Danmark kan  

 leve op til denne forpligtelse og påtage sig det ansvar, som  

 konventionen foreskriver, er det hensigtsmæssigt med en regulering, der  

 svarer til den regulering, der gælder inden for national jurisdiktion,  

 hvorefter staten disponerer over fundet.
I Danmark vil det være  

 Kulturarvsstyrelsen, der vil vurdere de konkrete tilfælde, der  

 måtte opstå.
2.3 Artikel 303 i Havretskonventionen Artiklen vedrører arkæologiske og historiske  

 genstande fundet i havet og har følgende ordlyd:
 »1. Staterne har pligt til at beskytte genstande af  

 arkæologisk og historisk karakter fundet i havet, og skal samarbejde  

 herom.
 2. Med henblik på at kontrollere handlen med  

 sådanne genstande er kyststaten ved anvendelse af artikel 33 berettiget  

 til at antage, at deres fjernelse, uden dens godkendelse, fra havbunden i det  

 område, der omhandles i nævnte artikel, ville medføre en  

 overtrædelse inden for dens territorium eller søterritorium af  

 de love og forskrifter, der er omhandlet i nævnte artikel.
 3. Intet i denne artikel berører rettighederne for  

 ejere, der kan identificeres, bjærgningslovgivningen eller andre  

 søretlige regler eller love og praksis med hensyn til kulturelle  

 udvekslinger.
4. Denne artikel berører ikke andre internationale  

 aftaler og folkeretlige regler vedrørende beskyttelsen af genstande af  

 arkæologisk eller historisk karakter.« Artikel 303, stk. 1, angår retten til  

 arkæologiske og historiske havfund og skal forstås i  

 sammenhæng med artikel 149, som regulerer fund gjort på den dybe  

 havbund.
Ifølge artikel 303, stk. 2, har kyststaterne  

 inden for søterritoriet og en eventuel tilstødende zone, men  

 derimod ikke i den eksklusive økonomiske zone eller på  

 kontinentalsoklen uden for den tilstødende zone, jf. artikel 33, ret  

 til at kontrollere handlen med sådanne genstande.
Artikel 33  

 vedrører den kontrol, som kyststaten kan udøve med henblik  

 på at forhindre overtrædelse af landets told-, afgifts-,  

 indvandrings- eller sundhedslove og -forskrifter.
I tilfælde af at  

 genstande omfattet af stk. 1 fjernes, er kyststaten således  

 berettiget til at antage, at dette vil medføre en overtrædelse  

 af de nævnte love og forskrifter.
Artikel 303, stk. 2,  

 gennemføres ikke særskilt ved lovforslaget, da den  

 vedrører anden lovgivning end museumsloven.
Efter artikel 303, stk. 3, berøres de  

 nationale ejendomsretlige, bjærgnings- og søretlige regler ikke  

 af artiklen.
Danmark har ikke formelt oprettet en tilstødende zone,  

 men har på sædvaneretligt grundlag udstrakt sin beskyttelse af  

 arkæologiske fund i havet indtil 24 sømil fra basislinierne, jf.  

 § 14 i lov nr. 9 af 3. januar 1992 om naturbeskyttelse, og § 28 i  

 museumsloven jf. lov nr. 473 af 7. juni 2001, der fastslår statens  

 ejendomsret til fortidsminder.
Under UNESCOs auspicier vedtoges i 2001  

 en konvention om beskyttelse af undervandskulturarven med særligt sigte  

 på det af Havretskonventionen ikke dækkede område, dvs.  

 kyststaternes eksklusive økonomiske zone fra den ved artikel  

 303 fastlagte 24-sømilegrænse og ud til Området, der er  

 reguleret ved artikel 149. UNESCO-konventionen er endnu ikke trådt i  

 kraft.
Danmark har endnu ikke taget stilling til denne konvention.
2.4 Om behandling af bagatelsager I forbindelse med en ændring af § 59 i lov om  

 beskyttelse af havmiljøet i 2000, jf. lov nr. 316 af 5. maj 2000, blev  

 det i lovforslaget anført, at udtømninger af olie på  

 havet på under ca. 50 liter hidtil ikke havde været  

 strafforfulgt, og at dette også fremover burde være  

 bagatelgrænsen jf.
Folketingstidende 1999/2000 i Tillæg A, spalte  

 4369. Samtidig blev det anført, at man i havne ikke opererer med en  

 bagatelgrænse, idet vandudskiftningen her er mindre og selv små  

 mængder olie kan have alvorlige konsekvenser for havmiljøet.
Forsvarskommandoen under Forsvarsministeriet har i  

 perioden januar 2000 til januar 2003 registreret i alt 77 mulige  

 straffesager, hvoraf 11 sager er blevet henlagt på grund af  

 bagatelgrænsen.
Det svarer til knap 15 procent af de samlede  

 registrerede mulige straffesager.
Efter blandt andet Forsvarsministeriets og  

 Miljøstyrelsens opfattelse er det ikke tilfredsstillende at  

 udledninger under ca. 50 liter ikke kan strafforfølges.
Det  

 følger således direkte af havmiljølovens § 11, at  

 der er et total forbud mod udtømning af olie på  

 søterritoriet.
Med lovforslaget forudsættes det derfor, at der  

 nu også kan ske strafforfølgning i sådanne sager.
 Det er op til domstolene at udmåle straf, men det  

 forudsættes, at der for olieudledninger under 50 liter udmåles  

 bøder på minimum 15.000 kr., hvilket i dag er det generelle  

 minimums bødebeløb for olieudtømninger til havet.
2. Økonomiske og administrative konsekvenser for det  

 offentlige Lovforslaget indebærer ingen økonomiske eller  

 administrative konsekvenser for hverken staten, kommunerne eller  

 amtskommunerne.
3. Økonomiske og administrative konsekvenser for  

 erhvervslivet Lovforslaget indebærer ingen økonomiske eller  

 administrative konsekvenser for erhvervslivet.
4. Miljømæssige konsekvenser Det forventes, at det med den ændrede behandling af  

 bagatelsager for så vidt angår olieudtømninger vil give en  

 miljømæssig forbedring på længere sigt.
Mange mindre  

 olieudslip kan være ligeså miljøskadelige som ét  

 stort.
Det forventes at have en præventiv effekt, når den  

 ændrede behandling af bagatelsager rygtes eller erfares af  

 skibsfartserhvervet.
5. Forholdet til EU-retten Lovforslaget indeholder ikke EU-retlige aspekter 6. Hørte myndigheder og organisationer Forslaget har været sendt i høring hos:
Advokatrådet, Amtsrådsforeningen i Danmark,  

 Arbejderbevægelsens Erhvervsråd, Bilfærgernes  

 Rederiforening, Centralorganisationen af Industriansatte i Danmark, Danmarks  

 Fiskeri- og Havundersøgelser, Danmarks Fiskeriforening, Danmarks  

 Naturfredningsforening, Danmarks Rederiforening, Danmarks  

 Sportsfiskerforbund, Dansk Arbejdsgiverforening, Dansk Industri, Dansk  

 Navigatørforening, Dansk Ornitologisk Forening, Dansk Sejlunion, Dansk  

 Transport og Logistik, Dykkerfirmaernes Brancheforening, Energistyrelsen,  

 Entreprenørforeningen, Erhvervs- og Selskabsstyrelsen,  

 Farvandsvæsenet, Finansministeriet, Forbrugerrådet, Foreningen af  

 Danske Privathavne, Foreningen af Danske Ral- og Sandsugere,  

 Forsvarskommandoen, Forsvarsministeriet, Frederiksberg kommune,  

 Friluftsrådet, Færøernes Landsstyre, Greenpeace Danmark,  

 Grønlands Hjemmestyre, Indenrigs- og Sundhedsministeriet,  

 Ingeniørforeningen i Danmark, Justitsministeriet, Kommunernes  

 Landsforening, Kulturarvsstyrelsen, Kystdirektoratet, Københavns  

 Kommune, Landsorganisationen i Danmark, Maskinmestrenes Forening, Metal  

 Søfart, Miljøklagenævnet, Miljøministeriet  

 Landsplanafdelingen, Ministeriet for Videnskab, Teknologi og Udvikling,  

 Ministeriet for Fødevarer, Landbrug og Fiskeri, Mærsk Olie og  

 Gas A/S, Nationalmuseet, Oliebranchens Fællesrepræsentation,  

 Rederiet A.P.
Møller, Rederiforeningen af 1895, Rederiforeningen for  

 mindre skibe, Rigsombudsmanden i Grønland, Rigsombudet på  

 Færøerne, Rådet for Større Badesikkerhed,  

 Sammenslutningen af Danske Havne, Skov- og Naturstyrelsen,  

 Specialarbejderforbundet i Danmark (SID), Statsministeriet,  

 Sundhedsstyrelsen, Søfartsstyrelsen, Told- og Skattestyrelsen,  

 Trafikministeriet, Udenrigsministeriet, Verdensnaturfonden samt  

 Økonomi- og Erhvervsministeriet.
7. Vurdering af konsekvenser af  

 lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Det forventes, at det med den ændrede behandling af  

 bagatelsager for så vidt angår olieudtømninger vil give en  

 miljømæssig forbedring på længere sigt.
Mange mindre  

 olieudslip kan være ligeså miljøskadelige som ét  

 stort.
Det forventes at have en præventiv effekt, når den  

 ændrede behandling af bagatelsager rygtes eller erfares af  

 skibsfartserhvervet.
Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 (Havmiljøloven) Til nr. 1 Med det nye stykke 4 i § 59 indsættes der i  

 havmiljøloven en bestemmelse svarende til Havretskonventionens artikel  

 230 i dansk ret, hvorefter der fremover kun kan idømmes  

 pengebøder for overtrædelser begået fra udenlandske skibe  

 i den eksklusive økonomiske zone.
 I henhold til Havretskonventionens artikel 230 kan  

 fængselsstraf for overtrædelser begået på  

 søterritoriet kun idømmes, såfremt der er tale om en  

 forsætlig og alvorlig forurening af havmiljøet.
 For overtrædelser begået fra udenlandske skibe  

 på søterritoriet vil der stadig være mulighed for at  

 idømme fængsel i op til 2 år, såfremt der er tale om  

 en forsætlig og alvorlig forurening af havmiljøet.
 I Havretskonventionens art. 1, stk. 4,  

 fastlægges at »forurening af havmiljøet« betyder:
Den tilførsel, foretaget af mennesker, direkte  

 eller indirekte i havmiljøet, herunder i flodmundinger, af stoffer  

 eller energi, som medfører eller kan medføre sådanne  

 ødelæggende virkninger som skade på levende ressourcer,  

 havets dyre- og planteliv, fare for menneskelig sundhed, hindringer for  

 aktiviteter i havet, herunder fiskeri og anden retmæssig brug af havet,  

 forandring af kvaliteten af havvand, set i relation til dets udnyttelse, samt  

 forringelse af naturværdierne.« Formålsbestemmelsen i den nugældende  

 havmiljølov fra 1993 er bredere end beskyttelse af havmiljøet  

 mod forurening og omfatter også »forurening af miljøet, herunder  

 havmiljøet«.
Det fremgår af lovbemærkninger til lovforslag  

 L 205 af 24. februar 1993, at det hermed tilsigtes, at loven også skal  

 regulere den grænseoverskridende forurening fra skibe og platforme,  

 primært luftforurening, der også kan påvirke  

 atmosfæren eller natur og miljø på land, og ikke kun den  

 mere direkte tilførsel af forurenende stoffer og materialer til  

 havmiljøet.
Havmiljølovens formål er sidst blevet udvidet  

 med lov nr. 435 af 10. juni 1997 om ændring af havmiljøloven  

 (hurtigfærger), hvorefter også støj, fart, frekvensen af  

 gennemsejlinger i et område og andre uønskede påvirkninger  

 af naturen og miljøet   herunder havmiljøet   er blevet  

 omfattet af lovens reguleringsområde.
 Ved anvendelse af det nye stykke i § 59 må  

 derfor det noget snævrere formål om »begrænsning af  

 forurening af havmiljøet« lægges til grund.
Havretskonventionen indeholder ingen definition på  

 begrebet »alvorlig forurening«.
Det må bero på en konkret  

 vurdering, om der er tale om en alvorlig forurening.
Mængden og arten  

 af olie- eller kemikalieforureningen er oplagte faktorer at inddrage i  

 vurderingen.
Hertil kommer miljøpåvirkningen af en udledning.  

 Det bemærkes, at alle havområder omkring Danmark af De Forenede  

 Nationers Søfartsorganisation IMO er udpeget som særlige  

 områder.
Det vil sige, at skibsfarten i alle danske havområder er  

 underlagt strengere udledningskriterier end andre steder.
Den udledning, der  

 må finde sted i »særlige havområder«, er så lille, at  

 det skønnes, at den ikke kan ødelægge området.
For  

 eksempel må der, når man lænser (udleder) fra skibenes  

 maskinrum, ikke være synligt olie i lænsevandet.
Vadehavet er ydermere af samme organisation udpeget som  

 »særligt følsomt havområde«.
Et »særligt  

 følsomt havområde« er defineret som et område, der  

 behøver en særlig beskyttelse, fordi det er anerkendt, at  

 området har økologisk, socio-økonomisk eller  

 videnskabelig betydning og er følsomt overfor de skader, som den  

 internationale skibsfart kan forvolde.
En ændring af § 59 i år 2000 har betydet,  

 at udtømninger under 50 liter olie til havet ikke  

 strafforfølges i dag.
Det følger imidlertid af § 11, at  

 der er et total forbud mod udtømning af olie på  

 søterritoriet.
Det forudsættes, at der fremover kan ske  

 strafforfølgning i sager, hvor der er sket udtømning af olie  

 på under 50 liter, såvel på søterritoriet som i den  

 eksklusive økonomiske zone.
Der henvises i øvrigt til pkt. 2.4  

 i de almindelige bemærkninger.
Til nr. 2 Der er tale om en konsekvensrettelse, hvorefter reglerne,  

 der begrænser sanktionen til pengebøder for udtømninger  

 fra udenlandske skibe i den eksklusive økonomiske zone, også  

 gælder for bestemmelser, der er udstedt med hjemmel i  

 havmiljøloven.
Til § 2 (Museumsloven) Til nr. 1 Bestemmelsen er ny.
Bestemmelsen indsættes med  

 henblik på at sikre det fornødne grundlag for Danmarks  

 ratifikation af Havretskonventionens artikler 149 og 303. Havretskonventionen  

 indeholder krav til de enkelte lande om beskyttelse af genstande af  

 arkæologisk og historisk karakter fundet i havet og samarbejde mellem  

 landene herom.
Genstandenes oprindelsesland har fortrinsret, såfremt  

 landene kan bevise deres ejendomsret til genstandene.
Lovforslagets § 2, nr. 1, tager højde for  

 disse forhold og bringer således den danske lovgivnings bestemmelser  

 vedrørende den arkæologiske undervandskulturarv i  

 overensstemmelse med Havretskonventionen.
Ved ratifikationen vil Danmark  

 forpligte sig til at opretholde en minimumsstandard for beskyttelsen af den  

 arkæologiske undervandskulturarv.
Det drejer sig om ansvaret for  

 genstande af arkæologisk eller historisk værdi fundet på  

 den dybe havbund af danske statsborgere og dansk indregistrerede skibe.
Med  

 begrebet den dybe havbund forstås det område af havbunden og den  

 dertil hørende undergrund, som ligger uden for grænserne for  

 national jurisdiktion.
Der er således tale om fund af fortidsminder,  

 herunder vrag af skibe, skibsladninger og dele af sådanne skibe, der  

 må antages at være gået tabt for mere end 100 år  

 siden.
På baggrund af høringssvar fra Dykkerfirmaernes  

 Brancheforening og Nationalmuseet er der i § 28 a, stk. 6, indsat  

 en hjemmel til kulturministeren, hvorefter det konkret kan bestemmes, at  

 fortidsminder, herunder vrag af skibe, skibsladninger og dele af  

 sådanne skibe, der er gået tabt for mindre end 100 år  

 siden, skal være omfattet af loven.
En tilsvarende regulering for  

 så vidt angår fortidsminder på havbunden inden for Danmarks  

 jurisdiktion, findes i museumslovens § 28.
Det skal sikres, at danske statsborgere og dansk  

 indregistrerede skibe har pligt til at anmelde og aflevere fund til  

 myndighederne, samt at der eksisterer procedurer, der sikrer, at genstandene  

 bliver bevaret for eftertiden i hele menneskehedens interesse.
Bestemmelsen  

 fastslår således, at genstande omfattet af stk. 1  

 tilhører staten, medmindre andre lande eller private virksomheder og  

 lignende kan godtgøre deres ejendomsret.
For så vidt angår  

 undervandskulturarv, der findes på havbunden inden for Danmarks  

 jurisdiktion, er dette forhold reguleret af § 28, stk. 1 og 2 i  

 museumsloven.
Det fremgår af § 28, stk. 1, at den, der finder  

 fortidsminder, herunder vrag af skibe, skibsladninger og dele fra  

 sådanne skibsvrag, der må antages at være gået tabt  

 for mere end 100 år siden, i vandløb, søer, i  

 territorialfarvandet eller på kontinentalsoklen, dog ikke ud over 24  

 sømil fra de basislinjer, hvorfra bredden af det ydre  

 territorialfarvand måles, skal straks anmelde fundet til  

 kulturministeren.
Det fremgår af § 28, stk. 2, at genstande,  

 der er omfattet af stk. 1, tilhører staten.
Undtaget herfra er  

 genstande, hvortil nogen godtgør sin ret som ejer. § 28 a,  

 stk. 1, svarer således til principperne for den gældende  

 regulering inden for Danmarks jurisdiktion.
 Såfremt en dansk statsborger eller et dansk  

 indregistreret fartøj finder en genstand, der er omfattet af § 28  

 a, der klart tilhører andre lande eller private, er der ikke pligt til  

 at anmelde eller aflevere fundet til Danmark.
Endvidere skal det sikres, at der ikke foretages  

 ændringer i tilstanden af den undervandskulturarv, der findes på  

 den dybe havbund jf. stk. 1, uden kulturministerens tilladelse, jf.  

 § 28 a, stk. 4, 1. pkt.
Forbudet gælder for  

 undervandskulturarv, der tilhører den danske stat, danske statsborgere  

 eller juridiske personer, der er hjemmehørende i Danmark.
Der er  

 endvidere i § 28 a, stk. 4, 2. pkt., et forbud for danske  

 statsborgere og juridiske personer, der er hjemmehørende i Danmark,  

 mod at foretage ændringer i undervandskulturarv, jf. stk. 1, der  

 tilhører andre.
Formålet med bestemmelsen er at sikre, at  

 også kulturarv på den dybe havbund, der tilhører andre  

 stater eller udenlandske personer, også omfattes af forbudet mod  

 ændringer uden tilladelse.
Bestemmelsen er formuleret bredt under  

 hensyn til ejerforhold af privat eller statslig karakter.
For så vidt  

 angår undervandskulturarv, der findes på havbunden inden for  

 Danmarks jurisdiktion, er dette forhold reguleret af § 14 i lov om  

 naturbeskyttelse (naturbeskyttelsesloven). Det fremgår heraf, at der  

 ikke må foretages ændringer i tilstanden af vrag af skibe eller  

 skibsladninger, der befinder sig i territorialfarvandet eller på  

 kontinentalsoklen, dog ikke ud over 24 sømil fra de basislinjer,  

 hvorfra bredden af det ydre territorialfarvand måles. § 28 a,  

 stk. 4, svarer således til principperne for den gældende  

 regulering inden for Danmarks jurisdiktion.
Kulturministeriet har fundet det  

 mest hensigtsmæssigt at foretage den samlede regulering af kulturarven  

 på den dybe havbund i museumsloven.
Da artikel 149 som tidligere nævnt er uklar, er der  

 med § 28 a, stk. 7, indsat en bemyndigelse til kulturministeren til  

 at fastsætte et udfyldende regelsæt, hvor omfanget af ordningen  

 nærmere kan reguleres.
Dette kan formentlig være relevant for  

 eksempel i tilfælde, hvor der er tale om genstande, der er omfattet af  

 § 28 a, stk. 1, men som klart er uden arkæologisk eller  

 historisk betydning.
Til nr. 2 og 3 Der er tale om en tilpasning af strafbestemmelsen i  

 museumsloven, således at overtrædelse af § 28 a,  

 stk. 3-5, sanktioneres med bøde, der ved skærpende  

 omstændigheder kan stige til fængsel.
Til § 3 Det er hensigten, at Danmarks ratifikation af De Forenede  

 Nationers Havretskonvention af 10. december 1982 finder sted i  

 efteråret 2003. Datoen for lovens ikrafttræden er valgt  

 herudfra.
 For så vidt angår lovforslagets § 2  

 præciseres det, at bestemmelsen alene vedrører fund, der  

 gøres efter lovens ikrafttræden.
Til § 4 § 1, der angår ændring af  

 havmiljøloven, sættes i kraft for Grønland ved en  

 kongelig anordning.
Havmiljøområdet er færøsk  

 særanliggende.
Museumsloven er henholdsvis færøsk  

 særanliggende og grønlandsk hjemmestyreanliggende.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 476 af 30. juni 1993 om beskyttelse af havmiljøet, som  

 ændret bl.a. ved § 1 i lov nr. 394 af 22. maj 1996, lov nr. 435 af  

 10. juni 1997, § 3 i lov nr. 902 af 16. december 1998, § 1 i lov  

 nr. 315 af 5. maj 2000, § 1 i lov nr. 316 af 5. maj 2000 og senest ved  

 § 4 i lov nr. 386 af 6. juni 2002, foretages følgende  

 ændringer:
 1. I § 59 indsættes som stk. 4:
»Stk. 4. Stk. 3 finder ikke anvendelse på  

 overtrædelser begået fra udenlandske skibe.
For  

 overtrædelser begået fra udenlandske skibe kan straffen stige til  

 fængsel i indtil 2 år, hvis overtrædelsen er begået  

 på søterritoriet, og der er tale om forsætlig og alvorlig  

 forurening af havmiljøet.« 2. § 61, stk. 1, affattes således:
§ 61. I regler, der udstedes i henhold til § 11,  

 stk. 3, § 14, § 17, § 18, § 19, § 20,  

 stk. 2 og 3, § 22, stk. 2 og 3, § 23, stk. 2,  

 § 24, § 28, § 30, § 31, stk. 4, § 32m  

 § 33, § 39, § 40, § 47 og § 55, stk. 2 samt  

 § 58a kan der fastsættes straf af bøde.
Der kan endvidere  

 fastsættes, at straffen kan stige til hæfte eller fængsel i  

 indtil 2 år under tilsvarende omstændigheder som anført i  

 § 59, stk. 2.
»I regler, der udstedes i henhold til § 11,  

 stk. 3, § 14, § 17, § 18, § 19, § 20,  

 stk. 2 og 3, § 22, stk. 2 og 3, § 23 stk. 2,  

 § 24, § 28, § 30, § 31, stk. 4, § 32,  

 § 33, § 39, § 40, § 41, § 47, § 55,  

 stk. 2, § 55 a og § 58 a kan der fastsættes straf af  

 bøde.
Det kan endvidere fastsættes, at straffen kan stige til  

 fængsel i indtil 2 år under tilsvarende omstændigheder som  

 anført i § 59, stk. 3. For overtrædelser begået  

 fra udenlandske skibe kan det dog alene fastsættes, at straffen  

 kan stige til fængsel i indtil 2 år under tilsvarende  

 omstændigheder som anført i § 59, stk. 4.« § 2 I museumsloven jf. lov nr. 473 af 7. juni 2001, som ændret ved  

 § 30 i lov nr. 145 af 25. marts 2002, foretages følgende  

 ændring:
 1. Efter § 28 indsættes:
»§ 28 a.
Fund af fortidsminder, herunder vrag af skibe,  

 skibsladninger og dele fra sådanne skibsvrag, der må antages at  

 være gået tabt for mere end 100 år siden, gjort på  

 den dybe havbund, jf. stk. 2, af danske statsborgere eller af et dansk  

 indregistreret fartøj, tilhører den danske stat, medmindre  

 andre lande eller private kan bevise deres ejendomsret.
 Stk. 2. Ved den dybe havbund forstås den havbund og  

 dennes undergrund, der ligger uden for grænserne for national  

 jurisdiktion.
 Stk. 3. Fund efter stk. 1 skal straks anmeldes til  

 kulturministeren.
Stk. 4. Der må ikke uden kulturministerens tilladelse  

 foretages ændringer i tilstanden af undervandskulturarv, jf.  

 stk. 1, som tilhører den danske stat, danske statsborgere eller  

 juridiske personer, der er hjemmehørende i Danmark.
Danske  

 statsborgere og juridiske personer, der er hjemmehørende i Danmark,  

 må ikke foretage ændringer af undervandskulturarv, jf.  

 stk. 1, som tilhører andre uden tilladelse fra de  

 pågældende.
Stk. 5. Den, der optager genstande, som tilhører  

 staten, jf. stk. 1, og den, der får en sådan genstand i sin  

 besiddelse, skal straks aflevere genstanden til kulturministeren.
Den, der  

 har foretaget optagningen, har ikke krav på  

 bjærgeløn.
 Stk. 6. Kulturministeren kan bestemme, at fortidsminder,  

 herunder vrag af skibe, skibsladninger og dele fra sådanne skibsvrag,  

 der er gået tabt for mindre end 100 år siden, skal være  

 omfattet af bestemmelsen i stk. 1.
Stk. 7. Kulturministeren kan fastsætte nærmere  

 regler om de i stk. 3-6 nævnte forhold.« § 40. Med bøde straffes den, der 2. I § 40, stk. 1, nr. 1, indsættes efter  

 »§ 28, stk. 1 og stk. 5, 1. pkt.,«: »§ 28 a,  

 stk. 3-5,« 1)	overtræder § 27, stk. 2, § 28, stk. 1 og  

 stk. 5, 1. pkt., § 29, stk. 1, § 30, stk. 2, 2.  

 pkt., § 31, stk. 2, 2. pkt., og § 33 eller 2)	tilsidesætter en beslutning efter § 27, stk. 3, og  

 § 29, stk. 2, om, at et arbejde skal indstilles.
 Stk. 2. Straffen kan stige til fængsel i indtil 1  

 år, såfremt en overtrædelse af § 27, stk. 2,  

 § 28, stk. 1 og stk. 5, 1. pkt., § 29, stk. 1,  

 § 30, stk. 2, 2. pkt., § 31, stk. 2, 2. pkt., er  

 begået med forsæt og der er opnået eller tilsigtet en  

 økonomisk fordel for den pågældende selv eller andre og  

 der i øvrigt foreligger særlig skærpende  

 omstændigheder.
3. I § 40, stk. 2, indsættes efter  

 »§ 28, stk. 1 og stk. 5, 1. pkt.,«: »§ 28 a,  

 stk. 3-5,« Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
§ 3 Loven træder i kraft den 1. juni 2003.
§ 4 Loven gælder ikke for Færøerne og Grønland.  

 § 1 kan ved kongelig anordning sættes i kraft for Grønland  

 med de ændringer, der følger af de særlige  

 grønlandske forhold.
