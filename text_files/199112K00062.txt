Nr LSF 62 Forslag til Lov om ændring af lov om nordisk samarbejde Fremsat af ministeren for nordisk samarbejde (Thor Pedersen) den 23. oktober 1991 Vedtaget ved tredjebehandling den 12. december 1991 Lov nr. 841 af 18/12/1991 § 1 I lov nr. 185 af 28. april 1971 om nordisk samarbejde, som ændret ved lov  

 nr. 263 af 22. maj 1974, lov nr. 220 af 16. maj 1984 og lov nr. 521 af 4.  

 december 1985, foretages følgende ændringer:
 1. § 1 affattes således:
»§ 1. Danmark deltager i det nordiske samarbejde i  

 overensstemmelse med samarbejdsoverenskomsten af 23. marts 1962 mellem  

 Danmark, Finland, Island, Norge og Sverige med senere ændringer.« 2. § 2 ophæves.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 185 af 28. april 1971 om nordisk samarbejde, som ændret ved lov  

 nr. 263 af 22. maj 1974, lov nr. 220 af 16. maj 1984 og lov nr. 521 af 4.  

 december 1985, foretages følgende ændringer:
 1. § 1 affattes således:
»§ 1. Danmark deltager i det nordiske samarbejde i overensstemmelse  

 med samarbejdsoverenskomsten af 23. marts 1962 mellem Danmark, Finland,  

 Island, Norge og Sverige med senere ændringer.« 2. § 2 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Forslaget har sin baggrund i de ændringer i samarbejdsoverenskomsten  

 mellem Danmark, Finland, Island, Norge og Sverige af 23. marts 1962 med  

 senere ændringer (Helsingforsaftalen), som er undertegnet den 21. august 1991  

 i Tammerfors af de nordiske landes regeringer (Nordisk Ministerråd) efter  

 rekommandation fra Nordisk Råd.
Overenskomsten om ændring af samarbejdsoverenskomsten blev fra dansk side  

 undertegnet af minister for nordisk samarbejde Thor Pedersen.
Overenskomsten  

 træder i kraft tredive dage efter den dag, hvor samtlige parter har givet det  

 finske udenrigsministerium meddelelse om deres godkendelse af overenskomsten.
 Dansk godkendelse af overenskomsten vil blive givet efter vedtagelsen af  

 nærværende lovforslag.
 Ændringerne i samarbejdsoverenskomsten vedrører artiklerne 51, 52, 54, 55,  

 56, 57 og 58:
 I art. 51 tilføjes i stk. 2 ordet mindst i forbindelse med antallet af  

 årlige, ordinære sessioner. Ændringen åbner mulighed for mere end een ordinær  

 session om året.
Med den nye formulering af art 52 stk. 1 fastsættes grænsen for antallet  

 af præsidiemedlemmer i selve Helsingforsaftalen.
Delegationerne skal fortsat  

 være repræsenteret med mindst to medlemmer, og de forskellige politiske  

 anskuelser skal så vidt muligt repræsenteres i præsidiet.
 I art. 54 stk. 2 udgår sætningen om præsidiets kompetence til ansættelse  

 af udvalgssekretærer og præsidiesekretariatets øvrige personale.
Art. 55 stk. 1 giver præsidiet og rådets udvalg mulighed for at fremsætte  

 forslag for rådet på linie med - som hidtil - regeringerne, de selvstyrende  

 områders styrelser, ministerrådet og medlemmerne.
Formålet er at styrke  

 præsidiets og udvalgenes muligheder for at tage initiativer.
Art. 55 stk. 2 præciserer præsidiets rolle som organ for behandling af  

 forslag på samme måde som udvalgene inden slutbehandling i rådet.
Der åbnes  

 således mulighed for, at præsidiet kan fremføre egne initiativer direkte for  

 ministerrådet uden forudgående behandling i et udvalg eller i  

 plenarforsamlingen.
 Den ny formulering i art. 56 stk. 2 og 3 åbner mulighed for, at præsidiet  

 uden særlige betingelser kan gøre fremstillinger og fremsætte udtalelser.
 Art. 57 giver medlemmerne ret til at stille skriftlige spørgsmål til  

 ministerrådet og regeringerne mellem sessionerne.
Art. 58 stk. 2 giver præsidiet kompetence til at fordele Nordisk Råds egne  

 budgetmidler.
Til ændringsforslaget kan bemærkes følgende:
Den nye § 1 har til formål at bringe lovgivningen i overensstemmelse med  

 overenskomstens bestemmelser.
Ophævelse af lovens § 2 skyldes, at der er  

 fastsat regler om delegationernes sammensætning i samarbejdsoverenskomsten.
 Efter vedtagelsen af det foreslåede ændringsforslag vil dansk godkendelse  

 af fremtidige ændringer af samarbejdsoverenskomsten kunne ske uden  

 lovændring.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget Artikel 51 Plenarforsamlingen består af alle medlemmer af rådet.
 Plenarforsamlingen afholder ordinær session mindst en gang om året.  

 Ekstraordinær session afholdes, når plenarforsamlingen eller præsidiet  

 beslutter det, eller når mindst to regeringer eller mindst femogtyve valgte  

 medlemmer begærer det.
 Rådets beføjelser udøves af plenarforsamlingen, hvis andet ikke er særligt  

 foreskrevet.
 Plenarforsamlingens forhandlinger er offentlige, med mindre  

 plenarforsamlingen beslutter andet.
Artikel 51 Plenarforsamlingen består af alle medlemmer af Rådet.
Plenarforsamlingen afholder ordinær session en gang om året.
Ekstraordinær  

 session afholdes, når plenarforsamlingen eller Præsidiet beslutter dette,  

 eller når mindst to regeringer eller mindst femogtyve valgte medlemmer  

 fremsætter anmodning derom.
 Rådets beføjelser udøves af plenarforsamlingen, hvis andet ikke er særligt  

 foreskrevet.
 Plenarforsamlingens forhandlinger er offentlige, med mindre  

 plenarforsamlingen beslutter andet.
Artikel 52 Plenarforsamlingen udpeger for et år ad gangen ved første årlige ordinære  

 session et præsidium bestående af en præsident og højst ti andre medlemmer.  

 Alle delegationer skal være repræsenterede i præsidiet med mindst to  

 medlemmer hver.
Så vidt muligt bør forskellige politiske meningsretninger  

 repræsenteres i præsidiet.
 Medlemmer af præsidiet skal være valgte medlemmer af rådet.
 Bliver hvervet som medlem af præsidiet ledigt mellem to ordinære  

 sessioner, skal et nyt medlem udpeges for tiden indtil næste ordinære session  

 af den delegation, som det afgåede medlem tilhørte.
 Præsidiet varetager rådets løbende forretninger og optræder i øvrigt på  

 rådets vegne i den udstrækning, som fremgår af denne overenskomst og rådets  

 forretningsorden.
Artikel 52 Plenarforsamligen udpeger ved hver ordinær session et Præsidium, bestående  

 af en præsident og ni andre medlemmer.
Alle delegationer skal være  

 repræsenteret i Præsidiet med to medlemmer hver.
Så vidt muligt bør  

 forskellige politiske meningsretninger repræsenteres i Præsidiet.
 Medlemmer af Præsidiet skal være valgte medlemmer af Rådet.
 Bliver hvervet som medlem af Præsidiet ledigt mellem to ordinære  

 sessioner, skal et nyt medlem udpeges for tiden indtil næste ordinære session  

 af den delegation, som det afgåede medlem tilhørte.
 Præsidiet varetager Rådets løbende forretninger og optræder i øvrigt på  

 Rådets vegne i den udstrækning, som fremgår af denne overenskomst og Rådets  

 forretningsorden.
Artikel 54 Rådet bistås i sin virksomhed af et præsidiesekretariat, som ledes af en  

 præsidiesekretær, udpeget af præsidiet, samt af et kollegium  

 (sekretærkollegiet) bestående af præsidiesekretæren og generalsekretæren for  

 hvert lands delegation.
 Hver delegation ansætter det sekretariatspersonale, der skal bistå  

 delegationen.
Artikel 54 Rådet bistås i sin virksomhed af et Præsidiesekretariat, som ledes af en  

 præsidesekretær, udpeget af Præsidiet, samt af et Kollegium  

 (sekretærkollegiet) bestående af præsidiesekretæren og generalsekretæren for  

 hvert lands delegation.
Præsidiet udpeger udvalgenes sekretærer samt det øvrige personale, der er  

 nødvendigt for at udføre Rådets fælles sekretariatsopgaver.
Hver delegation  

 ansætter det sekretariatspersonale, der skal bistå delegationen.
Artikel 55 Regeringerne, Færøernes landsstyre, Grønlands landsstyre, Ålands  

 landskapsstyrelse, ministerrådet, rådets præsidium og udvalg samt medlemmerne  

 har ret til at fremsætte forslag for rådet.
 Ethvert forslag skal behandles af præsidiet eller i et udvalg, inden det  

 færdigbehandles i rådet.
Artikel 55 Regeringerne, Færøernes landsstyre, Grønlands landsstyre, Ålands  

 landskapsstyrelse, ministerrådet og medlemmerne har ret til at fremsætte  

 forslag for Rådet.
 Ethvert forslag skal behandles i et udvalg, inden det færdigbehandles i  

 Rådet.
Artikel 56 Rekommandationer vedtages af plenarforsamlingen på grundlag af fremsat  

 forslag herom.
 Anden henvendelse (fremstilling) end rekommandation kan foretages af  

 præsidiet på grundlag af fremsat forslag herom.
Udtalelser afgives af plenarforsamlingen.
Når præsidiet foretager  

 henvendelse (fremstilling), afgives udtalelse af præsidiet.
 Præsidiet skal til plenarforsamlingen anmelde de foranstaltninger, der er  

 truffet i henhold til andet eller tredje afsnit.
Artikel 56 Rekommandationer vedtages af Plenarforsamlingen på grundlag af fremsat  

 forslag herom.
 Dersom det ikke er hensigtsmæssigt at afvente behandling i  

 Plenarforsamlingen, eller dersom andre grunde foreligger dertil, kan  

 Præsidiet i stedet for rekommandation af Plenarforsamlingen foretage anden  

 henvendelse.
 Udtalelser afgives af Plenarforsamlingen eller under de forudsætninger,  

 der er angivet i andet afsnit, af Præsidiet.
 Præsidiet skal til Plenarforsamlingen anmelde de foranstaltninger, der er  

 truffet i henhold til andet eller tredje afsnit.
Artikel 57 Et valgt medlem kan stille spørgsmål til regering eller til ministerrådet  

 i anledning af beretning eller meddelelse, der er afgivet til rådet, eller i  

 øvrigt om emner, som angår det nordiske samarbejde.
Artikel 57 Et valgt medlem kan i Plenarforsamlingen stille spørgsmål til  

 ministerrådet i anledning af en beretning eller meddelelse, der er afgivet  

 til Rådet, eller i øvrigt om emner, som angår det nordiske samarbejde Artikel 58 Hver delegation svarer for udgifterne til sin deltagelse i rådet.
 Præsidiet træffer for hvert budgetår bestemmelse om, hvorledes de fælles  

 udgifter skal fordeles mellem delegationerne.
Artikel 58 Hver delegation svarer for udgifterne til sin deltagelse i Rådet.
Plenarforsamlingen, eller i henhold til Plenarforsamlingens bemyndigelse  

 Præsidiet, træffer for hvert budgetår bestemmelse om, hvorledes de fælles  

 udgifter skal fordeles mellem delegationerne.
Præsidiet kan i særlige  

 tilfælde træffe beslutning om at ændre denne fordeling.
Bilag Overenskomst om ændring af samarbejdsoverenskomsten mellem Danmark, Finland, Island, Norge og Sverige Danmarks, Finlands, Islands, Norges og Sveriges regeringer, som ved overenskomster af den 13. februar 1971, den 11. marts 1974, den  

 15. juni 1983 og den 6. maj 1985 har ændret samarbejdsoverenskomsten af 23.  

 marts 1962 mellem de nordiske lande, og som finder det formålstjenligt med  

 visse ændringer af Nordisk Råds organisation og arbejdsformer, er blevet  

 enige om følgende:
I Artiklerne 51, 52, 54, 55, 56, 57 og 58 i samarbejdsoverenskomsten får  

 følgende nye ordlyd:
Artikel 51 »Plenarforsamlingen består af alle medlemmer af rådet.
 Plenarforsamlingen afholder ordinær session mindst en gang om året.  

 Ekstraordinær session afholdes, når præsidiet beslutter dette, eller når  

 mindst to regeringer eller mindst femogtyve valgte medlemmer fremsætter  

 anmodning derom.
 Rådets beføjelser udøves af plenarforsamlingen, hvis andet ikke er særligt  

 foreskrevet.
 Plenarforsamlingens forhandlinger er offentlige, medmindre  

 plenarforsamlingen beslutter andet«.
Artikel 52 »Plenarforsamlingen udpeger for et år ad gangen ved første årlige  

 ordinære session et præsidium bestående af en præsident og højst ti andre  

 medlemmer.
Delegationerne skal være repræsenteret i præsidiet med mindst to medlemmer  

 hver.
Så vidt muligt bør forskellige politiske anskuelser repræsenteres i  

 præsidiet.
Medlemmer af præsidiet skal være valgte medlemmer af rådet.
Bliver hvervet  

 som medlem af præsidiet ledigt mellem to ordinære sessioner, skal for tiden  

 indtil et nyt præsidium udpeges, et nyt medlem udpeges af den delegation, som  

 det afgåede medlem tilhørte.
 Præsidiet varetager rådets løbende forretninger og optræder i øvrigt på  

 rådets vegne i den udstrækning, som fremgår af denne overenskomst og rådets  

 forretningsorden«.
Artikel 54 »Rådet bistås i sin virksomhed af et præsidiesekretariat, som ledes  

 af en præsidiesekretær, udpeget af præsidiet, samt af et kollegium  

 (sekretærkollegiet) bestående af præsidiesekretæren og generalsekretæren for  

 hvert lands delegation.
 Hver delegation ansætter det sekretariatspersonale, der skal bistå  

 delegationen«.
Artikel 55 »Regeringerne, Færøernes landsstyre, Grønlands landsstyre, Ålands  

 landskapsstyrelse, ministerrådet, rådets præsidium og udvalg samt medlemmerne  

 har ret til at fremsætte forslag for rådet.
 Ethvert forslag skal behandles i et udvalg eller af præsidiet, inden det  

 færdigbehandles i rådet«.
Artikel 56 »Rekommandationer vedtages af plenarforsamlingen på grundlag af  

 fremsat forslag herom.
 Anden henvendelse (fremstilling) kan foretages af præsidiet på grundlag af  

 fremsat forslag herom.
Udtalelser afgives af plenarforsamlingen.
Når præsidiet foretager  

 henvendelse (fremstilling), afgives udtalelse af præsidiet.
 Præsidiet skal til plenarforsamlingen anmelde de foranstaltninger, der er  

 truffet i henhold til andet eller tredie afsnit«.
Artikel 57 »Et valgt medlem kan stille spørgsmål til regering eller til  

 ministerrådet i anledning af beretning eller meddelelse, der er afgivet til  

 rådet, eller i øvrigt om emner, som angår det nordiske samarbejde«.
Artikel 58 »Hver delegation svarer for udgifterne til sin deltagelse i rådet.
 Præsidiet træffer for hvert budgetår bestemmelse om, hvorledes de fælles  

 udgifter skal fordeles mellem delegationerne«.
II Overenskomsten træder i kraft tredive dage efter den dag, hvor samtlige  

 parter har givet det finske udenrigsministerium meddelelse om deres  

 godkendelse af overenskomsten.
 Det finske udenrigsministerium underretter de øvrige parter om modtagelsen  

 af disse meddelelser og om tidspunktet for overenskomstens ikrafttrædelse.
III Originalteksten til denne overenskomst deponeres i det finske  

 udenrigsministerium, der tilstiller de øvrige parter bekræftede genparter  

 heraf.
 Til bekræftelse heraf har undertegnede befuldmægtigede repræsentanter  

 undertegnet denne overenskomst.
 Udfærdiget i Tammerfors den 21. august 1991 i et eksemplar på dansk,  

 finsk, islandsk, norsk og svensk, hvilke tekster alle har samme gyldighed.
