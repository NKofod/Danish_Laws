Bekendtgørelse om ændring af bekendtgørelse om økologisk arealtilskud § 1 I bekendtgørelse nr. 80 af 28. januar 2015 om økologisk arealtilskud foretages følgende ændringer:
 1. I indledningen indsættes »efter bemyndigelse«: »i henhold til § 5, stk. 1, nr. 40, i bekendtgørelse nr. 512 af 23. april 2015 om NaturErhvervstyrelsens opgaver og beføjelser«.
 2. Overalt i bekendtgørelsen ændres »Fødevareministeriets« til: »Miljø- og Fødevareministeriets«.
 3. I § 4, stk. 1, ændres »stk. 2 og 3« til: »stk. 2-4«.
 4. I § 4 indsættes efter stk. 2 som nyt stykke:
»Stk. 3. For bedrifter, der ved udløbet af fristen for indgivelse af Fællesskema i 2015 hverken var autoriseret af NaturErhvervstyrelsen til økologisk jordbrugsproduktion eller omfattet af en ansøgning herom, kan ansøgning om tilsagn om tilskud for en tilsagnsperiode, der begynder den 1. september 2015, indgives fra den 2. august 2015 og skal være modtaget i NaturErhvervstyrelsen senest den 1. september 2015. For at en ansøgning kan komme i betragtning, er det en betingelse, at der for bedriften ikke er indgivet ansøgning i medfør af stk. 1.« Stk. 3 og 4 bliver herefter stk. 4 og 5.
 5. I § 4, stk. 3, der bliver stk. 4, ændres »stk. 2« til: »stk. 2 og 3«.
 6. I § 4, stk. 4, der bliver stk. 5, ændres »stk. 1 og 2« til: »stk. 1-3«.
 7. I § 6, stk. 1, indsættes som nr. 5:
»5) Ansøgninger i medfør af § 4, stk. 3.« 8. Kapitel 12 ophæves.
§ 2 Bekendtgørelsen træder i kraft den 2. august 2015.
