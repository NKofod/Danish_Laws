Nr LSF 94 Forslag til Lov om afregning af amtskommunernes og Frederiksberg Kommunes  

 finansieringsgaranti for 1994 og om ændring af lov om kommunal udligning og  

 generelle tilskud til kommuner og amtskommuner (Udsættelse af afregningen af  

 amtskommunernes og Frederiksberg Kommunes finansieringsgaranti for 1994) Fremsat af indenrigsministeren (Birte Weiss) den 29. november 1995 Vedtaget ved tredjebehandling den 19. marts 1996 Lov nr. 223 af 27/03/1996 § 1. Tidspunkterne for afregningen for amtskommunerne og Frederiksberg Kommune af de beløb, der er nævnt i § 64 B i kildeskatteloven, jf. lovbekendtgørelse nr. 728 af 5. august 1994, bestemmes af indenrigsministeren.
§ 2. I lov om kommunal udligning og generelle tilskud til kommuner  

 og amtskommuner, jf. lovbekendtgørelse nr. 555 af 30. juni 1995, indsættes i  

§ 25, stk. 4, efter »afdrag på hypotekbanklån«: »samt  

 anden gæld til staten.« § 3. Loven træder i kraft dagen efter bekendtgørelsen i  

 Lovtidende.
Oprindeligt fremsat forslag § 1. Tidspunkterne for afregningen for amtskommunerne og  

 Frederiksberg Kommune af de beløb, der er nævnt i § 64 B i kildeskatteloven,  

 jf. lovbekendtgørelse nr. 728 af 5. august 1994, bestemmes af  

 indenrigsministeren.
§ 2. I lov om kommunal udligning og generelle tilskud til kommuner  

 og amtskommuner, jf. lovbekendtgørelse nr. 555 af 30. juni 1995, indsættes i  

 § 25, stk. 4, efter »afdrag på hypotekbanklån«: »samt anden  

 gæld til staten.« § 3. Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Lovforslagets formål Lovforslaget er en opfølgning af regeringens aftaler med henholdsvis  

 Amtsrådsforeningen af 12. juni 1995 og Frederiksberg Kommune af 13. juni 1995  

 om økonomien i 1996.
 Det fremgår af aftalen med Amtsrådsforeningen:
 »Regeringen vil søge hjemmel til at udsætte afregningen af amternes  

 finansieringsgaranti for 1994, således at tilbagebetalingen af amternes gæld  

 i Hypotekbanken finder sted, når der bliver overskud i amternes økonomi.
Regeringen vil kompensere amterne for den hermed forbundne renteudgift i  

 1996.« Det fremgår tilsvarende af aftalen med Frederiksberg Kommune:
 »Regeringen vil imidlertid søge hjemmel til at udsætte afregningen af  

 Frederiksberg Kommunes finansieringsgaranti for 1994, således at  

 tilbagebetalingen af kommunens gæld i Hypotekbanken finder sted i 1997, hvis  

 der er overskud i kommunens økonomi.
Regeringen vil kompensere Frederiksberg Kommune for den hermed forbundne  

 renteudgift i 1996.« Formålet med aftalerne om at udsætte finansieringsgarantien er at styrke  

 amtskommunernes og Frederiksberg Kommunes økonomi i 1996.
 De foreliggende skøn over udviklingen i udskrivningsgrundlaget for 1994  

 tyder således på, at udskrivningsgrundlaget for 1994 vil overstige det i  

 loven garanterede udskrivningsgrundlag.
 Hermed vil garantien medføre en betaling fra amtskommunerne og  

 Frederiksberg Kommune til staten i 1996 i forbindelse med afregningen af  

 slutskat for 1994.
 Denne betaling skal efter de gældende regler anvendes til afdrag på de  

 hypotekbanklån, som amtskommunerne og Frederiksberg Kommune har optaget i  

 1993.
 Med henblik på at skabe balance i amtskommunernes og Frederiksberg  

 Kommunes økonomi i 1996 indgår det i de økonomiske aftaler, at afregningen  

 udskydes, til der bliver overskud i økonomien.
2. De gældende regler Reglerne om finansieringsgaranti for 1994 fremgår af kildeskattelovens §  

 64 B.
Ved lov nr. 385 af 14. juni 1995 er denne paragraf i kildeskatteloven  

 blevet ophævet med virkning fra indkomståret 1995. Ophævelsen var af mere  

 redaktionel karakter, idet bestemmelsen kun vedrører indkomståret 1994, selv  

 om afregningen af slutskatten for 1994 først skal finde sted i 1996.
 Finansieringsgarantien for 1994 omfatter amtskommunerne samt Københavns og  

 Frederiksberg Kommuner.
 Reglerne om finansieringsgarantien for 1994 indebærer, at der i 1996 dels  

 skal ske en afregning af slutskatten for 1994 efter de almindelige regler, og  

 dels en afregning af finansieringsgarantien for 1994. Afregningen af  

 finansieringsgarantien beregnes som indkomstskatteprovenuet af forskellen  

 mellem henholdsvis Københavns Kommunes, Frederiksberg Kommunes og  

 amtskommunernes samlede faktiske udskrivningsgrundlag for 1994 opgjort pr.  

 maj 1996, og de i loven forudsatte udskrivningsgrundlag for 1994.
 Hvis de faktiske udskrivningsgrundlag for 1994 er mindre end de  

 forudsatte, udbetales de fremkomne beløb af statskassen til Københavns og  

 Frederiksberg Kommuner og amtskommunerne.
 Hvis de faktiske udskrivningsgrundlag er højere end de forudsatte,  

 modregnes de fremkomne beløb i de udbetalte forskudsbeløb i de sidste tre  

 måneder af 1996. Beløbene anvendes til afdrag på de hypotekbanklån, som  

 Københavns Kommune, Frederiksberg Kommune og amtskommunerne har optaget i  

 1993. Eventuelle overskydende beløb tilfalder statskassen, med mindre det  

 aftales at nedbringe anden gæld til staten.
 Efter de gældende regler foretages endvidere en særlig korrektion af  

 beskatningsgrundlaget i den kommunale udligning.
 I henhold til § 25, stk. 4, i lov om kommunal udligning og generelle  

 tilskud til kommuner og amtskommuner korrigeres beskatningsgrundlag for  

 beregningsåret 1994 med de afregnede beløb efter kildeskattelovens § 64 B for  

 amtskommuner, Københavns og Frederiksberg Kommuner ved beregningen af  

 efterreguleringerne af tilskud og udligning for tilskudsåret 1995, idet der  

 dog ikke indgår eventuelle beløb anvendt til afdrag på hypotekbanklån.
 Korrektionen af beskatningsgrundlaget indgår i den amtskommunale udligning  

 - og for Københavns og Frederikberg Kommuner tillige i den primærkommunale  

 udligning.
3. Lovforslagets indhold 3.1. Udsættelse af finansieringsgarantien for 1994 Finansieringsgarantien for Københavns Kommune, Frederiksberg Kommune og  

 amtskommunerne for 1994 skal i henhold til de gældende regler afregnes i  

 1996. Lovforslaget indebærer, at afregningen for Frederiksberg Kommune og  

 amtskommunerne udsættes til et tidspunkt, der fastsættes af  

 indenrigsministeren.
 På dette tidspunkt anvendes beløbene fortsat til afdrag på de  

 hypotekbanklån, som Frederiksberg Kommune og amtskommunerne har optaget i  

 1993. Eventuelle overskydende beløb tilfalder statskassen, medmindre det  

 aftales at nedbringe anden gæld til staten.
De gældende regler om finansieringsgarantien omfatter foruden  

 Frederiksberg Kommune og amtskommunerne også Københavns Kommune.
Dette  

 lovforslag om udsættelse af afregningen omfatter imidlertid ikke Københavns  

 Kommune.
Det skyldes, at en udsættelse ikke indgik i regeringens  

 økonomiaftale med Københavns Kommune for 1996. Ved indgåelsen af aftalen  

 forventedes afregningen af finansieringsgarantien at være positiv for  

 Københavns Kommune, og dette provenu indgik derfor som en af forudsætningerne  

 for aftalen.
 Størrelsen af finansieringsgarantien for 1994 kan opgøres i maj 1996, når  

 opgørelsen af det faktiske udskrivningsgrundlag for 1994 foreligger pr. maj  

 1996.
 Da det på nuværende tidspunkt forventes, at finansieringsgarantien for  

 1994 vil medføre en udgift for amtskommunerne og Frederiksberg Kommune i  

 1996, vil en udsættelse af afregningen betyde en styrkelse af disse  

 (amts)kommuners økonomi i 1996.
Det indgår i lovforslaget, at indenrigsministeren bemyndiges til at  

 fastsætte, hvornår finansieringsgarantien for Frederiksberg Kommune og  

 amtskommunerne skal afregnes.
Det forudsættes i den forbindelse, at  

 afregningen finder sted, når der er overskud i henholdsvis amtskommunernes og  

 Frederiksberg Kommunes økonomi, jf. den ovenfor citerede formulering i  

 aftalerne om økonomien i 1996.
Det skal i den forbindelse påpeges, at der to gange tidligere er anvendt  

 et overskudsbegreb til fastlæggelse af tidspunkter for afregning af beløb  

 mellem kommunerne og staten.
Det er sket dels i forbindelse med de udskudte  

 såkaldte novemberafregninger vedrørende årene 1989 og 1990 omfattende  

 amtskommunerne og Københavns og Frederiksberg Kommuner, og dels i forbindelse  

 med tilbagebetalingen af hypotekbanklån optaget i 1993 og 1994 omfattende  

 kommuner og amtskommuner.
Udskydelsen af novemberafregningerne, dvs. tilbagebetaling af for meget  

 modtaget forskudsskat, for 1989 og 1990 var et led i aftalen af 9. maj 1990  

 mellem regeringen og Amtsrådsforeningen om den kommunale økonomi.
Tilsvarende  

 aftaler var indgået med Københavns og Frederiksberg Kommuner.
Udskydelsen er  

 sket med hjemmel i kildeskattelovens § 64 A, hvoraf det fremgår, at  

 tidspunktet for og størrelsen af tilbagebetalingen af de udsatte  

 novemberrater fastsættes af indenrigsministeren efter forhandling med de  

 pågældende parter.
Efter aftalens tekst skal tilbagebetalingen påbegyndes,  

 når der bliver overskud i amtskommunernes økonomi.
 Hypotekbanklånene for 1993 og 1994 blev ydet som et led i regeringens  

 aftaler med de kommunale parter i juni 1991 om økonomien i årene 1992 til  

 1994. Lånene skal efter aftalerne tilbagebetales, når der bliver overskud i  

 den kommunale økonomi.
Vurderingen af over- eller underskud skal efter aftalerne indgå i de  

 årlige forhandlinger om den kommunale økonomi.
For så vidt angår spørgsmålet  

 om opgørelse af overskud fremgår det af aftalerne, at der er enighed mellem  

 parterne om, at overskud fortolkes som overskud ved uændret skat og uændrede  

 udgifter i forhold til det beregningsmæssige udgangspunkt for 1992.
 Hypotekbanklånene for 1993 blev ydet med aktstykke 310 af 26. juni 1992. I  

 aktstykket indgår følgende formulering om tilbagebetaling af lånene:  

 »Lånene tilbagebetales i en takt, som fastsættes af indenrigsministeren  

 under hensyn til overskud i den samlede kommunale økonomi.«  

 Hypotekbanklånene for 1994 skal ifølge aktstykkerne tilbagebetales sammen med  

 hypotekbanklånene fra 1993.
Det forekommer hensigtsmæssigt, at begrebet overskud i den kommunale  

 økonomi fremover fortolkes på samme måde i forbindelse med de nævnte  

 afregninger mellem staten og de kommunale parter.
Da beregninger på  

 historiske grundlag er meget vanskelige at foretage, bl.a. på grund af  

 ændrede forudsætninger i form af opgaveændringer, aftalte udgiftsforøgelser,  

 skattereformen mv., må indenrigsministerens vurdering af, om der skal ske  

 tilbagebetaling, i praksis finde sted med udgangspunkt i de vurderinger af  

 det kommende års kommunale økonomi, som udarbejdes ved  

 kommuneforhandlingerne, jf. i øvrigt indenrigsministerens hjemmel til at  

 fastsætte tilbagebetalingstakten.
 Det skal herudover bemærkes, at Københavns Kommune har afviklet sin gæld  

 til Hypotekbanken optaget i 1993 og 1994. Det er sket som led i opfyldelsen  

 af aftalen mellem regeringen og Københavns Kommune af 10. juni 1994 om  

 kommunens økonomi i 1995. Det fremgår af aftalen: »Københavns Kommunes  

 indtægter fra salg af beboelsesejendomme til ejendomsselskabet bliver anvendt  

 til i 1994 at afvikle gælden til Hypotekbanken på 2,1 mia. kr. samt til anden  

 gældsreduktion.«.
3.2. Hypotekbanklån til Frederiksberg Kommune i 1996 Det indgik som ovenfor nævnt i aftalerne mellem regeringen og henholdsvis  

 Amtsrådsforeningen og Frederiksberg Kommune, at staten vil kompensere  

 amtskommunerne henholdsvis Frederiksberg Kommune for de forøgede  

 renteudgifter i 1996 som følge af udsættelsen af afregningen af  

 finansieringsgarantien.
Hjemmelen hertil indgår i regeringens forslag til  

 finanslov for 1996 som tekstanmærkning nr. 84 til § 13.
 I forlængelse af aftalen mellem regeringen og Frederiksberg Kommune om  

 kommunens økonomi i 1996 er det herudover aftalt, at Frederiksberg Kommune  

 ydes et hypotekbanklån i 1996 til dækning af betaling af renter i dette år  

 vedrørende kommunens hypotekbanklån fra 1993 og 1994. Med den nuværende  

 forventning til rentens udvikling vil lånet udgøre 18,3 mio. kr.
 Det nye hypotekbanklån ydes, idet der efter indgåelsen af aftalen af 13.  

 juni 1995 om kommunens økonomi i 1996 opstod uklarhed om, hvad udskydelsen af  

 finansieringsgarantien for 1994 præcist indebærer for kommunens økonomi i  

 1996.
Lånet ydes med hjemmel i lov om Kongeriget Danmarks Hypotekbank og  

 Finansforvaltning, § 5. Lånet ydes på samme rente- og afviklingsvilkår som  

 kommunens eksisterende lån i Hypotekbanken fra 1993 og 1994, bortset fra et  

 garantigebyr.
Dette indebærer, at lånet forrentes med en rente svarende til  

 kuponrenten på en variabel statsobligation og afdrages, når der bliver  

 overskud i kommunens økonomi.
3.3. Korrektion af beskatningsgrundlaget i udligningen Den særlige bestemmelse om korrektion af beskatningsgrundlaget i den  

 kommunale udligning for tilskudsåret 1995 er en følge af bestemmelsen i  

 kildeskattelovens § 64 B om udmøntning af aftalerne om finansieringsgaranti i  

 1994.
 Udskrivningsgrundlaget indgår i udligningsgrundlaget mellem kommuner og  

 amtskommuner og bestemmelsen tilsigter, at der er overenstemmelse mellem de  

 udskrivningsgrundlag - efter hensyntagen til finansieringsgaranti - som  

 (amts)kommunen modtager provenu af, og det udskrivningsgrundlag, der indgår i  

 udligningen.
 Det er i kildeskattelovens § 64 B forudsat, at hvis de faktiske  

 udskrivningsgrundlag for 1994 overstiger de forudsatte udskrivningsgrundlag  

 med et så stort beløb, at der selv efter fuldt afdrag af de hypotekbanklån,  

 der er ydet for 1993, fortsat henstår et overskydende beløb, vil regeringen  

 optage forhandling med parterne om, hvordan de overskydende beløb kan medgå  

 til nedbringelse af bestående gæld til staten i øvrigt.
 Der blev i den forbindelse henvist til amtskommunernes samt Københavns og  

 Frederiksberg kommuners udskudte afregninger af indkomstskat vedrørende  

 indkomstårene 1989 og 1990 samt de hypotekbanklån, der er ydet for 1994.
Københavns Kommune har afviklet sin gæld til Hypotekbanken.
Regeringen vil  

 i det tilfælde, hvor det faktiske udskrivningsgrundlag for 1994 overstiger  

 det forudsatte, optage forhandling med Københavns Kommune om nedbringelse af  

 anden gæld til staten.
 Lovforslaget indebærer, at der skabes parallelitet mellem afdrag på  

 hypotekbanklån og afdrag på anden gæld til staten ved opgørelsen af det  

 beskatningsgrundlag, der indgår i den kommunale udligning.
4. Økonomiske og administrative konsekvenser Udsættelsen af afregningen af finansieringsgarantien for 1994 forventedes  

 ved indgåelsen af de økonomiske aftaler i juni 1995 at medføre en finansiel  

 mindreudgift i 1996 for amtskommunerne under et på ca. 960 mio. kr., og for  

 Frederiksberg Kommune på ca. 70 mio. kr.
Skønnene er siden justeret i retning  

 af et højere udskrivningsgrundlag for 1994 for den samlede kommunale sektor,  

 men der er ikke foretaget specielle skøn for de enkelte kommunale parter.
 Udsættelsen medfører samtidig en tilsvarende finansiel mindreindtægt for  

 Hypotekbanken, da afregningen af finansieringsgarantien skulle have været  

 anvendt til afdrag på amtskommunernes og Frederiksberg Kommunes  

 hypotekbanklån.
5. EU-retlige, miljømæssige og erhvervsøkonomiske aspekter Lovforslaget har ingen EU-retlige, miljømæssige eller erhvervsøkonomiske  

 aspekter.
6. Udtalelser over lovforslaget Lovforslaget har været til høring hos Amtsrådsforeningen i Danmark,  

 Københavns og Frederiksberg kommuner.
 Amtsrådsforeningen og Frederiksberg Kommune forudsætter i deres  

 høringssvar, at vurderingen af, hvornår der er overskud og dermed tidspunktet  

 for afviklingen af hypotekbankgælden, sker i forbindelse med de  

 kommunaløkonomiske forhandlinger.
 Det er Københavns Kommunes opfattelse, at forslaget om udsættelse af  

 afregningen af finansieringsgarantien også bør omfatte Københavns Kommune.
Bemærkninger til de enkelte bestemmelser Til § 1 Finansieringsgarantien for amtskommunerne og Frederiksberg Kommune for  

 1994 skal i henhold til de gældende regler afregnes i 1996. Lovforslaget  

 indebærer, at afregningen udsættes til et tidspunkt, der fastsættes af  

 indenrigsministeren.
 Afregningen beregnes som indkomstskatteprovenuet af forskellen mellem  

 henholdsvis Frederiksberg Kommunes og amtskommunernes samlede  

 udskrivningsgrundlag for 1994 opgjort pr. maj 1996, og de i loven forudsatte  

 udskrivningsgrundlag for 1994 på 389,2 mia. kr. for amtskommunerne og 10.339  

 mio. kr. for Frederiksberg Kommune, reguleret for kompensationsbeløb  

 vedrørende eventuelle senere ændringer, hvis skattevirkning reguleres over  

 statstilskuddene i henhold til lov om kommunal udligning og generelle tilskud  

 til kommuner og amtskommuner.
 Disse reguleringer er nu opgjort, og på denne baggrund er det endelige  

 garanterede udskrivningsgrundlag for amtskommunerne og Frederiksberg Kommune  

 for 1994 fastsat til henholdsvis 390,0 mia. kr. og 10.365 mio. kr.
 Ved indgåelsen af aftalerne i juni 1995 blev udskrivningsgrundlagene for  

 1994 for amtskommunerne og Frederiksberg Kommune skønnet til henholdsvis  

 399,9 mia. kr. og 10.626 mio. kr.
 Ud fra disse skøn kan afregningen fra staten til amtskommunerne og  

 Frederiksberg Kommune skønnes til henholdsvis ca. 960 mio. kr. og ca. 70 mio.  

 kr.
 De gældende regler om finansieringsgarantien indebærer, at i det omfang,  

 afregningen skyldes at udskrivningsgrundlagene overstiger de ovenfor nævnte  

 garanterede udskrivningsgrundlag, skal beløbet indbetales til staten, og  

 betalingen skal anvendes til afdrag på de hypotekbanklån, som amtskommunerne  

 og Frederiksberg Kommune har optaget i 1993.
Dette lovforslag indebærer, at indenrigsministeren bemyndiges til at kunne  

 udsætte afregningen af garantien.
I henhold til økonomiaftalerne skal  

 afregningen af garantien udsættes, til der bliver overskud i amtskommunernes  

 henholdsvis Frederiksberg Kommunes økonomi.
 En udsættelse vil indebære, at amtskommunerne og Frederiksberg Kommune  

 ikke skal indbetale den modtagne skatteafregning til staten i 1996.
 Overskudsbegrebet er ikke nærmere defineret i aftalerne, men der må i den  

 forbindelse peges på de vurderinger af det kommende års kommunale økonomi,  

 som foretages i forbindelse med kommuneforhandlingerne.
Til § 2 Den særlige regel om korrektion af beskatningsgrundlaget i den kommunale  

 udligning indebærer, at de forudsatte udskrivningsgrundlag for 1994 indgår i  

 udligningen, hvis de faktiske udskrivningsgrundlag er højere end de  

 forudsatte.
Beløb anvendt til afdrag på hypotekbanklån vil dog indgå i  

 udligningen, da de anvendes til et specifikt udgiftsformål.
 Hvis de faktiske udskrivningsgrundlag for 1994 er mindre end de forudsatte  

 udskrivningsgrundlag, indgår de forudsatte udskrivningsgrundlag ligeledes i  

 udligningen.
Udsættelsen af afregningen af finansieringsgarantien vil med den nuværende  

 skønnede udvikling i udskrivningsgrundlaget for 1994 indebære, at  

 efterreguleringen for tilskudsåret 1995 for amtskommunerne og Frederiksberg  

 Kommune vil blive beregnet på baggrund af de faktiske udskrivningsgrundlag  

 for 1994. En senere afregning af finansieringsgarantien vil medføre  

 efterregulering i udligningen til dette tidspunkt, idet en sådan  

 efterregulering kan medtages i en af de 3 efterreguleringer for tilskudsåret  

 1995, der foretages i årene 1997 til 1999. Sker afregningerne først efter  

 1999 vil der blive foretaget en særskilt efterregulering.
En senere afregning  

 af finansieringsgarantien vil dog ikke ændre på opgørelsen af  

 udskrivningsgrundlaget til udligningen for så vidt angår beløb anvendt til  

 afdrag på hypotekbanklån og aftalte afdrag på anden gæld til staten.
For Københavns Kommune vil efterreguleringen for tilskudsåret 1995 blive  

 beregnet på baggrund af det forudsatte garanterede udskrivningsgrundlag for  

 1994, hvis det faktiske udskrivningsgrundlag er mindre end det forudsatte.
Da  

 Københavns Kommune fuldt ud har afdraget sin gæld til hypotekbanken, vil  

 regeringen i det tilfælde, hvor det faktiske udskrivningsgrundlag overstiger  

 det forudsatte, optage forhandling med Københavns Kommune om nedbringelse af  

 anden gæld til staten.
 Forslaget om ændringen af den særlige bestemmelse om korrektion af  

 beskatningsgrundlaget i udligningen skaber parallelitet mellem afdrag på  

 hypotekbanklån og afdrag på anden gæld til staten for København,  

 Frederiksberg og amtskommunerne.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1. Tidspunkterne for afregningen for amtskommunerne og  

 Frederiksberg Kommune af de beløb, der er nævnt i § 64 B i kildeskatteloven,  

 jf. lovbekendtgørelse nr. 728 af 5. august 1994, bestemmes af  

 indenrigsministeren.
§ 64 B.
I 1996 sker der afregning af beløb, der er beregnet på  

 grundlag af forskellen mellem henholdsvis Københavns Kommunes, Frederiksberg  

 Kommunes og amtskommunernes forventede og faktiske samlede  

 udskrivningsgrundlag for 1994.
Stk. 2. Beløbene beregnes som indkomstskatteprovenuet af  

 forskellen mellem henholdsvis Københavns Kommunes, Frederiksberg Kommunes og  

 amtskommunernes samlede udskrivningsgrundlag for 1994 opgjort pr. maj 1996 og  

 de forudsatte udskrivningsgrundlag for 1994 på 389,2 mia. kr. for  

 amtskommunerne, 44.062 mio. kr. for Københavns Kommune og 10.339 mio. kr. for  

 Frederiksberg Kommune reguleret for kompensationsbeløb vedrørende eventuelle  

 senere ændringer, hvis skattevirkning reguleres over statstilskuddene i  

 henhold til lov om kommunal udligning og generelle tilskud til kommuner og  

 amts kommuner.
Ved beregningen af skatteprovenuet anvendes Københavns og  

 Frederiksberg Kommuners og den gennemsnitlige amtskommunale  

 udskrivningsprocent for 1993. Hvis de faktiske udskrivningsgrundlag for 1994  

 er mindre end de forudsatte, udbetales de fremkomne beløb af statskassen til  

 Københavns og Frederiksberg Kommuner og amtskommunerne med en tredjedel i  

 månederne oktober, november og december 1996. Hvis de faktiske  

 udskrivningsgrundlag er højere end de forudsatte, modregnes de fremkomne  

 beløb med en tredjedel i hvert af de beløb, der efter § 64, stk. 2, jf. stk.  

 10, udbetales for månederne oktober, november og december 1996. Beløbene  

 anvendes til afdrag på de hypotekbanklån, som Københavns Kommune,  

 Frederiksberg Kommune og amtskommunerne har optaget i 1993. Eventuelle  

 overskydende beløb tilfalder statskassen.
Det beregnede beløb for  

 amtskommunerne fordeles mellem amtskommunerne i forhold til deres andel af  

 det samlede, faktiske udskrivningsgrundlag for 1994 opgjort pr. maj 1996.
§ 2. I lov om kommunal udligning og generelle tilskud til kommuner  

 og amtskommuner, jf. lovbekendtgørelse nr. 555 af 30. juni 1995, indsættes i  

 § 25, stk. 4, efter »afdrag på hypotekbanklån«: »samt anden  

 gæld til staten.« § 25. . . .
 Stk. 4. Ved beregningen af efterreguleringerne for tilskudsåret  

 1995 korrigeres beskatningsgrundlag for amtskommuner, Københavns og  

 Frederiksberg Kommuner, for beregningsåret 1994 med de afregnede beløb efter  

 kildeskattelovens § 64 B, idet der dog ikke indgår eventuelle beløb anvendt  

 til afdrag på hypotekbanklån.
