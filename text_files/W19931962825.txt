Opgørelse af varelager - Opgørelse af varelager, levende dyr Told- og Skattestyrelsen er blevet spurgt om, hvorvidt det nu  

 ophævede SD-cirkulære 1988-59, om nedskrivninger på levende  

 dyr, gav mulighed for genoptagelse af skatteansættelserne som  

 følge af ændrede nedskrivninger på varelager af skind.
 Styrelsen er samtidig blevet spurgt om, i hvilket omfang skatteydere har  

 fået deres anmodning om nedskrivninger på levende dyr  

 imødekommet efter, at SD-cirkulære 1988-59 er ophævet.
Baggrunden for SD-cirkulære 1988-59 var, at Vestre Landsret ved dom  

 af 10/3 1988 (TfS 1988, 344) gav en kreaturhandler medhold i, at hans  

 beholdning af kreaturer var omfattet af varelagerloven, og at han derfor var  

 berettiget til at nedskrive på beholdningen af kreaturer ved  

 regnskabsårets udløb.
Dommen fastslår, at varelager i  

 varelagerlovens forstand, i modsætning til tidligere  

 ligningsmæssig praksis, omfatter levende dyr, der er bestemt til  

 videresalg.
 Vedrørende spørgsmålet om cirkulærets anvendelse  

 i forbindelse med nedskrivninger på skind har Styrelsen svaret, at  

 SD-cirkulære 1988-59 i enkelte tilfælde ved en fejl har  

 været anvendt i forbindelse med ændrede opgørelser af  

 varelager på skind.
Imidlertid har der ikke i praksis været tvivl om, at skind er  

 omfattet af begrebet varelager i varelagerlovens forstand.
Skatteydere har  

 også før Vestre Landsrets dom af 10/3 1988 haft mulighed for at  

 nedskrive på lagre af skind.
Dommen giver således ikke anledning  

 til at begære ændrede nedskrivninger på skind.
 SD-cirkulære 1988-59 gav også kun de skattelignende  

 myndigheder bemyndigelse til at tillade ændringer i relation til  

 varelagernedskrivninger på levende dyr.
 At nogle skatteydere ved en fejl har fået ændret  

 nedskrivningerne på skind, indebærer efter Told- og  

 Skattestyrelsens opfattelse ikke, at andre skatteydere, ud fra et  

 lighedssynspunkt, har et retskrav på en genoptagelse af  

 skatteansættelserne.
Ved ophævelsen af SD-cirkulære 1988-59, jf.
TS-cirkulære  

 1991-13 af 17/7 1991, bortfaldt ligningsmyndighedernes bemyndigelse til at  

 genoptage indkomstansættelser som følge af nedskrivninger  

 på levende dyr.
Imidlertid har de skattelignende myndigheder efter ophævelsen af  

 SD-cirkulære 1988-59 i et vist omfang følt sig beføjet  

 til at tillade efterfølgende nedskrivninger efter de retningslinjer,  

 som var gældende i cirkulæret.
Det har ikke stået  

 tilstrækkeligt klart, at ligningsmyndighedernes bemyndigelse var  

 bortfaldet.
 I Told- og Skat Nyt fra oktober 1992 præciserer Told- og  

 Skattestyrelsen over for ligningsmyndighederne, at genoptagelse efter  

 ophævelsen af SD-cirkulære 1988-59 ikke kan finde sted, og at den  

 skattepligtiges opgørelse af varelager herefter kun kan ændres  

 ved tilladelse efter varelagerlovens § 7.
Told- og Skattestyrelsen finder, under hensyn til, at  

 ligningsmyndighederne efter ophævelsen af cirkulæret i udstrakt  

 grad fortsatte med at genoptage sagerne efter cirkulærets  

 retningslinjer, at anmodninger om genoptagelse, som er indsendt senest  

 oktober 1992, bør realitetsbehandles.
Det gælder dog kun for  

 så vidt, at genoptagelsen er begrundet i varelagernedskrivninger  

 på levende dyr.
Anmodninger, der er modtaget efter oktober 1992, vil  

 ikke kunne imødekommes.
 Ved cirkulæreskrivelse af 13/12 1991 til told- og skatteregionerne  

 anfører Told- og Skattestyrelsen, at der ikke skal ske genoptagelse i  

 de tilfælde, hvor anmodningen om genoptagelse alene er begrundet i  

 skatteyderens mulighed for at få procentgodtgørelse.
 En imødekommelse af en anmodning om efterfølgende  

 ændring af nedskrivninger, der er indkommet inden oktober 1992, er  

 derfor fortsat betinget af, at anmodningen ikke i overvejende grad forekommer  

 begrundet i skatteyderens mulighed for at opnå  

 procentgodtgørelse.
