Betænkning afgivet af Trafikudvalget den  

 2. maj 2002 Betænkning over Forslag til lov om ændring af lov om  

 anlæg af rute 18, strækningen Herning N-Brande, og rute 15,  

 strækningen Herning Ø-Snejbjerg (Motorvej Herning-Brande) [af trafikministeren (Flemming Hansen)] 1. Udvalgsarbejdet Lovforslaget blev fremsat den 20. marts 2002 og var til 1.  

 behandling den 5. april 2002. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og trafikministeren sendte den 14. marts  

 2002 dette udkast til udvalget, jf. alm. del   bilag 395. Den 4. april 2002  

 sendte trafikministeren de indkomne høringssvar samt et notat herom  

 til udvalget.
Den 30. april 2002 sendte trafikministeren yderligere et  

 høringssvar samt et notat fra Vejdirektoratet om høringssvaret  

 fra Brande Kommune.
Skriftlige henvendelser Udvalget har i forbindelse med udvalgsarbejdet modtaget 3  

 skriftlige henvendelser fra repræsentanter for Viborg Kommune, Viborg  

 Amt og ViborgEgnens Udviklingsråd.
 Trafikministeren har over for udvalget kommenteret de  

 skriftlige henvendelser til udvalget.
Deputationer Endvidere har repræsentanter for Viborg Amt, Viborg  

 Kommune og ViborgEgnens Udviklingsråd mundtligt over for udvalget  

 redegjort for deres holdning til lovforslaget.
Spørgsmål Udvalget har stillet 5 spørgsmål til  

 trafikministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, S, DF og KF) indstiller  

 lovforslaget til vedtagelse uændret.
 Et mindretal i udvalget (SF, RV og EL) indstiller  

 lovforslaget til forkastelse ved 3. behandling.
 Socialistisk Folkepartis medlem af udvalget understreger,  

 at SF gerne ser trafikforbindelserne til Midt- og Vestjylland forbedret, men  

 der er hverken miljømæssigt eller økonomisk belæg  

 for at investere i endnu et motorvejsanlæg til Herningområdet.  

 Tværtimod kunne udbygning til en motortrafikvej skabe en høj  

 grad af trafiksikkerhed for en betragteligt mindre investering.
Det Radikale Venstres medlem af udvalget finder ikke, at  

 der er påvist det fornødne trafikgrundlag på  

 strækningen til etablering af en motorvej.
I den oprindelige  

 trafikaftale var området i omegnen af Herning i forvejen tilgodeset med  

 motortrafikvej, og siden denne aftales indgåelse er trafikmængden  

 ikke gået frem, men tilbage, på store dele af strækningen.  

 RV havde hellere set, at man anvendte midlerne på andre  

 påtrængende vejstrækninger eller på det nedslidte  

 skinnenet.
Enhedslistens medlem af udvalget er imod det fremsatte  

 lovforslag om at opgradere den oprindeligt planlagte motortrafikvej mellem  

 Herning og Brande til motorvej.
Motorveje er ved at være en tvangstanke  

 i Danmark, som har europarekord i antal km motorvej pr. indbygger   det  

 på trods af, at Danmark er et land, hvor afstandene ofte er korte.
Det  

 må være andre årsager, der får et flertal af  

 Folketingets politikere til at føle dette afsindige behov for at  

 lægge asfalt alle vegne   med den følge, at tilskyndelsen til at  

 flytte sig rundt i bil øges og forureningsproblemerne  

 forværres.
Merudgiften i lovforslaget i forhold til det oprindelige  

 forslag er 140-300 mio. kr., og argumentationen er øget sikkerhed i  

 form af en besparelse på 1-2 personskadeuheld pr. år.  

 Enhedslisten vil ikke tinge om menneskeliv, men kunne denne merinvestering  

 ikke anvendes mere fornuftigt med en større sikkerhedsmæssig  

 effekt? Mht. sikkerhed har man nogle gode erfaringer i Sverige med  

 anlæg af de såkaldte 2+1-løsninger.
Det er motortrafikveje  

 med 3 baner, hvor der skiftes mellem, hvilken retning der har to spor,  

 ligesom der indgår autoværn mellem kørebanerne.
Denne type  

 vej har vist sig at være betydelig mere sikker end almindelige  

 motortrafikveje.
Derfor holder sikkerhedsargumentationen for valget af at  

 bygge en motorvej ikke, og i parentes bemærket udhules argumentationen  

 i øvrigt yderligere, når regeringen har tænkt sig at  

 tillade højere hastigheder på motorvejene med deraf  

 følgende flere trafikdræbte.
Grunden til at anlægge en motorvej må derfor  

 være, at den eksisterende vej ikke kan opfylde behovet, og pudsigt nok  

 er behovet vokset voldsomt det sidste år.
I Grundlag for  

 vejinvesteringsplan fra november 2000 forventes  

 årsdøgnstrafikken at være 6.000-13.000 biler i 2010   mod  

 de på daværende tidspunkt 6.000-9.000 biler.
I dette lovforslag,  

 som behandles godt et år senere, er forventningerne vokset til  

 12.000-15.000 biler, hvilket begrundes med, at en motorvej tiltrækker  

 flere biler.
Hvis denne mængde biler udløser en motorvej, er der  

 desværre mange områder i Danmark, som kan komme i betragtning.  

 Danmark er efter Enhedslistens opfattelse hermed inde på en helt gal  

 kurs.
Der kan  åbenbart nemt bruges flere hundrede millioner kroner  

 ekstra, for at bilister kan få god plads, mens togpassagerer skal  

 nøjes med flytteløsninger, der ikke giver mere kapacitet.
Afmatning i væksten omkring Herning er også et  

 argument, der fremføres, uden at der foreligger analyser af, hvad  

 denne afmatning skyldes.
Er det vitterlig forskellen på en  

 motortrafikvej og en motorvej, der skal være den udløsende  

 faktor, der vender skuden for Herningegnen? Eller kan det være  

 centralisering af landbrugsindustrierne, udflytning af de traditionelle  

 industrier til Østeuropa m.m., der har skabt afmatningen? Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Peter Skaarup (DF) nfmd.
Poul Fischer (DF)  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S) Poul Andersen (S)  

  Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 166 Bilagsnr.
