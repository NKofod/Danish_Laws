Bekendtgørelse om  

 SU-ph.d.-stipendium I medfør af § 47, stk. 1, nr. 2, § 48, stk. 2, § 51, stk. 2 og 5,  

 og § 52, stk. 3 og 4, i lov om statens uddannelsesstøtte, jf.  

 lovbekendtgørelse nr. 558 af 31. juli 1998, fastsættes:
 § 1. Danmarks Pædagogiske Institut kan give  

 SU-ph.d.-stipendium til et ph.d.-studium ved en dansk uddannelsesinstitution,  

 når den studerende er indskrevet til ph.d.-studiet inden opnåelse  

 af kandidatgrad.
 Stk. 2. Følgende myndigheder, institutioner,  

 råd mv. kan efter aftale med arbejdsministeren, by- og boligministeren,  

 forskningsministeren, forsvarsministeren, fødevareministeren,  

 kirkeministeren, kulturministeren, miljø- og energiministeren,  

 skatteministeren, socialministeren, sundhedsministeren og trafikministeren  

 give SU-ph.d.-stipendium til et ph.d.-studium ved en dansk eller udenlandsk  

 uddannelsesinstitution, når den studerende er indskrevet til  

 ph.d.-studiet inden opnåelse af kandidatgrad:
 1)	Under Arbejdsministeriets område:
 Arbejdsmiljøinstituttet.
 2)	Under By- og  Boligministeriets område:
 Kort- og Matrikelstyrelsen.
 3)	Under Forskningsministeriets område:
 a)	Forskningsministeriets departement.
 b)	Analyseinstitut for Forskning.
 c)	Bornholms Forskningscenter.
 d)	Center for Freds- og Konfliktforskning.
 e)	Center for Menneskerettigheder.
 f)	Center for Sprogteknologi.
 g)	Dansk Rumforskningsinstitut.
 h)	Forskerakademiet.
 i)	Forskningscenter Risø.
 j)	Institut for Grænseregionsforskning.
 k)	Programkomiteer nedsat af Forskningsforum.
 l)	Statens Humanistiske Forskningsråd.
 m)	Statens Jordbrugs- og Veterinærvidenskabelige  

 Forskningsråd.
 n)	Statens Naturvidenskabelige Forskningsråd.
 o)	Statens Samfundsvidenskabelige Forskningsråd.
 p)	Statens Sundhedsvidenskabelige Forskningsråd.
 q)	Statens Teknisk-Videnskabelige Forskningsråd.
 4)	Under Forsvarsministeriets område:
 Forsvarets Forskningstjeneste.
 5)	Under Fødevareministeriets område:
 a)	Danmarks Fiskeriundersøgelser.
 b)	Danmarks Jordbrugsforskning.
 c)	Fødevaredirektoratet.
 d)	Statens Jordbrugs- og Fiskeriøkonomiske Institut.
 e)	Statens Skadedyrlaboratorium.
 f)	Statens Veterinære Institut for Virusforskning.
 g)	Statens Veterinære Serumlaboratorium.
 6)	Under Kirkeministeriets område:
 a)	Folkekirkens Efteruddannelse af Nyansatte Præster.
 b)	Folkekirkens Kirkemusikskoler.
 c)	Folkekirkens Pædagogiske Institut.
 d)	Pastoralseminarierne.
 e)	Præstehøjskolen.
 7)	Under Kulturministerits område:
 a)	Danmarks Natur- og Lægevidenskabelige Bibliotek.
 b)	Dansk Folkemindesamling.
 c)	Dansk Landbrugsmuseum.
 d)	Dansk Sprognævn.
 e)	Det Danske Kunstindustrimuseum.
 f)	Det Kongelige Bibliotek.
 g)	Kulturministeriets Forskningsudvalg.
 h)	Kunstakademiets Bibliotek.
 i)	Nationalmuseet.
 j)	Naturhistorisk Museum i Århus.
 k)	Rigsarkivet.
 l)	Statens Museum for Kunst.
 m)	Statsbiblioteket.
 n)	Tøjhusmuseet.
 8)	Under Miljø- og Energiministeriets område:
 Danmarks Miljøundersøgelser.
 9)	Under Skatteministeriets område:
 Told- og Skattestyrelsen.
 10)	Under Socialministeriets område:
a)	John F.
Kennedy Instituttet.
 b)	Socialforskningsinstituttet.
 11)	Under Sundhedsministeriets område:
 a)	Sundhedsministeriets departement.
 b)	Dansk Institut for Klinisk Epidemiologi.
 c)	Lægemiddelstyrelsen.
 d)	Statens Seruminstitut.
 e)	Sundhedsstyrelsen.
 12)	Under Trafikministeriets område:
 a)	Banestyrelsen.
 b)	Kystinspektoratet.
 c)	Post Danmark.
 d)	Rådet for Trafiksikkerhedsforskning.
 e)	Transportrådet.
 f)	Vejdirektoratet.
 § 2. Stipendiegiver kan give SU-ph.d.-stipendium  

 til ph.d.-studerende, der ikke er danske statsborgere, efter tilsvarende  

 regler, som gælder for statens uddannelsesstøtte, jf. kapitel 18  

 i bekendtgørelse om statens uddannelsesstøtte.
 Stk. 2. På samme betingelser som til danske  

 statsborgere kan stipendiegiver give SU-ph.d.-stipendium til et ph.d.-studium  

 i Danmark til ph.d.-studerende, der ikke er danske statsborgere, hvis det er  

 til gavn for dansk forskning.
 § 3. En ph.d.-studerende får supplerende  

 stipendierater i forbindelse med fødsel eller adoption, hvis  

 fødslen eller adoptionen finder sted, mens den studerende får  

 SU-ph.d.-stipendium, jf. dog stk. 3.
Stk. 2. De supplerende stipendierater til moderen  

 udbetales inden for en periode på 2 måneder før til 12  

 måneder efter fødslen eller adoptionen.
De supplerende  

 stipendierater til faderen udbetales inden for en periode på indtil 12  

 måneder efter fødslen eller adoptionen.
 Stk. 3. Hvis det forventede tidspunkt for en  

 fødsel er fastsat til en dato, der ligger inden for 2 måneder  

 efter udløbet af den sidste måned med SU-ph.d.-stipendium efter  

 lovens §§ 50 og 51, stk. 1, gives der uanset reglen i stk. 1 supplerende  

 stipendierater til og med den forventede fødselsmåned.
 Stk. 4. Supplerende stipendierater kan ikke udbetales  

 sammen med andre stipendierater efter lovens §§ 50 og 51, stk. 1.
 § 4. Moderen kan overlade en eller flere af de  

 supplerende stipendierater i forbindelse med fødsel eller adoption til  

 faderen, hvis han får SU-ph.d.-stipendium eller ph.d.-stipendium efter  

 § 3, stk. 4, i lov nr. 1117 af 29. december 1997 om ændring af lov om  

 statens uddannelsesstøtte og lov om statsgaranterede studielån.  

 Hun kan dog højst overlade ham supplerende stipendierater for en  

 periode på 6 måneder.
Stk. 2. De supplerende stipendierater, moderen har  

 overladt til faderen, udbetales inden for en periode på indtil 12  

 måneder efter fødslen eller adoptionen.
Stipendieraterne kan  

 ikke udbetales sammen med faderens egne supplerende stipendierater eller  

 sammen med andre stipendierater efter lovens §§ 50 og 51, stk. 1.
 § 5. Supplerende stipendium i forbindelse med  

 studierejser udbetales til den ph.d.-studerende i det støtteår,  

 hvor de tilsvarende indkomstskattepligtige rejseudgifter, som er afholdt af  

 stipendiegiver, jf. dog stk. 2, godskrives den studerende i forbindelse med  

 rejsens afslutning.
 Stk. 2. Supplerende stipendium skal gives af den  

 uddannelsesinstitution, hvor den ph.d.-studerende er indskrevet til  

 ph.d.-studiet, selvom uddannelsesinstitutionen ikke er stipendiegiver,  

 medmindre stipendiegiver selv administrerer stipendiet.
 Stk. 3. De rejseudgifter, der kan medføre  

 supplerende stipendium, kan ikke overstige et beløb beregnet efter  

 aftale om tjenesterejser indgået i henhold til lov om  

 tjenestemænd.
Ikrafttræden § 6. Bekendtgørelsen træder i kraft  

 den 1. september 1999 og finder anvendelse på SU-ph.d.-stipendier, der  

 tildeles fra den 1. januar 1998 eller senere.
Stk. 2. Bekendtgørelse nr. 1164 af 21. december  

 1995 ophæves.
Reglerne finder dog fortsat anvendelse på  

 ph.d.-stipendier, der i henhold til § 3, stk. 4, i lov nr. 1117 af 29.  

 december 1997 om ændring af lov om statens uddannelsesstøtte og  

 lov om statsgaranterede studielån modtages i overensstemmelse med de  

 hidtil gældende regler i afsnit II i lov om statens  

 uddannelsesstøtte, jf. lovbekendtgørelse nr. 430 af 23. maj  

 1996, jf. dog stk. 3 og 4.
 Stk. 3. I det omfang reglerne i § 9 i  

 bekendtgørelse nr. 1164 af 21. december 1995 i henhold til stk. 2  

 finder anvendelse på en ph.d.-studerende moder, gælder adgangen  

 til at overlade supplerende stipendierater til faderen kun, hvis denne  

 får SU-ph.d.-stipendium eller ph.d.-stipendium efter § 3, stk. 4, i lov  

 nr. 1117 af 29. december 1997 om ændring af lov om statens  

 uddannelsesstøtte og lov om statsgaranterede studielån.
 Stk. 4. Ph.d.-studerende, der modtager ph.d.-stipendier i henhold  

 til de hidtil gældende regler, jf. stk. 2, og som ikke senest den 28.  

 februar 1998 har opnået kandidatgrad, er omfattet af reglerne i §  

 5.
