 I medfør af §§ 12 og 13, jfr. §§ 2, 6 og 8, i lov nr. 174 af 28. april  

 1950 om levnedsmidler m.m. bestemmes efter forhandling med ministeren for  

 handel, industri og søfart og landbrugsministeren herved følgende:
 Om hønseæg.
§ 1 Det er forbudt at udbyde til salg eller udlevere levneds- eller  

 nydelsesmidler , til hvis fremstilling der har været anvendt hønseæg, der har  

 været genstand for rugning.
Dette gælder dog ikke, såfremt vedkommende  

 levnedsmiddel - eller de bestanddele, hvori æggene indgår - er blevet  

 underkastet en opvarmning, således at temperaturen overalt i produktet -  

 eller de nævnte bestanddele - har været mindst 80 grader C.
 Om andeæg, gåseæg og kalkunæg.
§ 2 Det er forbudt at udbyde til salg eller udlevere andeæg, gåseæg eller  

 kalkunæg, hvis æggene har været genstand for rugning.
Ligeledes er det  

 forbudt at udbyde til salg eller udlevere levneds- eller nydelsesmidler, til  

 hvis fremstilling sådanne æg har været anvendt.
§ 3 Æg, der hidrører fra ænder, gæs eller kalkuner, må ikke udbydes til salg  

 eller udleveres, medmindre hvert æg er tydeligt mærket med henholdsvis ordet  

 »andeæg«, »gåseæg« eller »kalkunæg«, påstemplet  

 med mindst 5 mm høje bogstaver.
§ 4 Det er forbudt at udbyde til salg eller udlevere levneds- eller  

 nydelsesmidler, ved hvis tilvirkning der har været anvendt andeæg, gåseæg  

 eller kalkunæg, medmindre vedkommende levnedsmiddel har været underkastet  

 opvarmning som angivet i § 1.
 Fælles bestemmelser.
§ 5 I virksomheder, der til salg eller fordeling fremstiller levnedsmidler,  

 hvori der, jfr. §§ 1 og 4, under nogen form indgår enten hønseæg, der har  

 været genstand for rugning, eller andeæg, gåseæg eller kalkunæg, skal der af  

 personalet iagttages den størst mulige forsigtighed og personlige renlighed  

 for at undgå, at mulig bakteriel smitte i rå æg overføres fra disse til andre  

 færdige eller halvfærdige levnedsmidler eller bestanddele af levnedsmidler.  

 Kar, reskaber, arbejdsborde og andet inventar skal være af et sådant  

 materiale og udførelse, at en effektiv rengøring kan foretages.
Rengøring  

 skal ske straks efter brugen.
Kar og andre beholdere eller redskaber, som  

 anvendes til rå æggemasse, må ikke benyttes til andre levnedsmidler.
§ 6 I virksomheder, såsom bagerier, konditorier, restaurationer o.l.,  

 viktualieforretninger, salatfabrikker o.l., der til salg eller fordeling  

 fremstiller levneds- eller nydelsesmidler, hvori der under nogen form indgår  

 rå hønseæg eller iøvrigt anvendes hønseæg, uden at vedkommende levnedsmiddel  

 eller de bestanddele, hvori æggene indgår, underkastes varmebehandling som  

 angivet i § 1, må der ikke forefindes hønseæg, der har været genstand for rugning,  

 eller andeæg, gåseæg eller kalkunæg.
§ 7 Overtrædelse af denne bekendtgørelse straffes efter bestemmelserne i § 23  

 i levnedsmiddelloven.
§ 8 Denne bekendtgørelse træder i kraft straks.
Samtidig ophæves  

 bekendtgørelse nr. 278 af 31. august 1954 om forhandling af andeæg m.m.
 Indenrigsministeriet, den 23. juli 1956.
 Carl Petersen.
 /Munkgaard.
