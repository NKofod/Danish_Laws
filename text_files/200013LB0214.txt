Vedtaget af Folketinget ved 3. behandling den  

 31. maj 2001 Forslag til Lov om ændring af lov om retsforholdet  

 mellem arbejdsgivere og funktionærer og lov om værnepligtsorlov  

 og om orlov til FN-tjeneste m.v.
(Ændring af timegrænse) § 1 I lov om retsforholdet mellem arbejdsgivere og funktionærer, jf.  

 lovbekendtgørelse nr. 622 af 20. juli 1999, foretages følgende  

 ændring:
 1. I § 1, stk. 2, ændres »mindst 15 timer« til: »mere  

 end 8 timer«.
§ 2 I lov om værnepligtsorlov og om orlov til FN-tjeneste m.v., jf.  

 lovbekendtgørelse nr. 981 af 14. december 1993, foretages  

 følgende ændring:
 1. I § 1, litra a og c, ændres »mindst 15  

 timer« til: »mere end 8 timer«.
§ 3 Loven træder i kraft dagen efter bekendtgørelsen i  

 Lovtidende.
