 Der var rejst spørgsmål om den afgiftsmæssige stilling for en forening,  

 der indkøber kunst til cirkulation blandt sine medlemmer.
Af de indkøbte kunstværker sammensættes faste udstillinger, som  

 medlemmerne kan leje for en periode af 2 måneder.
Salg af kunstværker finder  

 normalt ikke sted.
 Foreningens indtægter er baseret på medlemskontingenter,  

 udstillingsgebyrer og tilskud.
Foreningen gjorde gældende, at den udøvede virksomhed er en kulturel  

 aktivitet, som er undtaget fra afgiftspligten efter lovens § 2, stk 3, punkt d, 1. pkt.
 Nævnet traf afgørelse om, at den virksomhed, som foreningen udøver,  

 omfattes af afgiftspligten efter lovens § 2, stk 2.
 Indmeldelsesgebyrer og årskontingenter skal medregnes til den  

 afgiftspligtige værdi i henhold til lovens § 7, stk 2, punkt c, hvorimod der  

 indtil videre ikke skal svares afgift af de modtagne tilskud.
 Det blev tilføjet, at efter nævnets opfattelse forudsætter undtagelsen fra  

 afgiftspligten for kulturelle aktiviteter, at disse er af ikke-kommerciel  

 karakter.
 Se også Mn.793.
