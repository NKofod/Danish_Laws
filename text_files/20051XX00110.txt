Skriftlig fremsættelse (30. november 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring af lov om en aktiv  

 beskæftigelsesindsats og lov om aktiv socialpolitik (Pligt for unge under 25  

 år  

 til at tage en uddannelse, supplering af udlændinges integrationskontrakter,  

 tilbud til kontant- og starthjælpsmodtagere som ikke er blevet aktiveret det  

 seneste år, gentagen aktivering, særlig integrationsindsats, bortfald af  

 kontanthjælp til hjemmegående ægtefælle og afskaffelse af ægtefælletillægget,  

 styrket sygeopfølgning over for kontant- og starthjælpsmodtagere og ændring  

 af  

 refusionsbestemmelserne for kontanthjælp mv.) (Lovforslag nr.
L 89).
Lovforslaget er sammen med et forslag til ændringen af  

 integrations- og udlændingeloven en del af den lovgivningsmæssige  

 gennemførelse  

 af regeringens integrationsaftale En ny chance til alle, som blev  

 indgået den  

 17. juni 2005 med Dansk Folkeparti og Socialdemokraterne.
Bag lovforslaget,  

 der  

 udmønter denne aftale, står Venstre, Konservative og Dansk Folkeparti.
Formålet med forslaget er at medvirke til, at integrationen  

 forbedres i Danmark.
Integrationsaftalen hviler på et grundlæggende princip  

 om,  

 at den enkelte udlænding skal mødes med samme forventninger og krav, som  

 andre  

 borgere i Danmark mødes med, og at udlændinge og efterkommere skal have de  

 samme reelle muligheder som alle andre.
En afgørende forudsætning for, at  

 integrationen kan lykkes, er, at den enkelte udlænding selv tager ansvar og  

 viser vilje til at lade sig integrere, finder beskæftigelse og bliver  

 selvforsørgende.
 Lovforslaget indeholder følgende elementer:
1.  

 	  

 Pligt til uddannelse  

 for unge kontant- og starthjælpsmodtagere under 25 år, der ikke har problemer  

 ud over ledighed, og som ikke har forsørgerpligt over for hjemmeboende børn 2.  

 	  

 Alle udlændinge, der  

 er eller har været omfattet af introduktionsprogrammet efter  

 integrationsloven,  

 og som skal have hjælp efter lov om aktiv socialpolitik eller lov om  

 arbejdsløshedsforsikring, skal have deres beskæftigelsesrettede indsats  

 fastlagt i integrationskontrakten 3.  

 	  

 Ny chance for alle  

  kontant- og starthjælpsmodtagere med længerevarende passiv offentlig  

 forsørgelse  

 bag sig, uden deltagelse i aktive tilbud, skal have deres sag grundigt  

 gennemgået og sikres en aktiv indsats 4.  

 	  

 Ret og pligt til  

 gentagen aktivering for modtagere af kontant- og starthjælp, der er over 30  

 år,  

 og som har problemer ud over ledighed 5.  

 	  

 Særlige regler for  

 en beskæftigelsesrettet indsats for personer, der har særlig svært ved at  

 blive  

 integreret på arbejdsmarkedet 6.  

 	  

 Bortfald af  

 kontanthjælp til en hjemmegående ægtefælle og afskaffelse af  

 ægtefælletillægget.
7.  

 	  

 Styrket opfølgning  

 over for kontant- og starthjælpsmodtagere, der melder sig syge 8.  

 	  

 Ændring af refusionsbestemmelserne  

 for kontanthjælp mv.
 Forslaget skønnes samlet at betyde en merudgift for det  

 offentlige på 43,6 mio. kr. i 2006, 162 mio. kr. i 2007, 29,9 mio. kr. i 2008  

 og  5,1 mio. kr. i 2009. Forslaget vurderes ikke at have administrative  

 konsekvenser  

 af betydning for det offentlige eller  

 for  

 erhvervslivet.
 Det foreslås, at loven træder i kraft den 1. marts 2006. Forslaget om  

 gentagen aktivering træder dog først i kraft den 1. juli 2008. Forslaget om  

 bortfald af kontanthjælp til en hjemmegående ægtefælle indfases over 2 år.
 Idet jeg i øvrigt  

 henviser til lovforslaget og de ledsagende bemærkninger, skal jeg på  

 regeringens vegne anbefale forslaget til Tingets velvillige behandling.
