Udenlandsk forsikringsselskab fritaget for CFC-beskatning Et dansk selskab, der ejer et forsikringsselskab i X-land søgte Skatterådet om tilladelse til dispensation for CFC-beskatning for dette selskab, jf. selskabsskattelovens § 32, stk. 2.
 Der blev anmodet om dispensation for 10 indkomstår regnet fra og med indkomståret 2007, jf. selskabsskattelovens 32, stk. 2.
 Skatterådet meddelte tilladelse til det ansøgte og lagde herved vægt på følgende:
 Det er dokumenteret, at selskabet i X-land har koncession til at drive forsikringsvirksomhed der.
 Det er dokumenteret, at selskabet i X-land er underlagt offentligt tilsyn svarende til det danske finanstilsyn.
 Det er dokumenteret, at selskabet i X-lands indkomst i form af præmier udelukkende er modtaget fra forsikringstagere i X-land.
 Det er dokumenteret, at der ikke er nogen indtjening fra koncernforbundne parter.
 Det er sandsynliggjort, at selskabet i X-lands kapitalgrundlag ikke overstiger, hvad driften af selskabet i X-land tilsiger.
 Beskatningen af udbytte fra selskabet i X-land vil kunne frafaldes efter dobbeltbeskatningsoverenskomsten med X-land.
Det har ikke været praktisk muligt at foretage en effektiv anonymisering af den samlede afgørelsestekst.
For at undgå en overtrædelse af bestemmelserne om tavshedspligt har SKAT valgt alene at offentliggøre dette sammendrag af afgørelsen.
