 Bekendtgørelse om ændring af bekendtgørelse om drift af anlæg, tilsluttet infrastruktur og rørledninger i forbindelse med offshore olie- og gasaktiviteter m.v.
§ 1 I bekendtgørelse nr. 834 af 15. juni 2018 om drift af anlæg, tilsluttet infrastruktur og rørledninger i forbindelse med offshore olie- og gasaktiviteter m.v. foretages følgende ændring:
 1. § 8 affattes således:
»§ 8. Ved arbejdets udførelse skal det sikres, at arbejdet ikke medfører risiko for fysisk eller psykisk helbredsforringelse som følge af krænkende handlinger, herunder mobning og seksuel chikane.« § 2 Bekendtgørelsen træder i kraft den 1. januar 2020.
