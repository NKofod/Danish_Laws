 Der var rejst spørgsmål om den afgiftsmæssige stilling for kommuners  

 udbedring af forureningsskader, der er opstået som følge af olieudslip, f eks  

 ved levering af olie.
 Ifølge miljøministeriets bekendtgørelse nr 386 af 21. august 1980 om  

 kontrol med oplag af olie mv påhviler det enhver, der forvolder forurening  

 med olieprodukter, at efterkomme kommunalbestyrelsens anvisninger vedrørende  

 fjernelse af forureninger.
 Efterkommes anvisningerne ikke straks eller inden udløbet af en fastsat  

 frist, kan kommunalbestyrelsen lade de nødvendige foranstaltninger udføre for  

 skadevolders regning.
 Nævnet traf afgørelse om, at kommunale institutioner, der på skadevolders  

 vegne udbedrer en af miljøbeskyttelseslovgivningen omfattet olieforurening,  

 skal svare merværdiafgift af det udførte arbejde; en momsregistreret  

 skadevolder indrømmes i sådanne tilfælde fradragsret for den på  

 udbedringsomkostningerne hvilende merværdiafgift.
 Nævnet har senere truffet en tilsvarende afgørelse for så vidt angår alle  

 andre former for forurening, f eks med ajle, gylle, ensilage, kemikalier etc,  

 hvor miljømyndigheden med hjemmel i miljøbeskyttelseslovgivningen kan give  

 pålæg om at fjerne forureningen.
