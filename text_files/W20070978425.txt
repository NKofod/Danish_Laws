Landsskatteretskendelse  

 vedr.
Fradrag for låneomkostninger Klagen vedrører fradrag for  

 låneomkostninger.
Landsskatterettens afgørelse Skattepligtig indkomst SKAT har afslået selskabets  

 anmodning om fradrag for yderligere låneomkostninger med  

 348.110.877 kr.
 Landsskatteretten stadfæster  

 afgørelsen.
Sagens oplysninger A A/S, der er et børsnoteret  

 selskab, er det ultimative moderselskab i B-koncernen, der omfatter en række  

 danske og udenlandske selskaber.
Koncernens kerneområder er transport og  

 logistik.
Koncernens omsætning i 2002 og 2003 udgjorde henholdsvis 17,9 mia.  

 kr. og 17,7 mia. kr.
I efteråret 2000 erhvervede A  

 A/S samtlige aktier i C A/S for ca. 5,5 mia. kr.
På tidspunktet for  

 aktieerhvervelsen  

 havde A A/S ikke tilstrækkelige finansielle midler til selv at erlægge  

 købesummen, hvorfor der var behov for at fremskaffe den nødvendige kapital i  

 løbet af meget kort tid.
 Likviditeten til erhvervelsen  

 af C A/S blev fremskaffet via:
·  

  

 	  

 Aktiekapital ·  

  

 	  

 Lån (almindeligt banklån) (D og E) ·  

  

 	  

 Mezzaninkapital (efterstillet lån) (F) Lån/kreditfaciliteter på op  

 til 4,8 mia. kr. blev givet af D/E, der samtidig stillede krav om, at der  

 skulle være 1,5 mia. kr. i efterstillet kapital (aktiekapital og  

 mezzaninkapital). I forbindelse med handlens gennemførelse havde A A/S kun  

 tre  

 dage til rådighed, hvilket var en meget kort tidsfrist, til at fremskaffe 1,5  

 mia. kr. i efterstillet kapital, men det lykkedes via en kapitaludvidelse på  

 750 mio. kr. og mezzaninlån på 750 mio. kr. hos F.
 Om mezzaninlånet, hvorom  

 aftale blev indgået den 18. oktober 2000, fremgår at dette blev udbetalt med  

 450 mio. kr. forrentet med cibor + 3 % og resten med 40.336.134,45 euro,  

 svarende til 300 mio. kr., forrentet med libor  

 + 3 %. Lånet skulle tilbagebetales i den valuta, det blev udbetalt i.
 Lånet skulle være  

 tilbagebetalt senest otte år efter udbetalingen, men blev allerede  

 tilbagebetalt  

 i 2003 i forbindelse med en refinansiering af koncernens gæld.
 Som en del af vederlaget for  

 lånet udstedte A A/S tegningsretter til F til tegning af aktier for nominelt  

 3.171.122 kr. i A A/S svarende til 1.585.561 aktier á nominelt 2 kr.  

 Tegningsretterne  

 svarede til knap 10 % af A A/S daværende aktiekapital.
 Tegningskursen fastsattes til  

 248,15 kr. pr. tegningsret svarende til markedskursen på aktien den 16.  

 oktober  

 2000. Det blev samtidig med udstedelsen af tegningsretterne aftalt, at A A/S  

 skulle betale 48,15 kr. til F i back end fee pr. aktie.
Repræsentanten har i klagen  

 anført, at der efter at låneaftalen var på plads, gik en periode på nogle  

 måneder, inden lånet skulle effektueres.
I den periode var markedskursen på  

 en  

 aktie i A A/S steget fra 200 kr. til 248,15 kr.
Formentlig for at undgå  

 skattemæssige konsekvenser for de hidtidige aktionærer, såfremt der blev  

 udstedt tegningsretter til en favørkurs på kr. 200, aftaltes det, at F for  

 hver  

 udnyttet tegningsret skulle modtage et kontant beløb på 48,15 kr.
I  

 realiteten  

 udgjorde tegningskursen således 200 kr. pr. aktie.
 Feeet skulle betales til F  

 ved udnyttelse af tegningsretterne, uanset Fs eventuelle overdragelse  

 af  

 retterne helt eller delvist til tredjemand.
 Repræsentanten har ved brug  

 af Black-Scholes modellen efterfølgende beregnet værdien af tegningsretterne  

 på  

 tidspunktet for tildelingen til 240.095.419,37 kr., svarende til kurs 151,43.
 Af aftalen indgået den 18.  

 oktober 2000 fremgår bl.a.:
Pkt. 11.3 Som betingelse for at Mezzanin  

 Financierne stiller Faciliteten til rådighed for Selskabet, tildeles Mezzanin  

 Financierne tegningsretter (warrants), således at disse warrants skal give  

 ret  

 til at tegne nominelt kr. 3.171.122 B-aktier i Selskabet og som i øvrigt  

 giver  

 Mezzanin Financierne de i bilag 6 anførte rettigheder.
 De tildelte warrants udgør  

 ikke sikkerhed for Faciliteten og tildelingen er således endelig og de  

 tildelte  

 warrants berøres ikke af Facilitetens tilbagebetaling udover hvad der fremgår  

 af Warrant Dokumentation.
Det er aftalt, at warrants  

 som udgangspunkt kan udnyttes til kurs 248,15, dvs. kr. 248,15 pr.
B-aktie i  

 Selskabet a nominelt kr. 2, pr. tildelingsdagen den 17. oktober 2000. Da  

 denne  

 tildelingskurs overstiger 200, skal Selskabet betale Mezzanin Financierne et  

 honorar, der svarer til differencen mellem tildelingskursen og kurs 200  

 multipliceret med det antal aktier (á nominelt kr. 2) som de tildelte  

 warrants  

 giver ret til at tegne.
Dette honorar forfalder til betaling ved udnyttelse  

 af  

 de tildelte warrants . Pkt. 22.2  Overdragelse af Mezzanin  

 Financierne.
Mezzanin Financierne må uden samtykke fra Selskabet overdrage  

 deres rettigheder og forpligtelser helt eller delvist i henhold til denne  

 Aftale til selskaber indenfor samme koncern og/eller til eller mellem fonde /  

 andre enheder administreret eller rådgivet (på eksklusiv eller ikke-eksklusiv  

 basis) af F eller selskaber koncernforbundet med F.
I øvrigt må Mezzanin  

 Financierne kun overdrage deres rettigheder og forpligtelser i henhold til  

 denne Aftale i mulitipla af DKK 5.000.000 og minimum DKK 10.000.000" Af bilag 1 til selskabets  

 vedtægter underskrevet den 19. oktober 2000 fremgår om tegningsaftalerne  

 bl.a.:
 Indledning:
 .F kan frit overdrage sine  

 tegningsretter helt eller delvist til tredjemand og betegnelsen F  

 omfatter  

 således ligeledes den til hvem tegningsretterne måtte blive overdraget  

 . Pkt. 2 Tegningsrettighederne er  

 endelig og ubetinget tildelt F med virkning fra dags dato.
Der betales ikke  

 vederlag for tegningsretterne . Pkt. 4.3 Tegningsretterne skal dog  

 udnyttes senest 30 hele kalendermåneder efter fuld tilbagebetaling af lånet  

 stort kr. 750.000.000 ydet i henhold til Mezzaninaftalen af 18. oktober 2000  

 (herefter "Mezzaninaftale") og betaling af alle andre skyldige  

 beløb  

 i henhold til Mezzaninaftalen (herefter  

 "Tilbagebetalingstidspunktet").  

 Hvis selskabet ikke har misligholdt Mezzaninaftalen på  

 Tilbagebetalingstidspunktet  

 og i det væsentlige har overholdt den til Mezzaninaftalen bilagte Business  

 Plan, nedsættes den i 1. punktum nævnte periode fra 30 måneder til 9 måneder.  

 Uanset det foregående skal den nævnte periodes længde dog være 39 måneder  

 såfremt børskursen for selskabets aktier er 200 eller mindre i en periode på  

 10  

 børsdage efter Tilbagebetalingstidspunktet. Samtlige tegningsretter blev  

 udnyttet af F til tegning af aktier i A A/S i 2004 og 2005, idet aktierne  

 blev  

 erhvervet til en væsentlig favørkurs i forhold til aktiernes værdi.  

 Omkostningerne relateret til tegningsretterne, herunder back end fee, kunne  

 herefter endeligt opgøres således:
Udnyttelsesdag Antal udnyttet Børskurs Udnyttelseskurs Omkostning 4. februar 2004 52.852 264,04 248,15 839.818 kr.
13. september 2004 126.845 312,57 248,15 8.171.355 kr.
24. november 2004 31.711 356,15 248,15 3.424.788 kr.
7. marts 2005 1.374.153 436,87 248,15 259.330.154  

 kr.
I alt 1.585.561 271.766.115  

 kr.
 Back end fee blev opgjort til  

 i alt 76.344.762 kr.
 SKAT har i forbindelse med  

 låneoptagelserne godkendt fradrag i indkomstårene 2002 og 2003 for følgende  

 omkostninger, som af SKAT er anset for låneomkostninger, som kan indgå ved  

 opgørelsen af avance og tab på gæld, jf. kursgevinstlovens regler:
 Vedrørende lånet hos D/E:
- up front fee 15.887.500 kr.
- nye låneomkostninger 3.173.332 kr.
 Vedrørende mezzaninlånet  

 hos F:
- up front fee 8.437.500  

 kr.
I alt fradragsberettigede  

 låneomkostninger 27.498.332 kr.
SKAT har samtidig nægtet  

 fradrag for yderligere omkostninger vedrørende lånet til F.
Det drejer sig om  

 tab ved udnyttelse af tildelte tegningsretter, i alt 271.766.115 kr., og back  

 end fee, i alt 76.344.762 kr., eller i alt 348.110.577 kr.
SKATs afgørelse SKAT har nægtet selskabet  

 fradrag for omkostninger til back end fee, 76.344.762 kr. og til tab ved  

 udnyttelse af tegningsretter, 271.766.115 kr.
 SKAT har indledningsvis  

 bemærket, at det må lægges til grund, at de indgåede låneaftaler er indgået  

 mellem uafhængige parter, og at de fastsatte honorarer, herunder de ydede  

 tegningsretter efter de foreliggende oplysninger alene udspringer af de  

 indgåede låneaftaler.
 Det er SKATs opfattelse, at  

 der ikke er fradragsret for hverken back end fee eller omkostninger i  

 forbindelse med udnyttelse af tegningsretter, idet der ikke er tale om  

 driftsudgifter omfattet af statsskattelovens § 6, stk. 1, litra a, eller  

 låneomkostninger  

 omfattet af ligningslovens § 8, stk. 3, eller kursgevinstlovens § 26, stk. 4.
 I relation til  

 statsskattelovens § 6, stk. 1, litra a, bemærkes, at der er tale om rene  

 kapitaldispositioner, som er selskabets drift uvedkommende.
 Omkostningerne kan endvidere  

 ikke anses for låneomkostninger, som kan indgå ved fastsættelse af gældens  

 værdi til brug for opgørelse af gevinst og tab på gæld i henhold til  

 kursgevinstlovens § 26, stk. 4, eller kan fratrækkes efter ligningslovens §  

 8,  

 stk. 3.
SKAT har henvist til  

 Ligningsvejledningen for 2004, Almindelig Del, afsnit A.D.2.15. Herefter  

 anses  

 låneomkostninger i den sædvanlige forståelse typisk for engangsomkostninger  

 som  

 tidsmæssigt er knyttet snævert til låneoptagelsen/-indfrielsen.
Tilsvarende  

 er  

 disse låneomkostninger typisk afholdt til dækning af selve papirgangen  

 vedrørende lånene samt eventuel rådgivning i denne forbindelse.
 At der ikke er tale om  

 låneomkostninger støttes af, at der er tale om forskellige finansielle  

 instrumenter,  

 henholdsvis et lån og en tegningsret, at tegningen af aktierne og  

 forfaldstidspunktet for honoraret er helt uden tidsmæssig sammenhæng med  

 selve  

 lånets optagelse og indfrielse, og at der er tale om så atypisk store beløb,  

 der er helt uden sammenhæng med, hvad der normalt betales i låneomkostninger  

 og  

 hvad udgiften ved den underliggende papirgang har været.
 SKAT har herved henvist til  

 Landsskatterettens kendelse offentliggjort i SKM2006.60.LSR, hvori retten  

 fastslår, at instrumenterne, henholdsvis et obligationslån og warrents, skal  

 behandles som to separate instrumenter trods det, at tildelingen af warrents  

 er  

 betinget af optagelse obligationslån.
 Vedrørende fradrag for back  

 end fee er anført, at honoraret på i alt 76.344.762 kr. skal anses for en  

 integreret del af de udstedte tegningsretter.
Med hensyn til fradrag for  

 det beregnede tab på 271.766.115 kr. ved udstedelse af tegningsretter til  

 favørkurs er henvist til, at selskabet ikke har lidt tab ved tildelingen  

 herved.
Tab ved udstedelse af tegningsretter bæres af de hidtidige  

 aktionærer,  

 og reguleres udelukkende af bestemmelserne i aktieavancebeskatningsloven.
Efter SKATs opfattelse har  

 Højesterets dom af 13. november 2002, offentliggjort i Tidsskrift for Skatter  

 og Afgifter TfS 2002.1036 (SKM2002.571.HR), ikke ændret herpå.
Denne dom er  

 en  

 konkret dom specifikt omhandlende medarbejderaktie-ordningerne i  

 ligningslovens  

 §  

 7  

 A.
Netop angående  

 medarbejderaktieordningerne er der en række forhold, som kan begrunde det i  

 højesteretsdommen  

 tilkendte fradrag.
Det fremgår således direkte af ordlyden af selve  

 bestemmelsen i §  

 7 A, at der er tale om ydelser mellem arbejdsgiveren  

 (selskabet) og de ansatte.
Endvidere fremgik det allerede af de dagældende  

 bestemmelser i §  

 7 A, at der vedrørende de andre situationer omfattet af  

 bestemmelsen (nyudstedelse af gratis aktier samt tildeling af gratis aktier  

 eller aktier til favørkurs fra egen beholdning af aktier) var en fradragsret,  

 hvorfor der kunne rejses berettiget tvivl om, hvorvidt der ikke også var  

 fradragsret vedrørende nytegning til favørkurs.
Samtidig har  

 Skatteministeriet  

 ifølge Højesteret ikke med tilstrækkelig sikkerhed påvist, at den dagældende  

 ligningslov §  

 7 A  

 efter ændringen i 1987 udelukker selskabets  

 fradragsret, hvorfor selskabet tilkendes fradraget efter statsskattelovens §  

 6,  

 stk. 1, litra a.
 SKAT har endelig gjort  

 gældende, at såfremt A A/S er berettiget til et fradrag for låneomkostninger  

 vedrørende tabet på tegningsretterne, skal selskabet samtidig i henhold til  

 statsskattelovens § 4 beskattes af et tilskud fra de hidtidige aktionærer.  

 Dette må være en følge af, at når selskabet får fradrag for en udgift, det  

 ikke  

 selv har afholdt, skal det samtidig beskattes af det tilskud, det har fået  

 ved,  

 at andre har afholdt udgiften for det.
Selskabets påstand og argumenter Selskabets repræsentant har  

 fremsat påstand om godkendelse af fradrag for låneomkostninger hvad angår  

 tegningsretter med principalt 271.766.115 kr., subsidiært med 240.095.419  

 kr.,  

 og mere subsidiært udmeldelse af syn og skøn/ hjemvisning, hvad angår back  

 end  

 fee principalt med 76.344.762 kr. og subsidiært med 30.537.905 kr.
Repræsentanten har til støtte  

 for sin påstand anført, at samtlige elementer, som indgår i vederlaget til F,  

 er en integreret del af låneaftalen og kan henføres til det forhold, at der  

 er  

 stillet lånekapital til rådighed.
De nævnte omkostninger må derfor  

 karakteriseres som låneomkostninger, idet renten er løbende  

 fradragsberettiget,  

 mens de øvrige låneomkostninger indgår i den samlede opgørelse af gevinst og  

 tab i forbindelse med lånets indfrielse.
Såfremt omkostningerne ikke var  

 afholdt, ville det ikke have været muligt at optage det pågældende lån,  

 hvilket  

 ville have forhindret erhvervelsen af C A/S.
Repræsentanten er enig med  

 SKAT i, at tegningsretterne er udstedt til favørkurs, uanset om  

 tegningskursen  

 ansættes til 200 kr. eller 248,15 kr. pr. aktie.
Af Højesterets dom  

 offentliggjort i UfR 2003.330 fremgår således, at udstedelse af optioner uden  

 modydelse, men med ret til at tegne aktier til markedskursen på  

 tildelingstidspunktet, medfører en økonomisk begunstigelse af den  

 berettigede.
 Repræsentanten er ikke enig  

 med SKAT i, at der som forudsætning for fradragsberettigede låneomkostninger  

 skal være en snæver tidsmæssig sammenhæng mellem optagelsen af lånet og  

 låneomkostningerne.  

 Der er ikke tale om en nødvendig betingelse, hvilket også understøttes af  

 SKATs  

 anvendelse af betegnelsen typisk.
Tidsmæssigt er forpligtelsen  

 fra A A/S' side påtaget ved stiftelsen af lånet.
Det er alene Fs  

 realisering  

 af vederlaget, der ikke har en tidsmæssig tæt sammenhæng med lånets  

 stiftelse.  

 Dette anses for uden betydning for den skattemæssige fradragsret.
Størrelsen af  

 låneomkostningerne skal vurderes under hensyntagen til baggrunden for  

 optagelsen af lånet hos F og den tidsmæssigt korte periode for at få  

 lånevilkårene forhandlet på plads.
Der er tale om uafhængige parter.  

 Tegningsretterne ville ikke være blevet udnyttet, hvis aktiekursen faldt til  

 under 200 kr. pr. aktie.
Der var således ingen af parterne, der på  

 tidspunktet  

 for aftalens indgåelse, kendte værdien af tegningsretterne på  

 udnyttelsestidspunktet.
 Landsskatterettens afgørelse  

 offentliggjort i SKM2006.60.LSR anses ikke for sammenlignelig med nærværende  

 sag, da det i sagen slås fast, at der ikke var sammenhæng mellem  

 obligationslån  

 og warrents, og at instrumenterne skulle betragtes som to separate  

 instrumenter.
Efter repræsentantens  

 opfattelse er SKATs anbringende om, at tabet ved udstedelsen af  

 tegningsretter  

 til F bæres af de hidtidige aktionærer, og at Højesterets dom gengivet i  

 SKM2002.571.HR  

 er en konkret dom, der kun kan anvendes i relation til medarbejderaktier  

 omfattet af ligningslovens § 7A, udtryk for SKATs manglende anerkendelse af  

 Højesteretsdommen.
Der er tale om en særdeles indskrænkende fortolkning af  

 dommen.
Repræsentanten har henvist til artikel af Jane Bolander  

 offentliggjort  

 i SKM2006.42.SKAT (TfS 2006.184).
Højesteret statuerede i  

 dommen, uanset Skatteministeriets anbringende om, at selskabet ikke havde en  

 udgift ved udstedelse af tegningsretter til favørkurs, at det var selskabet,  

 der som led i aflønningen afholdt udgifterne over for medarbejderne.
På  

 tilsvarende måde er det i nærværende sag A A/S, der som et led i  

 låneoptagelsen  

 har forpligtet sig til at afholde udgifterne overfor F som långiver.
Hvor udgifterne i  

 SKM2002.571.HR blev anset for lønudgifter og således blev henført til  

 statsskattelovens  

 §  

 6  

 a  

 som en  

 driftsomkostning, er der i nærværende sag tale om låneomkostninger, som skal  

 behandles efter kursgevinstlovens regler.
Det følger således af ordlyden i  

 mezzaninaftalen,  

 at tegningsretterne er udstedt som en nødvendig betingelse for at modtage  

 lånet.
Der er ingen holdepunkter for at antage, at dommen er en konkret dom,  

 der kun kan udstrækkes til udstedelse af tegningsretter til favørkurs til  

 medarbejdere.
Opgørelsen af  

 låneomkostningerne kan foretages på to tidspunkter.
Enten ved lånets  

 optagelse  

 eller ved udnyttelsen af de udstedte tegningsretter.
Efter selskabets  

 opfattelse skal værdien af tegningsretterne opgøres på  

 udnyttelsestidspunktet.  

 Der er ingen holdepunkter i SKM2002.571.HR, i genoptagelsescirkulæret i  

 forbindelse hermed, eller i lovbemærkningerne (L67 2002/2003), der indikerer,  

 at værdien i relation til selskabets udgift skal opgørelse allerede på  

 tildelingstidspunktet.
 Repræsentanten har i et supplerende  

 indlæg til sagen anført, at back end feeet må anses som en integreret  

 del af  

 tegningsretterne.
 Endvidere har han anført, at  

 det var en følge af de selskabsretlige regler, at det blev besluttet at  

 anvende  

 en tegningskurs på 248,15 kr., idet det samtidig blev besluttet, at F skulle  

 modtage en kontant betaling på 48,15 kr. for hver udnyttet tegningsret,  

 således  

 at den reelle tegningskurs udgjorde 200 kr.
Lånet kan ikke anses for  

 omfattet af fradragsbegrænsningsreglen i kursgevinstlovens § 7, stk. 1, idet  

 der ikke er indgået nogen aftale mellem A A/S og F om indeksregulering af  

 lånet.
Den omstændighed, at A A/S-aktiernes kursværdi indgår som en parameter  

 ved vurderingen af, om tegningsretterne skal udnyttes og dermed om back end  

 feeet kommer til udbetaling, er ikke tilstrækkeligt til at betragte  

 lånet som  

 et indeksreguleret lån.
Endvidere foreligger der ikke en aftale om  

 tilbagebetaling af lånet til en forud fastsat overkurs, jf. § 7, stk. 2.
 Hvis det statueres, at back  

 end feeet skal sidestilles med en indeksering af gælden, må 40 % heraf  

 henføres til den del af lånet, der er ydet i euro, og dermed være  

 fradragsberettiget, jf. § 7, stk. 1, det vil sige med 30.537.905 kr.
Sammenfattende er det  

 repræsentantens opfattelse, at der bør gives fradrag for låneomkostningerne,  

 i  

 alt 348.110.877 kr.
Fradraget bør gives i 2003, hvor lånet blev  

 tilbagebetalt,  

 uanset at fradragets størrelse først endeligt har kunnet opgøres i 2005.
Landsskatterettens bemærkninger og begrundelse Selskabet optog den 18. oktober  

 2000 et mezzaninlån hos F på i alt 750.000.000 kr. fordelt med 450.000.000  

 kr.  

 og 40.336.134 euro med vilkår om forrentning med henholdsvis cibor + 3 % og  

 libor + 3 %, og tilbagebetaling senest 8 år efter udbetalingen.
I forbindelse  

 med lånet blev udstedt tegningsretter til F med ret til tegning af aktier i  

 selskabet til kurs 248,15, ligesom der skulle ske regulering med et back end  

 fee.
 Selskabet har i forbindelse  

 med tegningsretternes udnyttelse lidt tab på i alt 271.766.115 kr. og har  

 betalt back end fee med i alt 76.344.762 kr.
 Låneomkostninger:
I forbindelse med  

 lovrevisionen af kursgevinstloven blev det i bemærkningerne til § 26 (L 194  

 1996/97) nævnt, at en række eksemplificerede omkostninger i forbindelse med  

 erhvervelse af fordringer og stiftelse af gæld kunne tillægges den faktiske  

 anskaffelsessum.
Som eksempler på sådanne omkostninger nævnes gebyrer,  

 kurtage,  

 stiftelsesprovision og stempelafgifter, det vil sige udgifter direkte  

 forbundet  

 med erhvervelsen af fordringen/gælden.
 Ligningsvejledningen anviser  

 endvidere omkostninger, der kan fratrækkes som låneomkostninger, jf.  

 Ligningsvejledningens 2004, afsnit A.D. 2.15. Som eksempler nævnes  

 stempelafgifter, stiftelsesprovisioner, tinglysningsafgifter, advokat- og  

 revisorudgifter og kurtage.
 Efter Landsskatterettens  

 opfattelse kan hverken tegningsretterne eller back end feeet, der er en  

 betaling  

 afhængig af udnyttelsen af tegningsretterne, sidestilles med sådanne  

 låneomkostninger.
 Tegningsretterne:
 Landsskatteretten er enig med  

 SKAT i, at lånet og tegningsretterne skattemæssigt skal behandles hver for  

 sig.  

 Retten har lagt vægt på, at der er tale om to forskellige instrumenter med  

 beskatning efter hver sit regelsæt.
Tegningsretterne behandles  

 herefter som et selvstændigt instrument efter reglerne herfor.
Selskabet  

 beskattes herefter hverken af gevinst eller tab ved udstedelsen eller  

 udnyttelsen af retterne.
 Selskabet har således ikke  

 fradrag for det konstaterede tab i forbindelse med udnyttelsen af retterne.
 Back end feeet:
 Back end feeet er efter  

 afviklingen af lånet betalt i takt med, at tegningsretterne er udnyttet.  

 Feeet  

 er både af repræsentanten og SKAT anset som en integreret del af  

 tegningsretterne.
Landsskatteretten tiltræder,  

 at feeet anses som en integreret del af tegningsretterne.
Feeet  

 behandles  

 herefter skattemæssigt som en del af retterne.
 SKATs afgørelse stadfæstes  

 hermed.
