Skriftlig fremsættelse (30. november 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af færdselsloven  

 (Sikkerhedsudstyr, samarbejde om kommunal parkeringskontrol mv.) (Lovforslag nr.
L 85).
 Lovforslaget gennemfører  

  

 for det første  

  

 Europa-Parlamentets og Rådets direktiv 2003/20/EF af 8. april 2003 i dansk  

 ret  

.
Direktivet indebærer, at der i medlemsstaterne skal  

 fastsættes krav om, at der ikke må befordres flere personer i biler, hvori  

 der  

 er monteret sikkerhedsudstyr, end der er siddepladser forsynet med  

 sikkerhedsudstyr.
Direktivet pålægger endvidere medlemsstaterne at stille  

 krav  

 om, at børn med en legemshøjde på under 150 cm anvender særligt tilpasset  

 sikkerhedsudstyr under befordring i bil.
Medlemsstaterne kan dog for så vidt  

 angår befordring på medlemsstatens eget område fastsætte dette højdekrav til  

 135 cm i stedet for 150 cm.
Direktivet pålægger endelig medlemsstaterne at  

 indføre  

 et forbud mod befordring af børn i bagudvendende barnestole på en  

 passagersiddeplads med en ikke-deaktiveret frontairbag, ligesom det pålægger  

 medlemsstaterne at skærpe reglerne for befordring af børn i personbil,  

 varebil  

 eller lastbil, hvori der ikke kan monteres særligt tilpasset  

 sikkerhedsudstyr.
Lovforslaget indeholder  

  

 for det andet  

  

 et forslag om,  

 at transport- og energiministeren bemyndiges til at fastsætte regler om krav  

 til og anvendelse af  

 personligt sikkerhedsudstyr til andre trafikanter  

 end førere og passagerer, f.eks. gående og ridende.
Med indførelsen af denne  

 bemyndigelse vil det være muligt administrativt at gennemføre dele af Rådets  

 direktiv 89/686/EØF af 21. december 1989 om indbyrdes tilnærmelse af  

 medlemsstaternes lovgivninger om personlige værnemidler.
Denne del af  

 lovforslaget fremsættes af Justitsministeriet på vegne af Transport- og  

 Energiministeriet, idet fastsættelse af krav til sikkerhedsmæssigt udstyr  

 hører  

 under Transport- og Energiministeriets område.
Lovforslaget indeholder  

  

 for det tredje  

  

 et forslag om  

 udvidelse af den nuværende mulighed for at forbyde forhandling af udstyrsdele  

 og tilbehør til køretøjer samt personligt sikkerhedsudstyr til førere og  

 passagerer til også at omfatte markedsføring.
Samtidig foreslås det at udvide  

 bestemmelsen til også at omfatte køretøjer og personligt sikkerhedsudstyr til  

 andre trafikanter end førere og passagerer (f.eks. ridende og gående). Denne  

 del af lovforslaget fremsættes ligeledes af Justitsministeriet på vegne af  

 Transport- og Energiministeriet, idet fastsættelse af regler om indretning,  

 udstyr  

 mv. vedrørende køretøjer og sikkerhedsmæssigt udstyr hører under Transport-  

 og  

 Energiministeriets område.
 Lovforslaget indeholder  

  

 for det fjerde  

  

 et forslag om at  

 udvide kommunernes muligheder for at samarbejde om varetagelsen af kommunal  

 parkeringskontrol.
 Lovforslaget indeholder  

  

 for det femte  

  

 et forslag om at  

 flytte bestemmelsen i § 11 i bekendtgørelse nr. 511 af 20. juni 2005 om  

 politiets sikring af den offentlige orden mv. om forbud mod at føre hunde i  

 bånd fra motorkøretøj, knallert eller af ridende til færdselsloven.  

 Bestemmelsen foreslås samtidig udvidet til tillige at omfatte traktorer og  

 motorredskaber.
 Idet jeg i øvrigt tillader mig at henvise til lovforslaget  

 og de ledsagende bemærkninger, skal jeg hermed anbefale lovforslaget til det  

 Høje  

 Tings velvillige behandling.
