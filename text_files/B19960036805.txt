I medfør af § 138 b i lov om social bistand, jf. lovbekendtgørelse nr. 110 af 26. februar 1996, som senest ændret ved lov nr. 344 af 6.
 maj 1996 meddeles:
 § 1.  Socialministeren har efter ansøgning fra  

 kommunalbestyrelsen i Græsted-Gilleleje Kommune givet tilladelse til, at  

 kommunen kan udbetale tilskud til dækning af udgifter til hjælp til personer,  

 der er visiteret til hjemmehjælp i form af praktisk bistand og madservice.  

 Tilskud kan udbetales til personer, som ønsker at modtage de pågældende  

 ydelser fra en anden leverandør end den hovedleverandør, som kommunen vil  

 overdrage hovedparten af opgaverne til inden for praktisk bistand og catering  

 m.v.
 § 2.  Forsøgstilladelsen er givet med virkning fra den  

 1. marts 1996 til den 28. februar 1999.
Stk. 2.  Det nærmere indhold af forsøgsordningen fremgår  

 af Socialministeriets skrivelse af 29. februar 1996 til Græsted-Gilleleje  

 Kommune.
Skrivelsen kan rekvireres i Socialministeriet, Holmens Kanal 22,  

 1060 København K.
Tlf. 33 92 93 00.
 § 3.  Kommunalbestyrelsen skal informere kommunens  

 borgere om forsøgstilladelsen.
 § 4.  Bekendtgørelsen træder i kraft den 1. juni 1996.
