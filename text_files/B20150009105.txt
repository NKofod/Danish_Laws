Bekendtgørelse om ændring af bekendtgørelse om tilskud til fastholdelse af vådområder og naturlige vandstandsforhold § 1 I bekendtgørelse nr. 370 af 26. april 2012 om tilskud til fastholdelse af vådområder og naturlige vandstandsforhold, som ændret ved bekendtgørelse nr. 910 af 10. september 2012, bekendtgørelse nr. 93 af 29. januar 2013, bekendtgørelse nr. 1042 af 26. august 2013, bekendtgørelse nr. 55 af 21. januar 2014 og bekendtgørelse nr. 1306 af 9. december 2014, foretages følgende ændringer:
 1. Indledningen affattes således:
»I medfør af § 3, § 5, stk. 1-3, § 7, stk. 4, og § 11, stk. 4, i lov nr. 316 af 31. marts 2007 om udvikling af landdistrikterne (landdistriktsloven), som ændret ved lov nr. 341 af 27. april 2011, jf. § 13, stk. 3, i lov nr. 1360 af 16. december 2014 om Landdistriktsfonden, fastsættes efter bemyndigelse i henhold til § 5, stk. 1, nr. 5, i bekendtgørelse nr. 559 af 28. maj 2014 om NaturErhvervstyrelsens opgaver og beføjelser:« 2. I § 26 b, stk. 1, indsættes efter »§ 13,«: »§ 14, stk. 1, nr. 2,«.
 3. I § 31, stk. 1, nr. 4, ændres »§ 14« til: »§ 14, stk. 1, nr. 1 og nr. 3-9,«.
 4. I § 31, stk. 2, indsættes efter »§ 13,«: »§ 14, stk. 1, nr. 2,«.
§ 2 Stk. 1. Bekendtgørelsen træder i kraft den 1. februar 2015.
 Stk. 2. § 1, nr. 2, finder anvendelse ved behandling af anmodninger om udbetaling af tilskud, der er modtaget den 1. januar 2015 eller senere.
 Stk. 3. § 1, nr. 3 og 4, finder anvendelse ved behandling af overtrædelser, der er sket den 1. januar 2015 eller senere.
