En virksomhed arrangerer modefremvisning i samarbejde med forskellige  

 forretninger med henblik på at præsentere disses varer (beklædning mv) for  

 publikum.
De pågældende forretninger dækker en del af udgifterne ved  

 arrangementerne, som sædvanligvis finder sted på restauranter.
Der betales en  

 billetpris for adgang til opvisningerne, som ud over præsentation af varer  

 omfatter underholdning med orkestermusik, solistoptræden eller lignende samt  

 servering af kaffe eller smørrebrød.
 Den nævnte virksomhed er afgiftspligtig efter lovens § 2, stk 2.
 Der skal svares afgift af billetprisen samt af de beløb, der modtages fra  

 forretningerne til gennemførelse af arrangementerne.
 De deltagende forretningers videresalg af billetter skal ikke medregnes i  

 deres afgiftspligtige omsætning, for så vidt videresalget sker uden avance.
