Landsskatteretskendelse vedr. arbejdsmarkedsbidrag for  

 projektleders udstationering i udlandet Klagen  

 skyldes, at A har fået afslag på sin anmodning om fritagelse for  

 arbejdsmarkedsbidrag under udstationering i Thailand fra den 1. februar 2000  

 til den 1. marts 2002.
Landsskatterettens afgørelse Regionen  

 har anset klageren for at være arbejdsmarkedsbidragspligtig af løn optjent  

 under udstationering i Thailand i perioden fra den 1. februar 2000 til den 1.  

 marts 2002.
 Landsskatteretten  

 stadfæster regionens afgørelse.
Sagens oplysninger Ved  

 brev af 10. januar 2000 fra B til den lokale skatteforvaltning er det oplyst,  

 at klageren er ansat og udstationeret som projektleder i Thailand oprindeligt  

 til 31. januar 2002. B er dansk fagbevægelses bistandsorganisation.
Klagerens  

 bopæl i Danmark opretholdes under udstationeringen, idet ægtefællen ikke  

 medfølger.
Arbejdsgiveren anmodede i den anledning om skattefritagelse efter  

 ligningslovens § 33 A.
Den lokale skatteforvaltning udstedte den 25. januar  

 2000 fritagelseserklæring betinget af, at opholdet i Thailand overstiger 183  

 dage i kalenderåret.
Erklæringen gælder ikke arbejdsmarkedsbidrag.
Der  

 er fremlagt en ansættelseskontrakt af 17. december 1999, hvorved B ansætter  

 klageren som projektleder med stationering i Thailand.
Som bilag hertil er  

 vedlagt en lønberegning og et tillæg til kontrakt  Vilkår og  

 arbejdsopgaver.
 Projektet  

 bestod i etablering af et regionalt fagforeningsinstitut vedrørende  

 arbejdssikkerhed, sundhed og miljø. Hovedmålsætningerne var forbedring af  

 arbejdsforholdene for arbejdere i Asien samt at fremme en miljøvenlig  

 industri.
 Ifølge  

 tillægget til ansættelseskontrakten havde klageren følgende arbejdsopgaver :
 Projektlederen  

 har ansvaret for at føre tilsyn med gennemførelsen af projektet i  

 overensstemmelse med projektdokumentet og for at overholde de procedurer for  

 budgettering, regnskab og rapportering, der er fastlagt gennem  

 projektdokumentet  

 samt Letter of Grant fra Dancred.
 Projektlederen  

 skal desuden aktivt medvirke til at de planlagte aktiviteter gennemføres på  

 et  

 acceptabelt fagligt og administrativt niveau.
 Projektlederen  

 skal samarbejde med de til projektet knyttede organisationer og medarbejdere  

 på  

 en sådan måde, at det repræsenterer en åben, udogmatisk og demokratisk  

 grundholdning i overensstemmelse med det grundlag, som fagbevægelsen i  

 Danmark  

 bygger på.
B  

 orienteres løbende om de aktiviteter, der gennemføres af projektlederen.
Der  

 udarbejdes og fremsendes kvartalsrapporter såvel som aktivitetsrapporter  

 efter  

 nærmere aftale med sekretariatet.
 Projektlederen  

 kan pålægges ansvaret for andre aktiviteter efter nærmere skriftlig aftale  

 med  

 sekretariatet.
De  

 vigtigste elementer i projektets institutionelle ramme er en rådgivende  

 kommitté, projektlederen, Researceher /documentatlist samt en uddannelses- og  

 materiale officer.
Den rådgivende kommitté består af syv repræsentanter.  

 Projektlederen  

 er sekretær for kommittéen.
Projektlederen  

 udpeges efter aftale med de lokale organisationer.
Det er hans ansvar at  

 etablere instituttet samt forestå det daglige administrative og finansielle  

 ansvar.
Projektlederen refererer til B.
Såvel Reseacher / documentalist som  

 uddannelsesofficeren udpeges af B efter aftale med de lokale organisationer.  

 Begge referer til projektlederen.
 Den  

 lokale skatteforvaltning har som skatteansættende myndighed vedrørende  

 klagerens skattepligtsforhold tilkendegivet, at bolig i Danmark er bevaret  

 under udstationering, hvorefter klageren anses som fuld skattepligtig, jf.  

 kildeskattelovens § 1, stk. 1, nr. 1.
ToldSkats afgørelse Klagerens  

 anmodning om fritagelse for bidragspligt er ikke imødekommet.
 Arbejdet  

 i udlandet er iht. praksis efter § 7, stk. 1, litra a, i lov om en  

 arbejdsmarkedsfond anset for at være udført for en dansk arbejdsgiver,  

 ligesom  

 der fortsat foreligger skattepligt efter kildeskattelovens § 1, stk. 1, idet  

 der er bevaret rådighed over bolig i Danmark.
 Bidragspligten  

 efter § 7, stk. 1, litra a, i lov om en arbejdsmarkedsfond påhviler bl.a.  

 personer, der er skattepligtige til Danmark efter kildeskattelovens § 1 og  

 som  

 har lønindkomst mv. fra beskæftigelse udført i udlandet for en arbejdsgiver  

 her  

 i landet.
Lov  

 om en arbejdsmarkedsfond udgør en lov i sig selv, hvis regelsæt ikke er  

 underlagt fortolkningerne iht. lov om erstatningsansvar.
Det regelsæt der  

 fremgår af lovens ordlyd, er således heller ikke betinget af, hvorvidt  

 bidraget  

 anses for en skat eller som noget andet.
Klageren  

 var under opholdet i Thailand skattepligtig til Danmark efter  

 kildeskattelovens  

 § 1, ligesom han skattemæssigt er lempet for beskatning under opholdet efter  

 ligningslovens § 33 A.
Det er en forudsætning for lempelse efter  

 ligningslovens  

 § 33 A, at personen er skattepligtig, jf. kildeskattelovens § 1.
Efter  

 en samlet vurdering af oplysningerne om ansættelsesforholdet anses klagerens  

 arbejdsgiver under opholdet i Thailand for at være B.
Ansættelseskontrakten  

 er  

 således indgået med B, det er B, der iht. tillæg til kontrakt har  

 specificeret  

 klagerens arbejdsopgaver som projektleder, herunder at B skal holdes løbende  

 orienteret gennem kvartalsrapporter og aktivitetsrapporter, det fremgår  

 entydigt af den organisatoriske rammebeskrivelse for projektet, at  

 projektlederen refererer direkte til B og lønaftalen er indgået med B, der  

 også  

 afholder lønomkostningerne.
I  

 klagerens anmodning om fritagelse for bidragspligt er der henvist til, at  

 arbejdsmarkedsbidrag skal anses for at være en skat, jf.
UfR 1998.553 HR.
Kompetencen  

 til at træffe afgørelse iht. lov om en arbejdsmarkedsfond er udlagt til told-  

 og skatteregionerne.
Ligningskommunen er derfor afskåret fra at tage stilling  

 til bidragspligt.
Den fritagelse for skattetræk, ligningskommunen har  

 udstedt,  

 kan derfor ikke samtidig indebære en fritagelse for bidragspligt.
Det fremgår  

 således også af ligningskommunens anvisning, at fritagelsen ikke omfatter  

 arbejdsmarkedsbidrag.
Ligningslovens  

 § 33 A indebærer, at den skat, der skal betales af lønindkomst erhvervet ved  

 personligt arbejde i tjenesteforhold under ophold i udlandet, under visse  

 betingelser nedsættes med det beløb, der forholdsmæssigt falder på den  

 udenlandske indkomst.
Der er tale om en lempelsesregel, hvorved beskatningen  

 af  

 den udenlandske indkomst nedsættes, såfremt de i bestemmelsen anførte  

 betingelser er opfyldt.
Der er ikke tale om en skattefritagelsesregel.
Det  

 kan  

 være en konsekvens af reglens anvendelse, at den konkrete indkomst ikke  

 bliver  

 beskattet i Danmark, men det indebærer ikke en skattefritagelse.
Den  

 indkomst, der iht. lempelsen i ligningslovens § 33 A indgår i  

 skatteberegningen, udgøres som udgangspunkt af den personlige indkomst.
Den  

 del  

 af indkomsten, der berettiger til lempelse efter § 33 A, er de lønindkomster,  

 der modtages i anledning af lønarbejdet i udlandet.
Forinden  

 skatteberegningen  

 gennemføres, reduceres den personlige indkomst med arbejdsmarkedsbidrag,  

 særligt pensionsbidrag mv., jf. personskattelovens § 3, stk. 2, nr. 7. Da  

 bidraget således ikke medregnes ved skatteberegningen, indgår beløbet heller  

 ikke i den lempelsesberettigede indkomst, jf. ligningslovens § 33 A.
Der kan  

 således ikke sluttes fra en skattefritagelse ydet iht.  

 ligningslovens § 33 A,  

 til en fritagelse for bidragspligt efter lov om en arbejdsmarkedsfond, der  

 hviler på sit eget lovmæssige grundlag, uafhængigt af om bidraget betegnes  

 som  

 en skat eller ikke.
Klagerens påstand og  

 argumenter Klageren  

 har fremsat påstand om, at hans anmodning om fritagelse for  

 arbejdsmarkedsbidrag  

 under udstationering i Thailand fra den 1. februar 2000 til den 1. marts 2002  

 imødekommes.
Klageren  

 var i ovennævnte periode ansat som projektleder ved et regionalt  

 fagforeningsinstitut vedrørende arbejdsmiljø i Thailand.
Ved afrejsen blev  

 der  

 meldt flytning til Folkeregisteret.
Klagerens ægtefælle opretholdt den fælles  

 adresse og bolig.
 Under  

 opholdet i Thailand betalte klageren ikke skat, men alene  

 arbejdsmarkedsbidrag,  

 i overensstemmelse med skatteforvaltningens meddelelse om fritagelse for  

 skattetræk.
Efter  

 tilbagevenden til Danmark blev klageren opmærksom på Højesterets dom, UfR  

 1998.553. Af landsrettens dom fremgår det, at arbejdsmarkedsbidrag må  

 sidestilles med og derfor betragtes som en skat.
Landsrettens dom blev  

 stadfæstet  

 af Højesteret.
Klageren  

 var fritaget for skat under udstationeringen i Thailand.
Højesterets  

 afgørelse  

 siger klart, at arbejdsmarkedsbidrag er at betragte som skat.
Anmodningen om  

 fritagelse bør derfor imødekommes.
Landsskatterettens  

 bemærkninger og begrundelse Det  

 fremgår af dagældende arbejdsmarkedsfondslovs § 7, stk. 1, litra a, at  

 bidragspligt påhviler personer, der har lønindkomst m.v. fra beskæftigelse  

 udført her i landet eller fra beskæftigelse udført i udlandet, Grønland eller  

 Færøerne, for en arbejdsgiver her i landet, og som er skattepligtig efter  

 kildeskattelovens §§ 1 eller 2, stk. 1, litra a, c, g, j eller k.
 Det  

 lægges til grund som ubestridt, at klageren i de påklagede indkomstår har  

 været  

 fuldt skattepligtig til Danmark i medfør af kildeskattelovens § 1.
Klageren  

 anses for at have haft en dansk arbejdsgiver, B, under udstationeringen i  

 Thailand.
Der er herved henset til, at ansættelseskontrakten er indgået med  

 B,  

 det er B, der har specificeret klagerens arbejdsopgaver som projektleder, B  

 skulle holdes løbende orienteret gennem kvartalsrapporter og  

 aktivitetsrapporter, klageren refererede direkte til B og lønaftalen er  

 indgået  

 med B, der også har afholdt lønomkostningerne.
 Betingelserne  

 for bidragspligt efter arbejdsmarkedsfondslovens regler anses herefter for  

 opfyldt.
Det  

 forhold, at klageren blev fritaget for skattetræk i lønindkomst erhvervet i  

 Thailand, ændrer ikke på klagerens bidragspligt.
Det fremgår udtrykkeligt af  

 skatteforvaltningens erklæring om fritagelse for skattetræk, at den ikke  

 gælder  

 arbejdsmarkedsbidrag.
Lov  

 om en arbejdsmarkedsfond er en selvstændig lov, som bl.a. indeholder  

 bestemmelser om bidragspligt og bidragsgrundlag.
Når lovens betingelser er  

 opfyldt, er der hjemmel til at opkræve arbejdsmarkedsbidrag.
Højesterets dom,  

 offentliggjort i UfR 1998.553, vedrører opgørelsen af erstatning for tabt  

 arbejdsfortjeneste, og dommen ses ikke at have betydning for fortolkningen af  

 betingelserne i arbejdsmarkedsfondsloven.
Den påklagede afgørelse stadfæstes.
