Resumé A og B rettede på ny henvendelse til ombudsmanden i anledning af,  

 at Direktoratet for Udlændinge (DfU) havde fastholdt direktoratets tidligere  

 meddelte afslag på asyl til A og B.
DfU havde endvidere fastholdt, at  

 ansøgningen om asyl måtte betragtes som åbenbart grundløs.
DfU's nye  

 afgørelse  

 var truffet, efter at ombudsmanden havde kritiseret begrundelsen for  

 direktoratets første afgørelse og henstillet, at der blev truffet en ny  

 afgørelse i sagen.
Af sagen fremgik, at DfU til brug ved sin fornyede behandling af  

 sagen havde anmodet Den danske Ambassade i Sofia om en udtalelse om ægtheden  

 af  

 en domsudskrift mv. vedrørende B.
Ambassaden rettede henvendelse til det  

 bulgarske udenrigsministerium, der indhentede en udtalelse fra den pågældende  

 bulgarske domstol.
Under ombudsmandens behandling af sagen traf DfU - efter  

 at  

 have modtaget en supplerende høringsskrivelse fra ombudsmanden - en ny  

 afgørelse i sagen.
Ved afgørelsen fastholdt DfU efter fornyet forelæggelse af  

 sagen for Dansk Flygtningehjælp, at A's og B's ansøgning om asyl var åbenbart  

 grundløs.
Ombudsmanden udtalte, at ambassaden ikke havde været berettiget  

 til at videregive fortrolige oplysninger om B til myndighederne i B's  

 hjemland,  

 da B ikke havde givet samtykke hertil.
Ombudsmanden fandt endvidere under  

 henvisning til forarbejderne til udlændingelovens §  

 53 a, stk. 3, ikke, at den fortsatte  

 anvendelse af "åbenbart grundløs-proceduren" i den konkrete sag var  

 indlysende.
Ombudsmanden henviste i den forbindelse blandt andet til, at  

 vurderingen i sagen, i og med at dokumenterne var blevet sendt til  

 ægthedsvurdering i hjemlandet, skiftede karakter og blev helt konkret.  

 Ombudsmanden  

 udtalte desuden, at det var meget tvivlsomt, om oplysningsgrundlaget forud  

 for  

 DfU's afgørelse var tilstrækkeligt til, at ansøgningen fortsat kunne  

 betragtes  

 som åbenbart grundløs.
Ombudsmanden indhentede de oplysninger, som Dansk  

 Flygtningehjælp havde modtaget fra Amnesty International i forbindelse med  

 den  

 seneste afgørelse i sagen.
Efter sin gennemgang heraf fandt ombudsmanden ikke  

 fuldt tilstrækkeligt grundlag for at henstille, at sagen nu blev behandlet i  

 Flygtningenævnet. (J. nr. 1992-2116-640).
 Videregivelse af fortrolige oplysninger om asylansøger til  

 myndigheder i hjemlandet. "Åbenbart grundløs"-proceduren.
 I skrivelse af 7. september  

 1992 rettede advokat C for et bulgarsk ægtepar A og B på ny henvendelse til  

 mig  

 i anledning af, at Direktoratet for Udlændinge i skrivelse af 2. september  

 1992  

 havde fastholdt direktoratets tidligere afgørelse i skrivelse af 2. november  

 1990 om afslag på A's og B's ansøgning om opholdstilladelse i medfør af  

 udlændingelovens § 7 (asyl). I skrivelsen havde direktoratet endvidere  

 fastholdt sin hidtidige vurdering af ansøgningen som åbenbart grundløs.
 Sagens nærmere omstændigheder  

 var følgende:
 I skrivelsen af 2. november  

 1990 havde Direktoratet for Udlændinge meddelt A og B afslag på deres  

 ansøgning  

 om asyl og samtidig bestemt, at ansøgningen måtte betragtes som åbenbart  

 grundløs, jf. udlændingelovens §  

 53 a,  

 stk. 3. Direktoratets afgørelse kunne derfor ikke indbringes for  

 Flygtningenævnet.
I skrivelse af 14. oktober  

 1991 tog jeg stilling til en klage fra A og B over Direktoratet for  

 Udlændinges  

 afgørelse.
I skrivelsen kritiserede jeg direktoratets afgørelse for at være  

 utilstrækkelig begrundet, og jeg henstillede samtidig til direktoratet at  

 træffe en ny afgørelse i sagen og i den forbindelse overveje, om ansøgningen  

 stadig kunne betragtes som åbenbart grundløs, jf. udlændingelovens §  

 53 a, stk. 3.
 Den 18. december 1991  

 meddelte direktoratet på ny afslag til A og B på deres ansøgning om asyl.  

 Denne  

 afgørelse blev dog med en skrivelse af 10. januar 1992 trukket tilbage, idet  

 direktoratet beklagede, at et "udkast til afgørelse, der blev udarbejdet  

 i  

 begyndelsen af december måned inden de originale dokumenter blev fremlagt,  

[var] blevet fremsendt...". Jeg modtog en genpart af begge disse  

 skrivelser.
I skrivelsen af 2. september  

 1992 til A's og B's advokat C fastholdt direktoratet - efter en fornyet  

 gennemgang af sagen og efter at denne på ny havde været forelagt Dansk  

 Flygtningehjælp - sin hidtidige vurdering af A's og B's ansøgning som  

 åbenbart  

 grundløs.
Direktoratet lagde ved denne afgørelse vægt på, "at Den danske  

 Ambassade i Sofia d. 29.05.92 har oplyst, at de fremsendte dokumenter er  

 falske".
 Den 7. september 1992  

 indbragte C på ny sagen for mig, idet C anførte, "at der ikke foreligger  

 tilstrækkelig begrundelse for afslaget, og at (han) ikke har nogen mulighed  

 for  

 at bedømme det, når man blot skriver, at Ambassaden i Sofia betegner  

 dokumenterne som falske uden at der foreligger nogen skrivelse herom, endsige  

 en begrundelse".
 Foranlediget af C's klage  

 modtog jeg herefter med telefax fra Direktoratet for Udlændinge det  

 materiale,  

 som havde dannet grundlaget for direktoratets afgørelse.
Det fremgik heraf, at  

 Ambassaden i Sofia havde rettet henvendelse til de bulgarske myndigheder med  

 henblik på at få ægthedsvurderet nogle dokumenter i sagen, som B havde  

 udleveret til direktoratet.
Dokumenterne bestod dels af en angivelig original  

 tilsigelse af 12. oktober 1990 dels en angivelig original domsudskrift af 16.  

 oktober 1990 (vedrørende en dom afsagt in absentia) fra amtsdomstolen i X.
I det fremsendte materiale  

 var endvidere en telefax af 29. maj 1992 fra Ambassaden i Sofia til  

 Direktoratet for Udlændinge, hvor det bulgarske udenrigsministerium var  

 refereret for telefonisk at have meddelt, at "dommeren ved retten i  

 (X) har meddelt, at der ikke har været afholdt retssag mod den pågældende af  

 omtalte art ved retten i (X). De til de danske myndigheder afleverede  

 dokumenter er således falske".
 En efterfølgende verbalnote  

 af 5. juni 1992 fra nævnte ministerium indeholdt bl.a. følgende udsagn ifølge  

 ambassadens oversættelse:
"[I]n the District Court of (X) there is  

 not brought a criminal law suit vith a defendant (B)." På denne baggrund skrev jeg  

 den 10. september 1992 bl.a. følgende til direktoratet:
 "Jeg skal anmode  

 direktoratet - efter forud indhentet erklæring fra Udenrigsministeriet - om  

 en  

 udtalelse i anledning af klagen.
Jeg skal specielt anmode om  

 oplysning om, hvorvidt direktoratet, Udenrigsministeriet eller Ambassaden i  

 Sofia forinden henvendelsen til de bulgarske myndigheder havde sikret sig, at  

 der forelå det fornødne samtykke hertil, jf. princippet i forvaltningslovens  

 §  

 29, og direktoratet efter modtagelsen af det grundlag, hvorpå  

 vurderingen af domsudskriftens ægthed bygger, har sendt dette til udtalelse  

 hos  

 de pågældende asylansøgere/disses advokat, jf. forvaltningslovens § 19, stk.  

 1." Direktoratet for Udlændinge  

 skrev den 24. september 1992 således til Udenrigsministeriet:
 "Vedlagt fremsendes kopi  

 af skrivelse af den 10.09.1992 fra Folketingets Ombudsmand til Direktoratet,  

 idet Direktoratet hermed skal anmode Udenrigsministeriet, efter  

 omstændighederne snarest, om at fremkomme med den i skrivelsen anførte  

 erklæring vedrørende Ambassaden i Sofias indhentelse af oplysninger hos de  

 bulgarske myndigheder.
 Det bemærkes, at Direktoratet  

 for Udlændinge d. 23.12.1991 via Udenrigsministeriets postforbindelse,  

 anmodede  

 Den danske Ambassade i Sofia om at søge oplyst, hvorvidt en original  

 tilsigelse  

 og domsudskrift var ægte.
Direktoratet for Udlændinge  

 modtog ved telefax af 29.05.1992 svar herpå fra ovennævnte Ambassade." Den 28. september 1992  

 fremsendte Udenrigsministeriet direktoratets brev til Ambassaden i Sofia,  

 idet  

 ministeriet anmodede denne om en udtalelse til brug for besvarelsen af  

 direktoratets brev.
 Udenrigsministeriet oplyste  

 den 14. maj 1993 telefonisk, at en kopi af min skrivelse af 10. september  

 1992  

 ligeledes var vedlagt.
Den 8. oktober 1992 sendte  

 ambassaden kopier af sagens akter til Udenrigsministeriet.
I et følgebrev til  

 ministeriet anførte ambassaden bl.a.:
"Som det ses, fremgår  

 det af den oprindelige anmodning fra Direktoratet for Udlændinge om  

 indhentelse  

 af oplysninger dateret 23. december 1991, at de bulgarske myndigheder antages  

 at være bekendt med sagen." Af ambassadens akter - som  

 jeg senere modtog i kopi fra Udenrigsministeriet - fremgik bl.a., at  

 ambassaden  

 ved en verbalnote af 10. januar 1992 havde rettet henvendelse til det  

 bulgarske  

 udenrigsministerium, idet ambassaden bl.a. skrev følgende:
 "[U]pon instruction from the Danish  

 Authorities, [the Embassy] has the honour kindly to request the Consular  

 Departement of the Ministry of Foreign Affairs to inform the Embassy whether  

 the copy of court sentence from the (X) District Court, enclosed herewith, is  

 a  

 true copy.
 ...
The Embassy would, furthermore, be grateful to  

 be informed about the contents of the Penal Code § 95." Udenrigsministeriet afgav den  

 11. december 1992 udtalelse til Direktoratet for Udlændinge.
 Udtalelsen var sålydende:
 "Det kan bekræftes at  

 Ambassaden i Sofia i forbindelse med ægthedsvurdering af de medvedlagte  

 fremsendte dokumenter, har henvendt sig til de bulgarske myndigheder.
 Baggrunden herfor har været  

 det i D.f.U.s skrivelse af 23. december 1991 (...) anførte om at de bulgarske  

 myndigheder, som følge af omtalen af ansøgerens asylsag i danske aviser,  

 måtte  

 antages at være bekendt med asylsagen.
Såfremt det ikke har været  

 Direktoratets hensigt med den pågældende sætning at tilkendegive, at der  

 rettes  

 henvendelse til de bulgarske myndigheder, beklager Udenrigsministeriet det  

 skete." Med et brev af 23. december  

 1992 meddelte direktoratet C, at direktoratet havde genoptaget sagen.  

 Direktoratet anmodede samtidig - under henvisning til forvaltningslovens §  

 19,  

 stk. 1 - C om en udtalelse vedrørende materialet fra ambassaden.
Den 7. januar 1993 svarede C  

 direktoratet.
Han anførte bl.a., at B aldrig havde givet sit samtykke til, at  

 der skete henvendelse til de bulgarske myndigheder med nævnelse af navn, og  

 at  

 den omtale, der havde været i dansk presse, ikke havde været med navns  

 nævnelse.
C anførte videre, at B vurderede, at hans situation var blevet  

 betydelig vanskeliggjort ved den skete henvendelse til de bulgarske  

 myndigheder.
 C anførte endelig, at B's mor  

 og familiens advokat blev nægtet adgang til domsforhandlingen i hans sag i  

 Bulgarien, idet sagen foregik for lukkede døre, hvorfor B ikke kunne fæstne  

 lid  

 til dommerens udtalelse om, at der ikke var afsagt nogen dom.
Det fremgik af sagens akter,  

 at denne havde været forelagt Dansk Flygtningehjælp i to omgange efter min  

 første udtalelse i sagen.
Henholdsvis den 21. august 1992 (med svar den 26.  

 august 1992) og den 13. januar 1993 (med svar den 11. marts 1993). I  

 sidstnævnte svar anførte Dansk Flygtningehjælp følgende:
"Under henvisning til  

 DfU's skrivelse af 26/2-93 skal DF herved meddele, at DF fortsat finder at  

 kunne tiltræde DfU's vurdering af sagen som åbenbart grundløs, jfr.
Udl. §  

 53 a, stk. 3.
DF skal beklage den lange  

 sagsbehandlingstid, der skal ses på baggrund af, at DF for at kunne vurdere  

 og  

 afgøre sagen på betryggende vis fandt det nødvendigt at indhente yderligere  

 baggrundsoplysninger om den aktuelle situation i landet fra bl.a.
Amnesty  

 International." Den 19. marts 1993 traf  

 direktoratet på ny afgørelse i sagen.
 Direktoratet begrundede sin  

 fortsatte vurdering af ansøgningen som åbenbart grundløs på følgende måde:
"Direktoratet har ved  

 denne afgørelse lagt vægt på, at (B) har oplyst, at (han) aldrig har været  

 politisk aktiv i Bulgarien, og at den i sagen foreliggende domsudskrift fra  

 retten i Bulgarien må anses for et falsum.
Direktoratet har i lyset heraf  

 ikke  

 fundet, at det forhold, at der i sagen beklageligvis uden (B's) samtykke har  

 været rettet henvendelse til de bulgarske myndigheder, bør føre til et andet  

 resultat.
Det kan oplyses, at sagen  

 påny har været forelagt for Dansk Flygtningehjælp, der den 11.03.93 har  

 erklæret sig enig i direktoratets vurdering af sagen." Direktoratet anførte  

 endvidere, at der ikke var grundlag for at ændre den tidligere trufne  

 afgørelse  

 om tvangsmæssig udsendelse af A og B.
 Direktoratet orienterede mig  

 ved en kopi af afgørelsen og sendte samtidig den citerede udtalelse fra  

 Udenrigsministeriet, ligesom direktoratet selv besvarede mit høringsbrev af  

 10.  

 september 1992.
 I udtalelsen til mig anførte  

 direktoratet om spørgsmålene i mit høringsbrev følgende:
 "Direktoratet for  

 Udlændinge skal indledningsvis, som svar på de af Folketingets Ombudsmand  

 stillede spørgsmål, bemærke, at det ikke med den valgte formulering i  

 høringsskrivelsen til Udenrigsministeriet af 23.12.1991 har været  

 direktoratets  

 hensigt at tilkendegive, at der kunne rettes henvendelse til de bulgarske  

 myndigheder.  

 Udenrigsministeriets henvendelse til de bulgarske myndigheder er  

 beklageligvis  

 sket uden det fornødne samtykke fra den mandlige ansøger.
 Ved en fejl iværksatte  

 Direktoratet for Udlændinge endvidere ikke - efter modtagelsen af resultatet  

 af  

 Udenrigsministeriets ægthedsundersøgelse (...) - den fornødne partshøring.
Direktoratet for Udlændinge  

 skal beklage, at der ikke er sket den fornødne indhentelse af samtykke fra  

 ansøgerne samt partshøring i sagen i overensstemmelse med  

 forvaltningsloven." Direktoratet oplyste  

 endvidere, at der ikke var fastsat en udrejsefrist for A og B i lyset af  

 sagen  

 hos mig.
Med et brev af 5. april 1993  

 kommenterede C myndighedernes udtalelser.
C vurderede - på baggrund af en  

 henvendelse til en bulgarsk kollega - den skete undersøgelse af dommens  

 ægthed  

 som "helt utilstrækkelig og byggende på ukendskab til bulgarsk  

 praksis", hvorfor direktoratets seneste afgørelse efter C's mening  

 fortsat  

 hvilede på et ufuldstændigt og fejlagtigt grundlag.
I den forbindelse anførte  

 C, "at (B) har påpeget det  

 yderst besynderlige i, at Det Bulgarske Udenrigsministeriums brev af 5. juni  

 er  

 forsynet med et gammelt stempel lydende på Folkerepublikken Bulgarien, og at  

 skrivelsen ikke er forsynet med underskrift".
 Den 27. og 28. april 1993  

 modtog jeg yderligere materiale fra C, bl.a. et brev fra den omtalte  

 bulgarske  

 advokat.
 Endelig modtog jeg den 3.  

 november 1993 et brev fra B, hvori denne anmodede om et møde med mig og med  

 en  

 repræsentant fra Direktoratet for Udlændinge og C.
 I en skrivelse til C udtalte  

 jeg herefter følgende:
 "Sagen rejser nogle  

 generelle spørgsmål om videregivelse af fortrolige oplysninger og indhentelse  

 af sådanne i forbindelse med behandlingen af udlændingesager, både i relation  

 til danske og udenlandske myndigheder og/eller privatpersoner.
 Jeg har fundet det mest  

 hensigtmæssigt at behandle disse generelle spørgsmål ved en samlet  

 henvendelse  

 til de involverede myndigheder, jf. ombudsmandslovens § 6, stk. 5. Når min  

 behandling af denne (egen drift) sag er afsluttet, vil jeg orientere Dem  

 herom.
 Den konkrete sag giver mig  

 anledning til følgende bemærkninger om en enkelt videregivelsessituation -  

 henvendelsen til de bulgarske myndigheder:
 Som det fremgår af det  

 foregående, har Den danske Ambassade i Sofia videregivet oplysninger til det  

 bulgarske udenrigsministerium i forbindelse med, at ambassaden anmodede om en  

 erklæring om ægtheden af den angivelig originale domsudskrift fra  

 amtsdomstolen  

 i (X). De videregivne oplysninger bestod i, at (B) angav sig straffet med  

 fængsel i 15 år i henhold til den bulgarske straffelovs § 95.
 Det fremgår af det bulgarske  

 udenrigsministeriums svar, at dette har rettet henvendelse til nævnte domstol  

 forud for besvarelse af ambassadens forespørgsel.
 Forvaltningslovens § 28, stk.  

 1, 2 og 4, er sålydende:
 § 28:
 "Oplysninger om  

 enkeltpersoners rent private forhold, herunder oplysninger om race, religion  

 og  

 hudfarve, om politiske, foreningsmæssige, seksuelle og strafbare forhold samt  

 oplysninger om helbredsforhold, væsentlige sociale problemer og misbrug af  

 nydelsesmidler og lignende, må ikke videregives til en anden  

 forvaltningsmyndighed.
Stk. 2. Videregivelse af de i  

 stk. 1 nævnte oplysninger kan dog ske, når den, oplysningen angår, har givet samtykke, det følger af lov eller bestemmelser fastsat i henhold  

 til lov, at oplysningen skal videregives, videregivelsen sker til varetagelse af private eller  

 offentlige interesser, der klart overstiger hensynet til de interesser, der  

 begrunder hemmeligholdelse, herunder hensynet til den, oplysningen angår,  

 eller videregivelsen er et nødvendigt led i sagens behandling  

 eller er nødvendig for, at en myndighed kan gennemføre tilsyns- eller  

 kontrolopgaver.
 ...
Stk. 4. Samtykke efter stk.  

 2, nr. 1, skal meddeles skriftligt og indeholde oplysning om, hvilken type  

 oplysninger der må videregives, til hvem oplysninger må videregives og til  

 hvilket formål.
Kravet om skriftlighed kan dog fraviges, når sagens karakter  

 eller omstændighederne i øvrigt taler derfor.
..." Lovens § 29 har følgende  

 indhold:
 "I sager, der rejses ved  

 ansøgning, må oplysninger om ansøgerens rent private forhold ikke indhentes  

 fra  

 andre dele af forvaltningen eller fra en anden forvaltningsmyndighed.
Stk. 2. Bestemmelsen i stk. 1  

 gælder ikke, hvis ansøgeren har givet samtykke hertil, andet følger af lov eller bestemmelser fastsat i  

 henhold til lov, eller særlige hensyn til ansøgeren eller tredjemand klart  

 overstiger ansøgerens interesse i, at oplysningen ikke indhentes." Som det fremgår, vedrører §  

 29 indhentelse af oplysninger.
Hvis myndigheden, der i en ansøgningssag vil  

 have oplysninger indhentet, i den forbindelse ønsker særligt fortrolige  

 oplysninger videregivet, må denne videregivelse bedømmes efter reglerne i §  

 28.
Det følger af overskriften  

 til forvaltningslovens § 28 ("Videregivelse af oplysninger til en anden  

 forvaltningsmyndighed") og af forarbejderne, at bestemmelsen alene angår  

 videregivelse af fortrolige oplysninger til andre danske  

 forvaltningsmyndigheder, jf.
Folketingstidende 1985/86, tillæg A, sp. 75.
Forvaltningens videregivelse  

 af fortrolige oplysninger i relationer, der ikke omfattes af § 28, stk. 1 -  

 herunder videregivelse til udenlandske myndigheder - må principielt bedømmes  

 på  

 grundlag af de almindelige tavshedspligtsbestemmelser i forvaltningslovens §  

 27  

 og i straffelovens § 152 ff eller specielle tavshedsforskrifter i den  

 udstrækning, der foreligger sådanne.
Herefter er det afgørende, om  

 videregivelsen kan anses for "berettiget". Ved udfyldningen af  

 denne  

 retlige standard må forvaltningslovens kapitel 8 tillægges en vis normerende  

 virkning.
 I det omfang oplysninger  

 efter § 28 ikke kan videregives til en dansk forvaltningsmyndighed uden  

 samtykke, bør de næppe heller i almindelighed videregives til en udenlandsk  

 myndighed uden samtykke.
 Efter min opfattelse har der  

 i forbindelse med henvendelsen til det bulgarske udenrigsministerium været  

 tale  

 om videregivelse af fortrolige oplysninger af den art, som er nævnt i  

 forvaltningslovens § 28, stk. 1.
 Jeg henviser herved til, at  

 oplysninger om strafbare forhold udtrykkeligt er nævnt blandt de oplysninger,  

 der vedrører enkeltpersoners rent private forhold.
Således som sagen er oplyst  

 for mig, ses der derimod ikke at være videregivet oplysning om, at den  

 pågældende havde/har en asylansøgning under behandling.
Det er dog  

 nærliggende  

 at tro, at de bulgarske myndigheder har sluttet sig til, at en sådan  

 ansøgning  

 måtte foreligge.
Jeg henviser i den forbindelse til, at anvendelsen af den  

 bestemmelse i den bulgarske straffelov, som er anført i verbalnoten og i den  

 angivelig originale domsudskrift, kan være udtryk for forfølgelse af  

 politiske  

 årsager.
Den skete videregivelse af oplysninger må derfor ses i lyset heraf.
 Videregivelse af fortrolige  

 oplysninger vedrørende en enkeltpersons rent private forhold forudsætter -  

 som  

 ved indhentelse af tilsvarende oplysninger - samtykke eller andet særligt  

 grundlag, jf. princippet i forvaltningslovens § 28, stk. 2.
Sker videregivelsen i  

 forbindelse med behandlingen af en ansøgningssag, kan der som hovedregel  

 alene  

 være tale om videregivelse med grundlag i samtykke fra den pågældende  

 ansøger.  

 Bestemmelsen i § 28, stk. 2 , nr. 4 - "nødvendigt led i sagens  

 behandling" - må således normalt lades ude af betragtning.
Giver  

 ansøgeren  

 ikke sit samtykke til videregivelse, er lovens hovedprincip, at dette  

 tillægges  

 processuel skadevirkning for afgørelsen i den pågældendes sag.
I denne sag har der, i og med  

 at den angivelig originale domsudskrift og tilsigelse er blevet udleveret til  

 Direktoratet for Udlændinge med det formål, at direktoratet kunne foranledige  

 dokumenterne underkastet en ægthedsvurdering, foreligget et samtykke til en  

 vis  

 videregivelse af de indeholdte oplysninger.
Samtykket har dog utvivlsomt ikke  

 omfattet en videregivelse af oplysninger til den adressat, som viste sig at  

 modtage oplysningerne: Det bulgarske udenrigsministerium.
Jeg henviser herved  

 til princippet i forvaltningslovens § 28, stk. 4, "oplysning om, ... til  

 hvem oplysninger må videregives" og til løftet i det i asylsager  

 anvendte  

 asylansøgningsskema, s. 1 nederst, hvorefter afgivne oplysninger ikke vil  

 blive  

 videregivet til myndighederne i ansøgerens hjemland.
Ansvaret for at indhente det  

 fornødne samtykke påhviler som udgangspunkt den myndighed, der ønsker de  

 pågældende oplysninger videregivet, jf.
Forvaltningsloven med kommentarer af  

 John Vogter (København, 1992) s.  

 376f.
Den myndighed, der rent  

 faktisk videregiver oplysninger, kan dog ikke uden videre gå ud fra, at  

 samtykke foreligger.
Hvilke krav, der i den situation kan stilles, må afhænge  

 af de konkrete omstændigheder i sagen.
 Direktoratet har i sin  

 udtalelse anført, at "henvendelse(n) til de bulgarske myndigheder  

 beklageligvis (er) sket uden det fornødne samtykke fra den mandlige  

 ansøger".
 Ambassaden og  

 Udenrigsministeriet har i udtalelserne i anledning af sagen hos mig henvist  

 til  

 direktoratets formulering i skrivelsen af 23. december 1991, hvori det er  

 anført, "at (B's) asylsag har været omtalt i danske aviser, hvorfor de  

 bulgarske myndigheder må antages at være bekendt hermed".
 I Deres klienters sag forelå  

 - som anført af Direktoratet for Udlændinge - ikke et samtykke til at  

 videregive oplysninger om (B's) rent personlige forhold til de bulgarske  

 myndigheder, inden direktoratet afsendte skrivelsen af 23. december 1991 til  

 Ambassaden i Sofia via Udenrigsministeriets postforbindelser.
Videregivelse af fortrolige  

 oplysninger til en asylansøgers hjemlands myndigheder må i sagens natur  

 betragtes som noget ganske usædvanligt.
Efter min opfattelse burde ambassaden  

 ikke - alene under henvisning til den citerede passus i direktoratets brev -  

 have rettet henvendelse til hjemlandets myndigheder i sagen.
Jeg henviser herved tillige  

 til, at direktoratet i den nævnte  

 passus ikke klart har givet udtryk for, at en henvendelse til de bulgarske  

 myndigheder ikke ville medføre en videregivelse af oplysninger, disse ikke  

 allerede var i besiddelse af, og at den nævnte passus ikke  

 uden tvivl kan opfattes som indeholdende oplysning om, at det fornødne  

 samtykke  

 forelå.
 Jeg henviser endelig til, at  

 undersøgelser om baggrunden for denne passus uden problemer eller væsentlig  

 forsinkelse kunne have været foretaget.
 Sammenfattende er det min  

 opfattelse, at ambassaden ikke på det foreliggende grundlag var berettiget  

 til  

 at rette henvendelse til de bulgarske myndigheder.
 Jeg har gjort Ambassaden i Sofia  

 bekendt med min opfattelse.
Direktoratet for Udlændinge  

 har i udtalelsen til mig anført, at det ikke ved den nævnte passus har haft  

 til  

 hensigt at tilkendegive, at der kunne rettes henvendelse til de bulgarske  

 myndigheder.
Jeg må lægge dette til grund for min bedømmelse og har således  

 ikke tilstrækkeligt grundlag for at kritisere direktoratets sagsbehandling i  

 denne henseende.
Heller ikke Udenrigsministeriet - der alene ses at have haft  

 en rolle som postforbindelse - har jeg grundlag for at kritisere.
Vedrørende forvaltningslovens § 19, stk. 1 Direktoratets beklagelse af,  

 at De ikke forud for afgørelsen af 2. september 1992, som advokat for Deres  

 klienter, er blevet partshørt i overensstemmelse med forvaltningsloven, kan  

 jeg  

 fuldt ud tilslutte mig.
Jeg har gjort direktoratet bekendt med min  

 opfattelse.  

 Da De efterfølgende - forinden den seneste afgørelse - har haft lejlighed til  

 at udtale Dem om sagen, foretager jeg ikke videre vedrørende dette spørgsmål.
 Vedrørende vurderingen af sagen som åbenbart grundløs:
 Udlændingelovens §  

 53 a, stk. 3, og § 53 b er sålydende:
 § 53 a:
 "...  

  

 Stk. 3. Direktoratet for Udlændinge kan,  

 efter at sagen har været forelagt for Dansk Flygtningehjælp, bestemme, at  

 afgørelsen i en sag, hvor ansøgningen må anses for åbenbart grundløs, ikke  

 kan  

 indbringes for Flygtningenævnet.
..." § 53 b:
"Direktoratet for  

 Udlændinge underretter Flygtningenævnet om afgørelser, som ikke har kunnet  

 indbringes for nævnet, fordi Direktoratet har truffet bestemmelse herom efter  

 reglerne i §  

 53 a,  

 stk. 3. Flygtningenævnet kan bestemme, at bestemte grupper af sager skal  

 kunne  

 indbringes for nævnet." Bestemmelserne blev indsat i  

 udlændingeloven ved lov nr. 574 af 19. december 1985.
Baggrunden for den indførte  

 særlige sagsbehandlingsmåde var et ønske om "en højere grad af  

 tilpasning  

 af sagsbehandlingen til den nærmere karakter af de enkelte sager uden at  

 svække  

 det centrale indhold af udlændingelovens retsgarantier for flygtninge",  

 jf.
FT 85/86 tillæg A, spalte 1526. Loven skulle betyde en "mere  

 effektiv  

 og mere forsvarlig administration af sagerne end i dag og samtidig hindre  

 misbrug af retssikkerhedsgarantierne og imødekomme behovet for mere fleksible  

 og hurtigere procedureregler i flygtningenævnet", jf.
FT samme sted.
Det  

 fremgår af sammenhængen mellem de to bestemmelser, der er citeret ovenfor, at  

 §  

 53 a, stk. 3, først  

 og fremmest må antages forudsat benyttet over for visse typer af sager.
Lovens forarbejder indeholder  

 ikke oplysninger om, hvad ministeriet ved fremsættelsen af lovforslaget  

 nærmere  

 har lagt i begrebet "åbenbart grundløs". I de almindelige  

 bemærkninger til det lovforslag, der førte til nævnte lov, er dog anført, at  

 begrebet "ikke alene omfatter helt oplagte tilfælde, f.eks. hvor en  

 svensker søger asyl i Danmark, men også tilfælde hvor asylansøgningen på  

 baggrund af flygtningenævnets praksis åbenbart må anses for udsigtsløs",  

 jf.
FT 85/86, tillæg A, spalte 1527. Det citerede afsnit peger ligeledes i  

 retning af, at bestemmelsen er forudsat anvendt over for  

  

 typer  

  

 af sager.
Det fremgår videre af de  

 almindelige bemærkninger, at det har været forudsat, at afgørelsen om, at  

 ansøgningen blev betragtet som åbenbart grundløs og den deraf følgende  

 afskæring af de almindelige klagemuligheder, blev truffet meget hurtigt efter  

 indrejsen, mens den pågældende ansøger stadig opholdt sig i  

 registreringscenteret.
Justitsministeren har således under 3. behandlingen af  

 loven i Folketinget nævnt ca. 14 dage som den tid, ministeriet regnede med  

 ville gå, før afgørelsen om anvendelsen af §  

 53 a, stk. 3, ville kunne foreligge, jf.  

 FT 85/86, Folketingets forhandlinger, sp. 4004.
Allerede på baggrund af det  

 foran anførte forekommer den fortsatte anvendelse af undtagelsesbestemmelsen  

 i  

 §  

 53 a, stk. 3, mig  

 ikke indlysende.
Jeg henviser herved til, at (B) indgav ansøgning om asyl  

 straks ved indrejsen her i landet den 25. marts 1990 og til, at vurderingen i  

 sagen, i og med at de af (B) fremlagte dokumenter blev sendt til  

 ægthedsvurdering i Bulgarien, skiftede karakter og blev helt konkret.
I december 1991 sendte direktoratet  

 - som sagt - de tidligere nævnte dokumenter til ægthedsvurdering via  

 Udenrigsministeriets postforbindelse.
Den efterfølgende sagsbehandling  

 affødte  

 alene den refererede udtalelse fra den dommer/domstol, som angiveligt skulle  

 have behandlet (B's) straffesag.
Jeg har forstået afgørelsen af 2. september  

 1992 på den måde, at direktoratet ved denne afgørelse har lagt afgørende vægt  

 på denne udtalelse.
En sådan udtalelse må - alene på baggrund af den  

 pågældende  

 dommer/domstols egen interesse i sagen - tages med et vist forbehold.
Den  

 tvivl  

 vedrørende ægtheden af de fremsendte dokumenter, som bestod forud for  

 ægthedsvurderingen, er efter min opfattelse ikke blevet afklaret i fornødent  

 omfang.
På denne baggrund er det efter min opfattelse meget tvivlsomt, om  

 oplysningsgrundlaget har været tilstrækkeligt til, at (B's) og (A's)  

 ansøgning  

 forud for afgørelsen i skrivelsen af 2. september 1992 fortsat har kunnet  

 betegnes som åbenbart grundløs.
Som det fremgår af det  

 foregående, er direktoratets fortsatte anvendelse af undtagelsesbestemmelsen  

 i  

 udlændingelovens §  

 53 a,  

 stk. 3, efter min opfattelse, meget betænkelig.
Jeg har overvejet, om dette  

 ikke burde føre til, at jeg henstillede, at sagen nu behandles af  

 Flygtningenævnet.
Dette har jeg imidlertid ikke fundet fuldt tilstrækkeligt  

 grundlag for - af følgende grunde:
Den 8. oktober 1993 modtog  

 jeg - efter anmodning - fra Dansk Flygtningehjælp kopier af det materiale,  

 der  

 har ligget til grund for flygtningehjælpens vurdering af sagen - som fortsat  

 åbenbart grundløs - i skrivelse af 11. marts 1993 (...). Materialet består af  

 spørgsmål og svar, som flygtningehjælpen har stillet og fået af Amnesty  

 International i London.
Flygtningehjælpen stillede spørgsmål om såvel  

 (anonymiserede) oplysninger i den konkrete sag som om forholdene i Bulgarien  

 i  

 almindelighed.
I svarene fra Amnesty International af 5. og 11. marts 1993 er  

 bl.a. anført følgende:
 "...
 The alleged charges are provided under Article  

 95 paragraph 1 of the Bulgarian Penal Code - Treason (included in the section  

 on crimes against the People's Republic). This crime was alledgedly committed  

 (according to these documents) in late 1990, ... However no such trial were  

 taking place at that time in  

 Bulgaria.
The court sentence does not contain even the  

 minimum requirements contained under Article 303 of the Penal  

 Procedure..." "... The situation has radically changed  

 since the autumn of 1989 and Bulgarians now have recourse of the European  

 Commission on Human Rights and the Court in  

 Strasbourg.
Prime Ministers of Bulgaria and  

 other officials and personalities meet with the pretender to the Bulgarian  

 throne and people freely express their options for the restoration of  

 monarchy  

 as they are free to work on any other non-violent political program.
..." På baggrund af disse  

 oplysninger har jeg ikke fundet fuldt tilstrækkeligt grundlag for den nævnte  

 henstilling.
Jeg har i den forbindelse tillagt det betydning, at det ikke kan  

 være i (A's og B's) interesse at få opholdet her i landet yderligere  

 forlænget.  

 Jeg har endvidere ikke fundet grundlag til at afholde et møde, som nævnt af  

 Deres klient.
