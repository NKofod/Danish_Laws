Kapitel 1   Anvendelsesområde Kapitel 2   Registreringsorgan Kapitel 3   Ansøgning om EMAS-registrering Kapitel 4   Gebyrer Kapitel 5   Tilsyn efter miljøbeskyttelsesloven Kapitel 6   Overholdelse af lovbestemte miljøkrav Kapitel 7   Ikrafttræden Bilag 1 Bilag 2 Bilag 3 Bekendtgørelse om organisationers frivillige deltagelse i en fællesskabsordning for miljøledelse og miljørevision (EMAS)1) I medfør af § 89 a, stk. 1 og 2, og § 89 b i lov om miljøbeskyttelse, jf. lovbekendtgørelse nr. 879 af 26. juni 2010 om miljøbeskyttelse, fastsættes:
Kapitel 1 Anvendelsesområde § 1. Bekendtgørelsen finder anvendelse ved organisationers deltagelse i den frivillige fællesskabsordning for miljøledelse og miljørevision (EMAS), jf.
EMAS-forordningen.
 Stk. 2. Såvel organisationer med anlægsområder inden for den Europæiske Union som organisationer, hvis anlægsområder er placeret i tredjelande, kan registreres efter EMAS-forordningen i Danmark.
Kapitel 2 Registreringsorgan § 2. Miljøstyrelsen er det ansvarlige registreringsorgan i Danmark og udfører forordningens opgaver, herunder især opgaverne omkring ansøgning, registrering, førelse af lister og tilsyn.
Miljøstyrelsen fører endvidere tilsyn med ikke-registrerede organisationers uretmæssige brug af EMAS-logoet i Danmark.
Kapitel 3 Ansøgning om EMAS-registrering § 3. Organisationer, der ønsker at blive EMAS-registreret, indsender ansøgning herom til Miljøstyrelsen.
Stk. 2. Ansøgning om registrering skal indeholde de oplysninger, der fremgår af Miljøstyrelsens anmeldelsesformular, de i forordningens artikel 5 beskrevne elementer samt en erklæring fra tilsynsmyndigheden om, at lovbestemte miljøkrav er overholdt.
Erklæringer kan ske på blanketten i bilag 1 og skal foreligge på dansk eller engelsk, evt. som autoriseret oversættelse fra det originale sprog.
Stk. 3. Registreringen skal løbende fornys i henhold til forordningens artikel 6 og 7. Ansøgningen om fornyelse skal indeholde oplysning om eventuelle ændringer i de oplysninger, der er afgivet i Miljøstyrelsens anmeldelsesformular samt de i forordningens artikel 6 beskrevne elementer.
For organisationer med anlægsområder placeret uden for EU gælder kravet om indsendelse af erklæring fra tilsynsmyndigheden også ved fornyelse af EMAS-registreringen.
Kapitel 4 Gebyrer § 4. I forbindelse med organisationens ansøgning om registrering opkræver Miljøstyrelsen et registreringsgebyr og et deltagergebyr.
 Stk. 2. I forbindelse med organisationens ansøgning om fornyelse af registreringen opkræver Miljøstyrelsen et deltagergebyr.
 Stk. 3. Størrelsen af gebyrer for organisationens registrering og deltagelse fremgår af bekendtgørelsens bilag 2. Bilag 2 kan ændres af Miljøstyrelsen.
Kapitel 5 Tilsyn efter miljøbeskyttelsesloven § 5. Miljøstyrelsen fører tilsyn med, at EMAS-logoet ikke bruges i strid med EMAS-forordningen.
Kapitel 6 Overholdelse af lovbestemte miljøkrav § 6. Hvis en EMAS-registreret organisation ikke overholder miljøkrav i lovgivningen, underretter tilsynsmyndigheden Miljøstyrelsen herom hurtigst muligt og senest en måned efter, at en manglende overholdelse er konstateret.
 Stk. 2. Tilsynsmyndigheden underretter Miljøstyrelsen om evt. nye tiltag i sagen, jf. bilag 3, samt om sagens afslutning.
 Stk. 3. Underretning efter stk. 1 og 2, kan ske på blanketten i bilag 3 og sendes til Miljøstyrelsen.
Kapitel 7 Ikrafttræden § 7. Bekendtgørelsen træder i kraft den 15. februar 2011.
 Stk. 2. Samtidig ophæves bekendtgørelse nr. 896 af 10. oktober 2001 om organisationers frivillige deltagelse i en fællesskabsordning for miljøledelse og miljørevision (EMAS).
Miljøministeriet, den 4. februar 2011 Karen Ellemann / Michel Schilling Bilag 1 Organisationens dokumentation for overholdelse af miljølovgivningen til brug for ansøgning om EMAS registrering. (Blanketten kan hentes på Miljøstyrelsens hjemmeside og virk.dk) Bilag 2 Takstblad for organisationers registrering og deltagelse i den frivillige fællesskabsordning for miljøledelse og miljørevision (EMAS) Bilag 3 Skema til tilsynsmyndighedens indberetning til Miljøstyrelsen om miljøsag på EMAS-registreret virksomhed.
(Blanketten fremsendes i delvis udfyldt form af Miljøstyrelsen til danske tilsynsmyndigheder i forbindelse med registrering og kan desuden hentes på Miljøstyrelsens hjemmeside og virk.dk) Indberetning til Miljøstyrelsen om påbegyndelse af miljøsagen Indberetning til Miljøstyrelsen om evt. politianmeldelse i verserende miljøsag Indberetning til Miljøstyrelsen om afslutning af miljøsagen 1) Bekendtgørelsen supplerer Europa-Parlamentets og Rådets forordning (EF) Nr. 1221/2009 af 25. november 2009 om organisationers frivillige deltagelse i en fællesskabsordning for miljøledelse og miljørevision (EMAS) og om ophævelse forordning (EF) nr. 761/2001 og Kommissionens beslutning 2001/681/EF og 2006/193/EF.
