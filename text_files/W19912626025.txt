 Nævnet har inddraget radioens sendetilladelse, fordi radioen trods  

 adskillige anmodninger har nægtet at give nævnet oplysninger vedr.
 programvirksomheden.
 Udvalget finder, at nævnet har været berettiget til at inddrage  

 sendetilladelsen, idet der ikke har foreligget omstændigheder, der har kunnet  

 berettige klageren til ikke at efterkomme nævnets anmodning om indsendelse af  

 det udbedte materiale.
 På sit møde den 8. oktober 1991 har udvalget behandlet en klage fra Den  

 Nye Radio Romer, Radio Pioner Foreningen af 1987 v/Britta Friss Jørgensen  

 over en afgørelse om endelig inddragelse af radioens sendetilladelse, som  

 Lokal radionævnet i København har meddelt radioen i skrivelse af 8. august  

 1991.
Udvalget vedr.
Lokal Radio og TV har behandlet sagen på grundlag af  

 følgende oplysninger:
Nævnet begrunder sin afgørelse med at man ved skrivelser af 5. marts og  

 21. juni 1991 har udbedt sig materiale vedr. radioens sendevirksomhed.
Efter  

 udløbet af den sidste svarfrist modtog nævnet en skrivelse fra radioen, hvor  

 man bl.a. nægter at indsende det udbedte materiale til nævnet.
Nævnet  

 bemærker hertil, at det bl.a. er nævnets opgave at føre tilsyn med  

 programvirksomheden i radioen, ligesom nævnet til enhver tid kan afkræve  

 lokalradioen oplysninger om driften.
 Da radioen således har nægtet at efterkomme nævnets anmodning om at  

 indsende det udbedte materiale, blev det besluttet at inddrage stationens  

 sendetilladelse.
I brev af 30. august 1991 klages over afgørelsen og radioen giver som  

 begrundelse for at nægte at udlevere programmateriale til nævnet, at nævnets  

 formand af radioen anses for inhabil.
Efter radioens opfattelse skal  

 habilitetsspørgsmålet først behandles af nævnet, førend nævnets anmodning om  

 oplysninger kan imødekommes.
I brev af 20. september 1991 fastholder nævnet sin begrundelse for  

 afgørelsen med at radioen har nægtet at indsende diverse materiale om sin  

 program- og udsendelsevirksomhed efter at nævnet havde erfaret, at radioen  

 ikke udnyttede sin sendetid fuldt ud.
Nævnet oplyser supplerende om radioens  

 udsendelsesvirksomhed, at sendeforeningen af 1. december 1985, Radio Romer,  

 ved skrivelse af 10. januar 1989 blev nægtet sendetilladelse i Københavns  

 Kommune.
Afgørelsen blev herefter anket til Udvalget vedr.
Lokal Radio og TV,  

 der ved skrivelse af 21. marts 1989 stadfæstede nævnets afgørelse.
Derimod har nævnet efterfølgende meddelt sendetilladelse til Foreningen af  

 1987, Radio Pioner, den 30. juni 1989, efter at nævnets tidligere afslag af  

 1. december 1988 var blevet omgjort af Udvalget vedr.
Lokal Radio og TV.
Ved  

 skrivelse af 21. juni 1990 har Foreningen af 1987 derefter meddelt, at den  

 hidtidige bestyrelse er gået af efter beslutning på en ekstraordinær  

 generalforsamling, og at en ny bestyrelse var tiltrådt.
I denne bestyrelse  

 fik bl.a.
Ib Romer Jørgensen og Britta Friss Jørgensen sæde.
Radioen skiftede  

 derefter navn til Den nye Radio Romer.
 Vedrørende det rejste habilitetsspørgsmål anføres det, at det ikke af  

 radioens skrivelse af 30. juni 1991 klart fremgår på hvilket grundlag  

 klageren anser nævnets formand for inhabil.
 Udvalget skal herefter udtale:
Der har ikke foreligget omstændigheder, der har kunnet berettige klageren  

 til ikke at efterkomme nævnets anmodning om indsendelse af det udbedte  

 materiale.
Udvalget finder herefter, at nævnet har været berettiget til at  

 inddrage sendetilladelsen som sket.
 Udvalget træffer derfor følgende afgørelse:
 Der kan ikke gives klageren medhold.
Ingen .
