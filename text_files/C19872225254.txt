(Til de højere  

 uddannelsesinstitutioner, Danmarks Journalisthøjskole, Teknika, Danmarks edb-center for  

 forskning og uddannelse - UNI C, Forskningssekretariatet og Styrelsen  

 for Statens Uddannelsesstøtte) Hermed fremsendes Finansministeriets cirkulæreskrivelse LP.nr. 132/87 af  

 23. september 1987 om udlægning af indgåelse af aftaler om ydelse af særligt  

 tillæg til tjenestemænd beskæftiget med edb-opgaver, til hvilken  

 cirkulæreskrivelse Finansministeriets aftale af 17. august 1987 med  

 Statstjenestemændenes Centralorganisation I og Statstjenestemændenes  

 Centralorganisation II er optaget som bilag.
 Som det fremgår af cirkulæreskrivelsen har Finansministeriet overladt til  

 ministeriet at indgå aftale med de nævnte centralorganisationer om ydelse af  

 særligt tillæg inden for følgende årlige beløbsrammer (oktober 1984-niveau):
 Som det endvidere fremgår af cirkulæreskrivelsen forudsætter  

 Finansministeriet, at hidtidig praksis med hensyn til ydelse af edb-tillæg  

 fortsætter.
 Den Undervisningsministeriet således meddelte bemyndigelse delegeres  

 herved med virkning fra dags dato til institutionerne.
 Der henvises i det hele til aftalen og til Finansministeriets i  

 cirkulæreskrivelsen givne vejledende retningslinier.
 Opmærksomheden henledes på bestemmelserne i cirkulæreskrivelsens punkt b),  

 hvorefter Finansministeriet skal underrettes af vedkommende ministerium 1.  

 april og 1. oktober om indgåede aftaler i det forløbne halve år, hvilken  

 meddelelse skal indeholde oplysning om den ansattes navn, klassificering,  

 hidtidige tillæg, nye tillæg, ikrafttrædelsesdato, en eventuel forgængers  

 klassificering og eventuelle tillæg samt kortfattet begrundelse.
 Institutionerne anmodes på baggrund heraf om, hver den 10. marts og  10.  

 september, første gang den 10. marts 1988 til Undervisningsministeriets løn-  

 og personaleafdelings 3. kontor - under henvisning til j.nr. 1987-4052-47 -  

 at foretage indberetning om de i den forløbne periode indgåede aftaler med  

 Statstjenestemændenes Centralorganisation I og Statstjenestemændenes  

 Centralorganisation II med de foreskrevne oplysninger, der bedes fremsendt  

 til Undervisningsministeriet i 3 eksemplarer.
 Til orientering skal det oplyses at Statstjenestemændenes  

 Centralorganisation I har adresse: Bredgade 21, 2. sal, 1260 København K. og  

 Statstjenestemændenes Centralorganisation II: Frederiksborggade 34, 1. sal,  

 1360 København K.
 P.m.v.
 e.b.
Ruth Jensen fm.
