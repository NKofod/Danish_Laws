Cirkulære om offentlighedens adgang til  

 Kriminalforsorgens fængsler og arresthusene (Til Kriminalforsorgens fængsler, arresthuse og  

 politiet) § 1. Institutionens leder kan meddele tilladelse  

 til besøg af:
1)	personer, der medvirker ved behandlingen af straffesager eller  

 deltager i arbejdet inden for kriminalforsorgen, 2)	personer, der er tilknyttet psykiatriske sygehuse og lignende eller  

 andre sociale institutioner/botilbud efter serviceloven, 3)	faglig karakter, der arrangeres af skoler eller læreanstalter,  

 fx universiteterne og de sociale højskoler, Politiskolen eller  

 Danmarks Journalisthøjskole, og som afvikles under fornøden  

 ledelse, 4)	faglig karakter inden for beskæftigelsen, 5)	repræsentanter for radio og fjernsyn samt dagspressen mv.  

 og 6)	andre personer, såfremt særlige forhold taler  

 derfor.
 Stk. 2. Såfremt en anmodning om besøg  

 afslås, skal vedkommende gøres bekendt med, at afgørelsen  

 kan indbringes for Justitsministeriet, Direktoratet for Kriminalforsorgen,  

 samt fristen for at indgive klage.
 § 2. Besøgende skal på forhånd  

 gøres bekendt med, at viderebringelse af oplysninger, som erhverves  

 under besøget, og som vedrører konkrete straffesager eller  

 enkelte indsatte, kun må finde sted med tilladelse af institutionens  

 leder.
 § 3. Institutionens leder kan tillade, at  

 besøgende med henblik på orientering om  

 institutionsmæssige forhold eller andre generelle  

 spørgsmål får lejlighed til samtale med en gruppe indsatte  

 eller med enkelte indsatte.
 Stk. 2. Samtale med enkelte indsatte eller en gruppe  

 indsatte kan endvidere tillades, såfremt sådan samtale  

 skønnes at have faglig interesse.
§ 4. Der bør udvises tilbageholdenhed med  

 hensyn til besøg, som indebærer, at de besøgende  

 indfinder sig på belægningslokaliteter, arbejdspladser mv. under  

 sådanne omstændigheder, at de indsatte kan iagttages af de  

 besøgende.
Det forudsættes, at sådanne besøg  

 tilrettelægges således, at de er til mindst mulig ulempe for de  

 indsatte.
 Stk. 2. Forud for besøg skal personalet og de  

 indsatte så vidt muligt underrettes om, hvem der aflægger  

 besøg og eventuelt om formålet med dette.
§ 5. Institutionens leder kan tillade  

 fotografering af lokaliteter mv.
Fotografering af tilstedeværende  

 personale og indsatte forudsætter, at de pågældende er  

 indforstået hermed.
 Stk. 2. I forbindelse med tilladelse til fotografering i  

 anstalten skal det påses, at der for eksempel i forbindelse med  

 fotografering af personale ikke er mulighed for fotografering af  

 nøgler, der er i brug i institutionen.
 § 6. Cirkulæret træder i kraft den 15.  

 juli 2001.
 Stk. 2. Samtidig ophæves direktoratets cirkulære nr.  

 163 af 13. september 1978 om offentlighedens adgang til Kriminalforsorgens  

 anstalter og arresthusene samt følgeskrivelse af 13. september 1978  

 til cirkulære om offentlighedens adgang til Kriminalforsorgens  

 anstalter og arresthusene.
