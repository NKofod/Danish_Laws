Resumé  



  

 En organisation klagede på vegne af en bruger over at den pågældende havde  

 fået  

 afslag på genoptagelse af en sag om humanitær opholdstilladelse og på  

 indgivelse og behandling af en anden ansøgning om opholdstilladelse.  

 Organisationen gjorde gældende at afvisningen af ansøgningen var udtryk for  

 usaglig forskelsbehandling i forhold til en anden sag som efter klagerens  

 opfattelse var sammenlignelig med den foreliggende.
Baggrunden for  

 forskelsbehandlingen skulle være at medierne i mellemtiden havde kritiseret  

 Ministeriet for Flygtninge, Indvandrere og Integration for at udøve usaglig,  

 positiv forskelsbehandling af medieomtalte sager.
Organisationen klagede i  

 den  

 forbindelse også over ministeriets pressesekretærs indflydelse på  

 behandlingen  

 af den foreliggende sag og andre konkrete sager.
Ombudsmanden mente efter gennemgang af de to sager ikke at der  

 var grundlag for at kritisere ministeriets vurdering af at sagerne ikke var  

 sammenlignelige på en sådan måde at de burde få samme udfald.
Ombudsmanden  

 mente heller ikke der var tilstrækkeligt grundlag for at antage at baggrunden  

 for afvisningen af ansøgningen om opholdstilladelse måtte søges i avisomtalen  

 af ministeriets angivelige forskelsbehandling.
Ombudsmanden fremkom samtidig  

 med følgende mere generelle bemærkninger om notatpligtens omfang i relation  

 til  

 den virksomhed der udøves af ministeriets pressesekretær:
 (J.nr. 2005-1116-642).
Opholdstilladelse.
Spørgsmål om usaglig  

 forskelsbehandling.
Notatpligt Ombudsmandens udtalelse  Jeg har i øvrigt noteret mig at ministeriet i sin udtalelse af  

 19. maj 2005  

 har oplyst at ministeriets pressesekretærs funktion er koordinering af  

 ministerens og ministeriets kontakt til pressen, og at pressesekretæren ikke  

  uanset om en sag har været omtalt i pressen eller ej  deltager i  

 ministeriets behandling og afgørelse af konkrete udlændingesager.  

 Pressesekretæren kan anmode ministeriets sagsbehandlende kontorer om  

 oplysninger om konkrete sager til brug for ministerens kontakt med pressen,  

 men pressesekretæren har ingen ledelsesret i forhold til medarbejdere i  

 ministeriet.
Jeg har dog forstået det således at pressesekretæren i det omfang vedkommende  

 i kraft af sin stilling bliver bekendt med nye oplysninger der kan være af  

 betydning for en konkret sag, vil formidle sådanne oplysninger til den  

 medarbejder der er ansvarlig for  

 sagen.
Ministeriet tager herefter stilling til betydningen af sådanne nye  

 oplysninger.
 Disse oplysninger giver mig  

 anledning til følgende mere generelle bemærkninger omkring notatpligt:
Det fremgår af  

 offentlighedslovens § 6, stk. 1, at en forvaltningsmyndighed der mundtligt  

 modtager  

 oplysninger vedrørende en sags faktiske omstændigheder der er af betydning  

 for  

 sagens afgørelse, eller som på anden måde er bekendt med sådanne oplysninger,  

 skal gøre notat om indholdet af oplysningerne medmindre disse i øvrigt  

 fremgår  

 af sagens dokumenter.
Det antages endvidere at følge af en almindelig  

 retsgrundsætning at en myndighed skal sørge for at der også ud over de  

 tilfælde  

 som følger af offentlighedslovens § 6, foretages notat om ekspeditioner af  

 væsentlig betydning for behandlingen af en sag hvis de ikke fremgår af sagens  

 akter i øvrigt.
Oplysninger af den karakter  

 som er nævnt ovenfor, og som er modtaget af en pressemedarbejder eller andre  

 medarbejdere, er  selvom de pågældende ikke deltager i behandlingen af  

 konkrete sager i den pågældende myndighed  omfattet af myndighedens  

 notatpligt.
I denne forbindelse henviser jeg bl.a. til den sag som er omtalt  

 i  

 Folketingets Ombudsmands beretning for 2004, s. 452 ff*, særligt s.  

 456 f, om notatpligt.
Sagen vedrører en  

 pressemedarbejders betjening af pressen og er desuden omtalt i betænkning nr.  

 1443 om embedsmænds rådgivning og bistand, s. 217 ff.
Se endvidere Jon  

 Andersen  

 mfl., Forvaltningsret (2002), s.  

 412 f.
 Det kan imidlertid efter min  

 opfattelse være vanskeligt for ministeriets pressesekretær at vurdere  

 hvorvidt  

 en oplysning som den pågældende modtager mundtligt (telefonisk), vedrørende  

 en  

 konkret sag, må antages at være af betydning for behandlingen af sagen (som  

 pressesekretæren ikke deltager i behandlingen af)  og hvorvidt der i  

 givet  

 fald er tale om en ny oplysning som sagsbehandleren ikke er bekendt med.
Det må derfor påhvile  

 pressesekretæren i vidt omfang at notere indholdet af de oplysninger som  

 vedkommende modtager om konkrete sager, og at sikre sig at oplysningerne  

 videregives til den medarbejder i ministeriet som er ansvarlig for den  

 pågældende sag.
Denne medarbejder må herefter vurdere oplysningernes  

 eventuelle  

 betydning for sagen og sagsbehandlingen.
Jeg har gjort ministeriet  

 bekendt med min retsopfattelse vedrørende notatpligt.
Herudover foretager jeg  

 mig ikke mere i sagen.
 NOTER: (*)  

 FOB 2004, s. 452.
