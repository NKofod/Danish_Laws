 Ved noteveksling af 16. september og 28. november 1963 er der i Ottava  

 indgået følgende aftale mellem Danmark og Canada om tilvejebringelse af  

 lufttrafiktjenesten inden for en del af det grønlandske luftrum:
KONGELIG DANSK AMBASSADE Ottawa, den 16. september 1963.
Sir, Jeg har den ære at henvise til rekommandationerne 14/1, 14/5 og 24/1 fra  

 den Internationale Civile Luftfartsorganisations IV. nordatlantiske regionale  

 luftnavigationsmøde, som afholdes i Paris fra den 14. september til den 9.  

 oktober 1961, samt til disse rekommandationers godkendelse af nævnte  

 organisations råd den 11. december 1961.
 Rekommandationerne 14/1 og 14/5 tager sigte på en sammenlægning af  

 lufttrafiktjenesterne for en del af det canadiske og danske luftrum, der i  

 øjeblikket grænser op til hinanden, for derved at lette lufttrafikkontrollen  

 med luftfartøjer, der gennemflyver dansk luftrum, og samtidig forbedre  

 forholdene for den canadiske lufttrafikkontrol med hensyn til regulering af  

 indflyvninger til og udflyvninger fra det nordamerikanske fastlands østkyst.  

 Rekommandation 24/1 omhandler iværksættelsesdatoerne.
 Med henblik på at iværksætte rekommandationerne 14/1 og 14/5 fra det IV.  

 nordatlantiske regionale luftnavigationsmøde, således som disse er godkendt  

 af ICAOs råd, har jeg den ære at foreslå en aftale at følgende indhold mellem  

 Danmarks regering og Canadas regering:
Til varetagelse af nærværende aftale har min regering udpeget  

 Luftfartsdirektoratet, Gl.
Kongevej 60, København V., som »Danmarks  

 regerings behørige myndighed«.
 Såfremt ovenstående forslag kan godkendes af Canadas regering, har jeg den  

 ære at foreslå, at nærværende note tilligemed tillægget hertil og Deres svar  

 betragtes som udgørende en aftale om dette anliggende mellem de to  

 regeringer, med virkning fra datoen for Deres svar.
 Jeg benytter denne lejlighed til over for Dem, Sir, at forny  

 forsikringerne om min mest udmærkede højagtelse.
John Knox Danmarks ambassadør Til Udenrigsministeren, Udenrigsministeriet, OTTAWA.
 TILLÆG til aftalen mellem Danmark og Canada angående tilvejebringelse af  

 lufttrafiktjenester inden for nærmere angivet luftrum.
 1. Det af Danmark til Canada i medfør af nærværende  

 aftale overdragne ansvar omfatter følgende:
1.1 Områdekontroltjeneste.
Flyveinformationstjeneste og  

 alarmeringstjeneste.
 Tilvejebringelse af områdekontroltjeneste, flyveinformationstjeneste og  

 alarmeringstjeneste på 24 timers basis inden for følgende luftrum:
 Vandrette grænser:
 Området begrænset af en linie mellem 63 grader 30 minutter N, 55 grader 40  

 minutter V; 63 grader 30 minutter N, 39 grader 00 minutter V; 58 grader 30  

 minutter N, 43 grader 00 minutter V; 58 grader 30 minutter N, 50 grader 00  

 minutter V og udgangspunktet.
 Lodrette grænser:
 Nedre grænse: FL 155. (Lavest anvendelige FL er FL 160).
 Øvre grænse: Ubegrænset.
Note: Det forudsættes, at tilvejebringelsen af lufttrafiktjenester inden  

 for luftrummet under det ovenfor omhandlede luftrum varetages af ACC  

 SØNDERSTRØM.
Højst anvendelige FL er FL 150.
 2. Regler og fastlagte fremgangsmåder vedrørende flyvninger inden for  

 det under 1.1 omhandlede luftrum.
 2.1 Lufttrafikregler.
 Lufttrafikreglerne skal være de i Annex 2 til den internationale civile  

 luftfartskonvention indeholdte, og som ændret ved afvigelser notificeret af  

 Danmark, idet dog militære luftfartøjer efter forudgående aftale med ACC  

 GANDER kan flyve i formation.
 2.2 Lufttrafiktjenester.
 ICAO-dokumenter, som finder anvendelse på tilvejebringelsen af  

 lufttrafiktjenester:
 Annex 11 - Air Traffic Services, PANS RAC Doc 4444-RAC/501, Regional  

 Supplementary Procedures, Part 2 (RAC), applicable to the NAT Region, Doc  

 7030.
UDENRIGSMINISTERIET CANADA Ottawa, den 28. november 1963.
Deres Excellence, Jeg har den ære at henvise til Deres note nr. 32 af 16. september 1963  

 angående udvidelse af canadiske lufttrafikkontroltjenester til at omfatte  

 luftrummet over Sydgrønland i overensstemmelse med de af ICAOs råd den 11.  

 december 1961 godkendte rekommandationer 14/1, 14/5 og 24/1 fra den  

 Internationale Civile Luftfartsorganisations IV. nordatlantiske regionale  

 luftnavigationsmøde, som afholdes i Paris fra den 14. september til den 9.  

 oktober 1961.
Jeg ønsker at meddele Dem, at den canadiske regering tilslutter sig Deres  

 forslag om, at Danmarks regering og Canadas regering indgår en aftale om  

 dette anliggende, således som anført i Deres note og dens tillæg.
Jeg ønsker  

 endvidere at give udtryk for enighed i Deres yderligere forslag om, at Deres  

 note tillige med dens tillæg og nærværende svar skal udgøre en aftale mellem  

 vore to regeringer med virkning fra dags dato.
 Modtag, Deres Excellence, de fornyede forsikringer om min mest udmærkede  

 højagtelse.
Paul Martin Udenrigsminister Hans Excellence John Knox, Danmarks ambassadør, Ottawa.
 Udenrigsministeriet, den 11. maj 1964.
 Per Hækkerup.
