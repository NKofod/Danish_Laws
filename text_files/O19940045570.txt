Resumé  


  

 A klagede over en afgørelse fra en told- og skatteregion (TSR) om en  

 kommunes (K's) inddrivelse af restskat m.v.
Ved afgørelsen fandt TSR ikke at  

 en  

 aftale, som A havde indgået med K, indebar en akkord om eftergivelse af  

 restskat og forfaldne morarenter.
A klagede endvidere over at det ikke fra  

 skattemyndighederne var muligt at få en klar og tydelig opgørelse af hans  

 restskat m.v.
Ombudsmanden fandt at det måtte anses for tvivlsomt, om K havde  

 accepteret et tilbud fra A om en akkord.
Da en sådan aftale i givet fald også  

 ville være i strid med skattelovgivningens kompetencebestemmelser, idet det  

 er  

 TSR der har kompetencen til eftergivelse af skatter, fandt ombudsmanden ikke  

 grundlag for at kritisere TSR's afgørelse.
Ombudsmanden fandt det imidlertid  

 uheldigt at K ikke havde gjort det klart for A, at hans tilbud om akkord ikke  

 kunne accepteres.
Ombudsmanden udtalte videre at han fandt det afgørende nødvendigt  

 at en skatteyder, som er i restance, forelægges en klar, entydig og  

 overskuelig  

 dokumentation for den opgjorte restance.
En ubearbejdet og ukommenteret  

 EDB-udskrift, som Told- og Skattestyrelsen havde fremsendt til A, opfyldte  

 ikke  

 disse krav.
Ombudsmanden fandt en sådan form for dokumentation uheldig og  

 utilfredsstillende, idet en skatteyder normalt ikke uden vejledning og  

 forklaring er i stand til at forstå udskriftens oplysninger.
Ombudsmanden  

 henstillede til K at udarbejde en fyldestgørende dokumentation for A's  

 opgjorte  

 restance m.v. (J. nr. 1993-2239-217).
Uklart afslag på skatteyders tilbud om akkord.
Dokumentation  

 af skatterestance alene ved EDB-udskrifter ikke fyldestgørende.
 A klagede til mig over en  

 afgørelse truffet af Told- og Skatteregion X den 30. august 1993 vedrørende K  

 Kommunes inddrivelse af restskat og morarentebeløb for indkomstårene 1990 til  

 1992.
 A klagede endvidere over at  

 det ikke var muligt fra skattemyndighederne at få oplyst størrelsen af  

 eventuelle skyldige beløb og den nærmere opgørelse heraf.
Som begrundelse for sin klage  

 over told- og skatteregionens nævnte afgørelse anførte A at der efter hans  

 opfattelse var blevet indgået en aftale med K Kommune om, at han til fuld og  

 endelig afgørelse af sin restskat og forfaldne morarentebeløb betalte et  

 nærmere angivet beløb.
Som begrundelse for sin klage over den manglende  

 overskuelighed i skattemyndighedernes opgørelse af restskatter og morarente  

 anførte A at myndighederne ikke havde kunnet forklare ham den nærmere  

 sammenhæng  

 i opgørelsen af hans skatterestance.
En sådan sammenhæng kunne ej heller på  

 den  

 fornødne overskuelige måde udledes af udleverede EDB-lister omfattende  

 bevægelser på hans konto hos skattemyndighederne.
 Jeg forelagde A's klage  

 vedrørende Told- og Skatteregion X for regionen og anmodede om en udtalelse  

 efter forud indhentet erklæring fra K Kommune.
 Jeg forelagde samtidig A's  

 klage vedrørende skattemyndighedernes opgørelse og dokumentation af restancer  

 for Told- og Skattestyrelsen, idet jeg anmodede styrelsen om direkte over for  

 A  

 at foretage en dokumentation.
Ved skrivelse af 3. december  

 1993 afgav Told- og Skatteregion X en udtalelse vedrørende den påklagede  

 afgørelse.
Skrivelsen var bilagt en udtalelse af 11. november 1993 fra en  

 fuldmægtig i K Kommune.
Det fremgik af udtalelserne at regionen og K Kommune  

 fastholdt de tidligere afgørelser.
Det blev herunder bestridt at der - som  

 anført af A - var indgået en akkord indeholdende en fuld og endelig betaling  

 af restskat for indkomstårene 1991 og tidligere samt morarenter.
Jeg forelagde de nævnte  

 skrivelser for A.
I hans skrivelse af 8. januar 1994 fastholdt han klagen og  

 begrundelserne herfor, ligesom han oplyste at han fortsat ikke kunne overskue  

 forholdene omkring morarenter.
Vedrørende klagen over  

 opgørelsen og dokumentation af restskat og morarenter fremsendte Told- og  

 Skattestyrelsen i skrivelse af 2. februar 1994 til A på ny opgørelser for  

 hans  

 skattemæssige forhold for indkomstårene 1990-92, herunder en oversigt over  

 morarenternes udvikling.
A rettede herefter henvendelse til mig ved skrivelse  

 af 10. februar 1994, idet han oplyste at de fremsendte opgørelser ikke gav et  

 klart billede af hans gæld til skattevæsenet.
Ved min skrivelse af 2. marts  

 1994 anmodede jeg A om på ny at rette henvendelse til den kommunale  

 skattemyndighed med henblik på at opnå en forståelse af sammenhængen mellem  

 de  

 forskellige skærmbilleder og en afklaring af eventuelle tvivlsspørgsmål.
Ved  

 en skrivelse, modtaget af mig den 15. marts 1994, returnerede A opgørelserne,  

 idet han angav at disse ikke var egnede til at give et overskueligt billede  

 af  

 hans skatterestancer.
Samtidig oplyste han at han ikke fandt det  

 formålstjenligt  

 på ny at kontakte skattevæsenet, når hans klage netop vedrørte uklare og  

 uoverskuelige opgørelser over restskat og morarente.
 Det fremgik i øvrigt af sagen  

 at A den 28. januar 1993 modtog en tilsigelse fra K Kommunes  

 opkrævningskontor  

 vedrørende en skatterestance på ialt 37.854,86 kr.
Efter et møde på  

 opkrævningskontoret foreslog A ved skrivelse af 28. februar 1993 at han ved  

 optagelse af banklån og modregning af forventet overskydende skat kunne  

 betale  

 ialt kr. 35.353,00. A angav samtidig at det var hans forslag, at beløbet  

 dækkede al hans gamle gæld.
A's tilbud om betaling blev fornyet ved skrivelse  

 af 8. marts 1993. Han foreslog heri på ny at hans gamle skattegæld for  

 skatteårene fra 1991 og tidligere indløstes ved betaling af 32.814 kr. i  

 løbet  

 af en uge, samt modregning af 2.539 kr. udgørende forventet overskydende  

 skat.
Ved skrivelse af 18. marts  

 1993 fra K Kommune, Økonomisk Forvaltning, meddelte kommunen accept af den  

 skitserede løsning.
Det blev dog angivet at såfremt der blev et restbeløb,  

 måtte afviklingen heraf drøftes.
 Efter at de nævnte beløb var  

 betalt, fremsendtes årsopgørelsen for 1992 udvisende en restskat på kr.  

 14.949,00, som i al væsentlighed skyldtes at der ved opgørelsen af  

 slutskatten  

 for 1992 var indregnet en restskat for 1990 på kr. 12.096,00, ligesom der var  

 indregnet morarente.
Ved skrivelse af 5. juli 1993  

 påklagede A årsopgørelsen og heri indeholdt restskat for 1990, idet han  

 gjorde  

 gældende at skyldige beløb vedrørende restskat og morarente for indkomstår  

 forud for 1992 var eftergivet ved aftale med K Kommune om fuld og endelig  

 afgørelse af skattegælden.
Ved afgørelse af 30. august 1993 traf Told- og  

 Skatteregion X beslutning om at klagen ikke kunne imødekommes, idet regionen  

 ikke fandt at den indgåede aftale med K Kommune indebar en akkord, som  

 omfattede en eftergivelse af yderligere skatterestancer for indkomståret 1991  

 og tidligere.
Ved restancemeddelelse af 2.  

 september 1993 fra K Kommune meddeltes det at der yderligere forelå en  

 restance  

 for personlig skat på kr. 5.040,86 ekskl. gebyr.
Ved skrivelse af 5.  

 september  

 1993 anmodede A om en nærmere opgørelse og specifikation af restancen.
Ved  

 skrivelse af 7. september 1993 fra K Kommune, Økonomisk Forvaltning,  

 meddeltes  

 at restancemeddelelsen omfattede forfaldsåret 1992 og vedrørte restskat 1990  

 og  

 såkaldt B/restskat 1992, ialt kr. 40.283,00 med fradrag af A's indbetaling  

 kr.  

 35.242,14, således at det skyldige beløb kunne opgøres til kr. 5.040,86.
 Ved skrivelse af 24.  

 september 1993 meddelte A at han "under protest" havde indbetalt  

 den  

 nævnte restance, og at han i øvrigt ville rette henvendelse til mig.
 I en skrivelse til A udtalte  

 jeg herefter følgende:
 "A)  

  

 Vedrørende afgørelse af 30. august 1993 truffet af Told- og  

 Skatteregion X om inddrivelse af restskat og morarentebeløb.
 De har til støtte for Deres  

 klage anført, at (K) Kommune har indgået en ordning om en endelig afvikling  

 af  

 restskatter for indkomstårene 1991 og tidligere mod betaling af kr. 32.814 og  

 modregning af forventet overskydende skat for indkomståret 1992. Det er  

 således  

 Deres opfattelse, at (K) Kommune herved har accepteret en akkord og derved  

 eftergivet yderligere krav hidrørende fra de anførte indkomstår.
Jeg skal hertil bemærke, at  

 skattemyndighedernes adgang til eftergivelse af pålignede skatter er  

 reguleret  

 i kildeskattelovens § 73 D, jf. § 73 B.
Det fremgår heraf, at pålignede  

 skatter  

 kan eftergives, når skyldneren godtgør, at denne ikke er i stand til og inden  

 for de nærmeste år ingen udsigt har til at kunne opfylde sine  

 gældsforpligtelser, og skyldnerens forhold og omstændighederne i øvrigt taler  

 derfor.
Det er i bestemmelserne angivet, at henstanden forudsætter, at den  

 skyldige skat er pålignet, ligesom det er en klar forudsætning, at denne er  

 forfalden til betaling.
Kompetencen til at meddele eftergivelse er ved  

 Skattedepartementets  

 cirkulære nr. 221 af 26. november 1990 om eftergivelse og henstand med told-  

 og  

 skattebeløb m.v. punkt 39 henlagt til told- og skatteregionerne med  

 klageadgang  

 til Told- og Skattestyrelsen, således at en eftergivelse dog forudsætter en  

 forudgående høring af den stedlige kommunalbestyrelse.
 Jeg må give Dem medhold i, at  

 en naturlig læsning af Deres skrivelser af henholdsvis 28. februar og 8.  

 marts  

 1993 til (K) Kommune vedrørende afvikling af Deres skatterestancer tilsiger,  

 at  

 Deres tilbud om betaling indebærer en endelig afvikling af restancerne.
Derimod er det tvivlsomt, om  

 (K) Kommune i skrivelsen af 18. marts 1993 uden forbehold accepterer Deres  

 tilbud og herved indgår en aftale om en fuld og endelig afvikling af  

 skattetilsvaret for de omhandlede indkomstår.
På den ene side godkendes den  

 skitserede løsning, men på den anden side tages et forbehold for eventuelle  

 yderligere krav.
Uanset dette må jeg  

 imidlertid lægge til grund, at den omhandlede restskat for 1990 - som ved  

 årsopgørelsen for 1990 er indregnet i forskudsopgørelsen for 1992 - på  

 tidspunktet for drøftelserne om afviklingen af skatterestancen i februar og  

 marts 1993 endnu ikke er forfalden.
På dette tidspunkt er det ikke afklaret,  

 om  

 restancen er afviklet gennem indbetaling af foreløbige A- og B-skatter i  

 løbet  

 af 1992, idet dette først kan afgøres ved årsopgørelsen for 1992. Det må  

 således være klart, at den overførte restskat for 1990 ikke er medregnet i  

 den  

 restance, som danner grundlag for tilsigelsen fra (K) Kommunes  

 opkrævningskontor.
Restskatten vil således ikke i almindelighed kunne indgå i  

 en eventuel eftergivelse, der finder sted i marts 1993. Som følge heraf mener  

 jeg ikke, at der er grundlag for at forstå (K) Kommunes skrivelse af 18.  

 marts  

 1993 således, at denne skaber en berettiget forventning hos Dem om, at der  

 allerede i marts 1993 er truffet en endelig afgørelse om eftergivelse af  

 restskat for 1990. Jeg lægger herved vægt på, at restskatten er oplyst for  

 Dem  

 ved årsopgørelsen for 1990, hvori det er angivet, at beløbet indregnes i  

 forskudsopgørelsen for 1992.
Når samtidig henses til, at  

 rette myndighed for eftergivelse af Deres skatter er Told- og Skatteregion  

 (X),  

 finder jeg intet grundlag for at give Dem medhold i, at den ved årsopgørelsen  

 for 1992 forfaldne restskat er eftergivet af (K) Kommune.
En sådan  

 eftergivelse  

 ville i givet fald være i modstrid med lovgivningens kompetencebestemmelser  

 om  

 eftergivelse.
Det følger heraf, at jeg ikke finder grundlag for at kritisere  

 den af Told- og Skatteregion (X) trufne afgørelse.
 Jeg skal imidlertid give Dem  

 medhold i, at De har haft et vist grundlag for at antage, at Deres tilbud  

 indebar en betaling til fuld og endelig afgørelse af skatterestancer for  

 indkomståret 1991 og tidligere.
Jeg finder det uheldigt, at  

 (K) Kommune ikke oplyste, at et sådant tilbud ikke kunne accepteres.
Efter  

 min  

 opfattelse burde kommunen have klargjort, dels at de førte forhandlinger om  

 afvikling af skatterestancen alene omfattede de forfaldne og opgjorte krav,  

 dels at kompetencen til eftergivelse af skatter henhører under told- og  

 skatteregionerne.
Jeg har derfor meddelt denne opfattelse til (K) Kommune.
For en god ordens skyld skal  

 jeg oplyse, at min undersøgelse af sagen og heraf følgende konklusioner ikke  

 har omfattet restancemeddelelsen af 2. september 1993. Den undersøgte  

 afgørelse af 30. august 1993 fra Told- og Skatteregion (X) omfatter ikke  

 denne  

 restancemeddelelse, idet Deres klage til regionen alene angik den i  

 årsopgørelsen for 1992 indregnede restskat for 1990. Den manglende  

 undersøgelse  

 skyldes, at jeg i medfør af lov om Folketingets Ombudsmand § 6, stk. 3, er  

 afskåret fra at behandle klager over afgørelser, der kan ændres af højere  

 administrativ myndighed.
Da den foretagne restancemeddelelse og heraf  

 følgende  

 inddrivelse efter § 14, stk. 3, i bekendtgørelse nr. 417 af 6. juni 1991 om  

 henlæggelse af visse beføjelser til de kommunale skattemyndigheder, told- og  

 skatteregionerne, Told- og Skattestyrelsen m.fl., kan påklages til Told- og  

 Skatteregion (X), er jeg, forinden en sådan klagebehandling er afsluttet, ude  

 af stand til at vurdere restancemeddelelsen.
 Såfremt De ikke mener, at  

 opgørelsen af restancen i restancemeddelelsen af 2. september 1993 er  

 korrekt,  

 må jeg henvise Dem til at klage til Told- og Skatteregion (X). De vil  

 herefter  

 kunne indbringe regionens eventuelle afgørelse for mig.
 B)  

  

 Vedrørende myndighedernes opgørelse af og dokumentation for skyldige  

 restskatter og morarenteberegning.
På det foreliggende grundlag  

 har jeg ikke mulighed for at foretage en talmæssig undersøgelse af den  

 opgjorte  

 skatterestance og morarenteberegning.
Jeg er derfor ude af stand til at  

 foretage en nærmere gennemgang af de fremsendte EDB-udskrifter omfattende  

 bevægelserne på Deres konto hos skattemyndighederne.
 Jeg har heller ikke mulighed  

 for at foretage en vurdering af den dokumentation, som er foretaget af  

 skattemyndighederne under de angivne møder med Dem og Deres revisor.
 Jeg har derfor ikke fornødent  

 grundlag for at vurdere, om myndighedernes opgørelse af Deres skattetilsvar  

 og  

 forrentningen heraf er korrekt og dokumenteret på den fornødne klare og  

 overskuelige måde.
Jeg skal dog oplyse, at jeg  

 finder det afgørende nødvendigt, at skatteydere, som er i restance,  

 forelægges  

 en klar, entydig og overskuelig dokumentation for den opgjorte restance.
En  

 sådan dokumentation kan forelægges mundtligt under en tilsigelse til det  

 kommunale incassokontor eller efter anmodning i skriftlig form omfattende en  

 opgørelse af forfaldne beløb og tidligere foretagne indbetalinger, samt heraf  

 følgende saldo.
Jeg skal i denne forbindelse bemærke, at en ubearbejdet og  

 ukommenteret  

 EDB-udskrift, som den af Told- og Skattestyrelsen til Dem fremsendte, ikke  

 opfylder  

 disse krav.
Det fremgår ikke af det  

 materiale i sagen, som jeg er i besiddelse af, om De nogensinde er blevet  

 forelagt en fyldestgørende opgørelse over den skatterestance, som udløser  

 restancemeddelelsen af 2. september 1993. Jeg ser her bort fra (K) Kommunes  

 skrivelse af 7. september 1993, som De har protesteret over, og som jeg  

 således  

 må lægge til grund, at De ikke kan acceptere.
Da De samtidig har meddelt mig,  

 at den fra Told- og Skattestyrelsen fremsendte EDB-udskrift ikke er  

 fyldestgørende,  

 har jeg anmodet (K) Kommune om at udarbejde en fyldestgørende dokumentation  

 for  

 opgørelsen af den restance, som udløser restancemeddelelsen af 2. september  

 1993 og som eventuelt kan bestå i en bearbejdet opstilling af EDB-udskriften.  

 Såfremt De har indsigelser mod opgørelsen, kan disse indbringes for Told- og  

 Skatteregion (X), og regionens afgørelse kan i givet fald påklages til mig.
Jeg har samtidig meddelt  

 Told- og Skattestyrelsen, at jeg finder det uheldigt, at en begæret  

 dokumentation for opgørelsen af en skatteyders skatterestance alene sker ved  

 fremsendelse af et stort antal ubearbejdede EDB-udskrifter.
En sådan  

 dokumentation  

 er ikke tilfredsstillende, idet en skatteyder normalt ikke uden vejledning og  

 forklaring er i stand til at forstå udskriftens oplysninger.
..." K Kommune sendte mig senere  

 en kopi af en opgørelse til A over den skatterestance, der fremgik af  

 kommunens  

 restancemeddelelse, dateret 2. september 1993. Opgørelsen var udformet som en  

 bearbejdet opstilling af Told- og Skattestyrelsens EDB-udskrifter.
 Jeg meddelte K Kommune at jeg  

 tog den foretagne specifikation til efterretning, og at jeg herefter ikke  

 foretog mig mere i sagen.
