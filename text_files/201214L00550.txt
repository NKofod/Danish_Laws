Betænkning afgivet af Udvalget for Forskning, Innovation og Videregående Uddannelser den 19. februar 2013 Betænkning over Forslag til lov om ændring af SU-loven og forskellige andre love (Konsekvensændringer som følge af lov om Ankenævnet for Statens Uddannelsesstøtteordninger) [af ministeren for forskning, innovation og videregående uddannelser (Morten Østergaard)]:
1. Ændringsforslag Ministeren for forskning, innovation og videregående uddannelser har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 28. september 2012 og var til 1. behandling den 6. december 2012. Lovforslaget blev efter 1. behandling henvist til behandling i Udvalget for Forskning, Innovation og Videregående Uddannelser.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og ministeren for forskning, innovation og videregående uddannelser sendte den 21. september 2012 dette udkast til udvalget, jf.
FIV alm. del  bilag 298. Den 28. november 2012 sendte ministeren for forskning, innovation og videregående uddannelser de indkomne høringssvar og et notat herom til udvalget.
3. Indstilling Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin  var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 2 Af ministeren for forskning, innovation og videregående uddannelser, tiltrådt af udvalget:
 1) I den under nr. 1 foreslåede affattelse af § 22   ændres i  stk. 1 og 3 »eller styrelsen« til: », Styrelsen for Videregående Uddannelser og Uddannelsesstøtte eller anden statslig myndighed«.
[Lovteknisk konsekvensrettelse] 2) I den under nr. 1 foreslåede affattelse af § 22 ændres i stk. 2 »eller styrelsen« til: », Styrelsen for Videregående Uddannelser og Uddannelsesstøtte eller anden statslig myndighed efter bemyndigelse«.
[Lovteknisk konsekvensrettelse] Bemærkninger Til nr. 1 og 2 Ændringsforslagene er lovtekniske konsekvensrettelser som følge af, at § 22 i lov om statens voksenuddannelsesstøtte (SVU) er ændret pr. 1. januar 2013, jf. § 2, nr. 11, og § 3 i lov nr. 1349 af 21. december 2012 om ændring af lov om befordringsrabat til uddannelsessøgende i ungdomsuddannelser m.v. og lov om statens uddannelsesstøtte (SVU) (Adgang til delegation m.v.).
Daniel Toft Jakobsen (S) Magnus Heunicke (S) Mette Reissmann (S) Rasmus Prehn (S) fmd.
Simon Kollerup (S) Sophie Hæstorp Andersen (S) Trine Bramsen (S) Uffe Elbæk (RV) Marlene Borst Hansen (RV) Andreas Steenberg (RV) Jonas Dahl (SF) Lisbeth Bech Poulsen (SF) Pernille Vigsø Bagge (SF) Pernille Skipper (EL) Rosa Lund (EL) Bertel Haarder (V) Birthe Rønn Hornbech (V) Karen Ellemann (V) nfmd.
Esben Lunde Larsen (V) Tina Nedergaard (V) Mads Rørvig (V) Anne-Mette Winther Christiansen (V) Jens Henrik Thulesen Dahl (DF) Marie Krarup (DF) Alex Ahrendtsen (DF) Hans Kristian Skibby (DF) Merete Riisager (LA) Villum Christensen (LA) Mai Henriksen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 91 Bilagsnr.
