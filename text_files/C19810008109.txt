 Til samtlige stempelmyndigheder og tinglysningskontorer.
 I en række henvendelser til skattedepartementet er der rejst spørgsmål om  

 stempelfrihed for fondens pantebreve for de såkaldte K-lån i det omfang,  

 lånebeløbet anvendes til hel eller delvis indfrielse af det allerede ydede  

 lån i DLR.
 Der er endvidere spurgt, om K-lånspantebrevet kan stemples alene på  

 grundlag af fondens påtegning om, i hvilket omfang det helt eller delvis  

 afløser et eller flere af fonden allerede ydede lån, uanset at de  

 eksisterende DLR pantebreve først fremsendes til aflysning eller nedlysning  

 for de overførte lånebeløb efter tinglysningen af K-lånspantebrevet.
 Til orientering for samtlige stempelmyndigheder og tinglysningskontorer  

 skal man som skattedepartementets opfattelse meddele følgende:
De af dansk Landbrugs Realkreditfond udstedte pantebreve for de såkaldte  

 K-lån med refinanciering må anses for at være omfattet af stempelfritagelsen  

 i stempellovens § 62, stk. 1, nr. 3, for så vidt angår de beløb, der er  

 overført til ældre lån i Dansk Landbrugs Realkreditfond.
Man finder tillige,  

 at K-lånspantebrevene i samme omfang vil kunne lyses stempelfrit mod fondets  

 påtegning på pantebrevet om de overførte lånebeløb, uanset at de eksisterende  

 DLR pantebreve først fremkommer til aflysning eller nedlysning for de  

 overførte lånebeløb senere.
 Skattedepartementet, den 27. maj 1981.
