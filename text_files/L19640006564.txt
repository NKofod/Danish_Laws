Ved kgl. resolution af 7. august 1964 har Danmark ratificeret den i Wien  

 den 17. oktober 1963 mellem Danmark, Finland, Norge, Sverige og den  

 internationale Atomenergi-Organisation, undertegnede overenskomst om gensidig  

 bistand i nødstilfælde i forbindelse med strålingsulykker.
Overenskomstens  

 ordlyd er som følger:
NORDISK OVERENSKOMST OM GENSIDIG BISTAND I NØDSTILFÆLDE I FORBINDELSE MED  

 STRÅLINGSULYKKER De kontraherende parter, som ønsker at bistå hverandre i den udstrækning,  

 hvori det er muligt i tilfælde af en begivenhed, der medfører fare for skade  

 fra ioniserende stråling, og som ønsker forud at fastlægge de vilkår, på  

 hvilke en kontraherende stat, der begærer bistand (idet følgende betegnet:  

 »den begærende stat«), kan gøre brug af bistand, der tilvejebringes  

 af en anden kontraherende stat eller af Den internationale  

 Atomenergi-Organisation (i det følgende betegnet: »den bistående  

 part«), er blevet enige om følgende:
 Artikel I.
 Almindelige bestemmelser for bistanden.
 1. Den begærende stat skal have det fulde ansvar for  

 den bistand, af hvilken den gør brug i overensstemmelse med denne  

 overenskomst, og alt personale, der stilles til rådighed af den bistående  

 part er undergivet den begærende stats ledelse og tilsyn under udførelsen af  

 sine opgaver, medens det er inden for den begærende stats område.
 2. Udstyr og materialer skal forblive den bistående  

 parts ejendom, med mindre der træffes anden aftale, og skal tilbagesendes til  

 denne på begæring.
 3. Den begærende stat må udelukkende gøre brug af  

 bistanden til det formål, for hvilket sådan bistand er blevet stillet til  

 rådighed, og den skal selv inden for grænserne for sine muligheder stille  

 alle stedlige hjælpemidler og al stedlig betjening til rådighed, som udkræves  

 til rigtig og virkningsfuld udnyttelse af bistanden og til beskyttelse af  

 personale, udstyr eller materialer.
 4. Bistanden må ikke udnyttes på en sådan måde, at den  

 fremmer noget militært formål.
 Artikel II.
 Atomenergi-Organisationens særlige opgaver. 1. Den internationale  

 Atomenergi-Organisation skal på begæring af og i samråd med den begærende  

 stat:
2. Organisationens generaldirektør kan på et hvilket  

 som helst tidspunkt efter, at han fra en kontraherende stat har modtaget  

 underretning om, at der består en nødssituation på dens område, i samråd med  

 denne stat udpege en iagttager, som kan få adgang til dens område med henblik  

 på at undersøge arten og omfanget af nødssituationen og aflægge beretning til  

 ham herom.
Generaldirektøren kan endvidere bemyndige en sådan person til at  

 handle som sin repræsentant.
 Artikel III.
 Finansielle bestemmelser.
 1. Den begærende stat skal udrede alle udgifter, som  

 skal afholdes inden for dens område i forbindelse med bistanden, og skal yde  

 det bistående personale et rimeligt beløb i stedlig valuta til bestridelse af  

 opholdsudgifterne.
2. Den bistående part skal udrede sådanne udgifter  

 vedrørende den af denne part ydede bistand, som skal afholdes uden for den  

 begærende stat, herunder følgende: a) personalets løn, transport af udstyr og materialer uden for den begærende stats område,  

 herunder beløb til bestridelse af personalets opholdsudgifter.
3. Med mindre der træffes anden aftale, skal den  

 begærende stat yde den bistående part refusion af enhver udgift, som denne  

 part har pådraget sig i medfør af stk. 2. Sådan refusion skal svare til en  

 rimelig udgift til betjening, udstyr, materialer eller hjælpemidler eller  

 brugen heraf for den bistående part på det tidspunkt, da disse  

 foranstaltninger blev stillet til rådighed.
Refusion skal ydes senest 60 dage  

 efter, at den bistående part har givet den begærende stat meddelelse om sit  

 krav.
 Artikel IV.
 Erstatningsansvar.
1. Den begærende stat bærer enhver risiko, som  

 hidrører fra, opstår under eller på anden måde har forbindelse med den  

 bistand, der ydes på dens område og omfattes af denne overenskomst, og  

 ethvert krav, som opstår under de nævnte omstændigheder, skal rettes imod  

 denne stat.
I særdeleshed skal krav, der måtte blive fremsat af trediemand  

 mod den bistående part eller bistående personale, rettes imod den begærende  

 stat.
Bortset fra det ansvar, der påhviler enkeltpersoner, der har forårsaget  

 skade med forsæt eller grov uagtsomhed, skal den begærende stat holde den  

 bistående part eller bistående personale skadesløs for ethvert  

 erstatningsansvar i forbindelse med bistanden.
 2. Den begærende stat skal yde den bistående part  

 erstatning for dødsfald og midlertidig eller varig forringelse af  

 erhvervsevnen, der rammer personalet, så vel som for tab eller beskadigelse  

 af sådant udstyr eller materiale, som ikke efter sin natur er let  

 forgængeligt, når skaderne er forårsaget inden for dens område i forbindelse  

 med bistanden.
 3. Den bistående stat bærer enhver risiko i  

 forbindelse med sådan skade på gods eller person, der indtræffer på dens eget  

 område, og ethvert krav, som opstår under de nævnte omstændigheder, skal  

 rettes imod denne stat.
 4. Den begærende og den bistående stat fritages for  

 deres forpligtelser i medfør af stk. 1-3 i den udstrækning, hvori skaden  

 dækkes af den, der driver atomanlæg, og som er ansvarlig for nuklear skade i  

 medfør af den i vedkommende stat gældende lovgivning, som kommer til  

 anvendelse.
 5. Bestemmelserne i denne artikel er ikke til hinder  

 for, at der rejses noget regreskrav i medfør af den i vedkommende land  

 gældende lovgivning, som finder anvendelse dog at regreskrav kun kan rejses  

 imod bistående personale, for så vidt angår sådan skade på gods eller person,  

 som dette personale har forvoldt ved forsæt eller grov uagtsomhed.
 Artikel V.
 Udnævnelse af kompetente myndigheder.
 1. De kompetente myndigheder, der af de kontraherende  

 parter er bemyndiget til at modtage begæringer om og antage tilbud om bistand  

 og til at modtage meddelelser i forbindelse hermed, er anført i tillægget til  

 denne overenskomst.
 2. De kontraherende parter skal underrette hverandre  

 om enhver ændring med hensyn til, hvilke sådanne myndigheder der er  

 kompetente.
 Artikel VI.
 Lettelser, rettigheder og immuniteter.
Den begærende stat skal i henseende til bistanden yde de fornødne  

 lettelser, rettigheder og immuniteter med henblik på at sikre omgående  

 udøvelse af funktioner i medfør af denne overenskomst.
For så vidt angår  

 bistand ydet af Den internationale Atomenergi-Organisation, skal den  

 begærende stat bringe overenskomsten om organisationens rettigheder og  

 immuniteter til anvendelse.
 Artikel VII.
 Benyttelse af oplysninger.
 En bistående part må ikke uden den begærende stats samtykke fremsætte  

 offentlige redegørelser vedrørende det forefaldne eller videresende nogen  

 oplysning, som den har modtaget i medfør af denne overenskomst.
 Artikel VIII.
 Særlige betingelser.
En bistående part såvel som den begærende stat kan knytte særlige betingelser til deres begæring eller tilbud om eller antagelse af bistand.
Sådanne særlige betingelser skal være bindende, så snart de er antaget af den pågældende part eller de pågældende parter.
 Artikel IX.
 Afgørelse af tvistigheder.
 Enhver tvistighed vedrørende fortolkningen eller gennemførelsen af denne  

 overenskomst skal, for så vidt den ikke afgøres ved forhandling på begæring  

 af enhver af parterne i tvistigheden, afgøres ved voldgift eller, såfremt  

 parterne ikke inden 3 måneder efter, at begæringen om voldgift fremsættes,  

 bliver enige om nedsættelsen af en voldgiftsdomstol, af Den mellemfolkelige  

 Domstol.
 Artikel X.
 Bistandens ophør.
 1. Den begærende stat kan på et hvilket som helst  

 tidspunkt skriftligt begære, at bistand, der ydes i medfør af denne  

 overenskomst, bringes til ophør.
2. En bistående part kan efter at have givet  

 forudgående skriftlig meddelelse bringe sin bistand til ophør, såfremt 3. Efter sådan begæring eller forudgående skriftlig  

 meddelelse om bistandens ophør skal den begærende stat og den bistående part  

 rådføre sig med hinanden med henblik på at standse enhver virksomhed, der  

 måtte være under udøvelse på tidspunktet for bistandens ophør og med henblik  

 på at lette tilbagetrækning af bistanden.
 Artikel XI.
 Ikrafttræden.
Denne overenskomst træder i kraft, når to stater og Den internationale  

 Atomenergi-Organisation har Ratifikationsinstrumenter skal deponeres hos organisationens  

 generaldirektør.
 Artikel XII.
 Tilbagetræden fra overenskomsten.
Enhver af parterne kan træde tilbage fra denne overenskomst ved afgivelse  

 af skriftlig meddelelse herom til de øvrige parter.
Sådan tilbagetræden får  

 virkning 12 måneder efter modtagelsen af den nævnte meddelelse.
Tilbagetræden  

 skal dog ikke bringe anvendelsen af denne overenskomst til ophør, for så vidt  

 angår bistand, der er påbegyndt forud for den dag, da tilbagetrædelsen får  

 virkning.
 Udfærdiget i Wien den 17. oktober 1963 i et enkelt eksemplar på engelsk,  

 hvilket eksemplar skal deponeres i Den internationale  

 Atomenergi-Organisations arkiv, idet organisationens generaldirektør skal  

 sende hver af de kontraherende stater en bekræftet genpart.
 For Den internationale Atomenergi-Organisation:
 Sigvard Eklund.
 For Danmarks regering:
 Sigvald Kristensen.
 Under forbehold af ratifikation.
 For Finlands regering:
 Otso Wartiovaara.
 Under forbehold af ratifikation.
 For Norges regering:
 Torfinn Oftedal.
 Under forbehold af ratifikation.
 For Sveriges regering:
 Sven Allard.
 Tillæg.
KOMPETENTE MYNDIGHEDER I medfør af denne overenskomsts artikel V, stk. 1, er følgende kompetente  

 myndigheder af de anførte kontraherende parter blevet bemyndiget til at  

 modtage begæringer om og antage tilbud om bistand og til at modtage  

 meddelelser i forbindelse hermed:
 Af Den internationale Atomenergi-Organisation:
 Generaldirektøren, Den internationale Atomenergi-Organisation, Wien.
 Af Danmarks regering:
 Atomenergikommissionen, København.
 Af Finlands regering:
 Statsrådet, Handels- og Industriministeriet, Industridepartementet,  

 Helsingfors.
 Af Norges regering:
 Institutt for Atomenergi, Lillestrom.
 Af Sveriges regering:
 A/B Atomenergi, Stockholm.
 Overenskomsten trådte i kraft for Norges, Sveriges og Den internationale  

 Atomenergi-Organisations vedkommende den 19. juni 1964 og for Danmarks  

 vedkommende ved deponeringen af Danmarks ratifikationsinstrument den 17.  

 august 1964.
 Udenrigsministeriet, den 16. november  

 1964.
 Per Hækkerup.
