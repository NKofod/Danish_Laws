 Landsskatteretskendelse vedr. fradrag for moms for skole, der  

 drev momsfritaget undervisningsvirksomhed samt momspligtig  

 landbrugsvirksomhed.
 Klagen skyldes, at As (herefter skolen) udgifter i  

 forbindelse med drift af landbrug med tilhørende gartneri og skovbrug er  

 anset  

 for også at vedrøre skolens undervisning, således at skolen alene har delvis  

 momsfradrag herfor efter momslovens § 38, stk. 1.
 Regionens afgørelse ændres.
 Skolen er en selvejende institution, der driver undervisning  

 indenfor erhvervsuddannelserne, herunder uddannelse af landbrugs- og  

 gartnermedhjælpere samt skovbrugere.
 Skolen driver i tilknytning til sin undervisningsvirksomhed  

 et skolehjem.
 Skolens formål er, at tilbyde grunduddannelser,  

 erhvervsgymnasiale uddannelser, kortere- og videregående teknikeruddannelser,  

 efteruddannelser samt andre tilgrænsende arbejdsmarkedsuddannelser,  

 rådgivning  

 og serviceydelser, der retter sig mod skolens naturlige interessekreds,  

 herunder internationalisere skolen og bedrive indtægtsgivende virksomhed.
Skolen driver endvidere en landbrugsejendom med et  

 tilhørende jordareal på ca. 125 ha.
Driften omfatter et kvæghold på ca. 75  

 kreaturer, et større svinehold samt dyrkning af diverse landbrugsafgrøder.  

 Landbruget drives som et almindeligt landbrug, hvis produktion afsættes til  

 de  

 traditionelle aftagere til markedspriser.
 I tilknytning til uddannelsen af gartnerimedhjælpere driver  

 skolen et drivhusgartneri, hvis produktion hovedsagelig omfatter  

 potteplanter,  

 som afsættes til GASA til markedspriser.
 Til ejendommen hører en mindre skov, hvor skolen driver et  

 skovbrug.
 Skolen er momsregistreret for afsætning af produkter fra  

 landbrugs-, skovbrugs- og gartneriaktiviteterne.
Den daglige drift af landbruget, gartneriet og skovbruget  

 varetages af fastansat landbrugsuddannet personale.
Desuden beskæftiges en  

 del  

 praktikelever ved udførelse af forskelligt arbejde for fremmede skovejere  

 samt  

 amt og kommune.
Ejendommen, hvorfra aktiviteterne drives, ejes af en fond.  

 Fonden er ikke frivilligt registreret for udlejning af fast ejendom.
Skolen  

 indkøber og vedligeholder selv diverse maskiner og driftsmidler m.v., ligesom  

 den afholder udgifterne til mindre reparationer og vedligeholdelse af  

 ejendommen.
Erhvervsuddannelserne er opbygget med et grundforløb af ca.  

 20 ugers varighed.
Undervisningen sker i undervisningslokaler indrettet efter  

 uddannelsesarten.
Efter grundforløbet skal eleven finde en lære- og  

 praktikplads og indgå en uddannelsesaftale med en virksomhed for at kunne  

 fortsætte i hovedforløbet inden for den valgte uddannelse.
Hovedforløbet  

 skifter mellem skoleophold og praktik i virksomheden.
Eleverne bliver i  

 praktikperioden aflønnet af virksomheden.
Det lykkes hovedparten af skolens  

 landbrugselever at indgå aftale om læreplads hos andre selvstændige  

 landbrugsvirksomheder, hvor praktikperioden gennemføres.
Efter det oplyste  

 får  

 disse virksomheder ikke deres momsfradrag begrænset som følge af  

 praktikopholdet.
 De elever, det ikke lykkes at finde en praktikplads tilbyder  

 skolen praktikpladser på skoens landbrug, gartneri og skovbrug.
Herudover fungerer landbruget i begrænset omfang som  

 besøgslandbrug for elever under grundforløbet.
Eleverne har her mulighed for  

 at  

 se, hvordan et landbrug fungerer i praksis uden dog at deltage i den  

 egentlige  

 drift.
Ifølge skolens repræsentanter er det overordnede formål med  

 skolens erhvervsmæssige aktiviteter ved landbruget, gartneriet og skovbruget  

 dels at de kan tjene som besøgsvirksomheder, dels at kunne tilbyde eleverne  

 praktikpladser.
Erhvervsaktiviteterne er etableret uafhængigt af selve  

 skoleaktiviteten.
 Skolen har hidtil efter aftale med regionen fratrukket moms  

 af alle udgifter, der er direkte henførbare til de momspligtige  

 landbrugsaktiviteter m.v.
 Skolen har ikke hidtil fratrukket moms af omkostninger, der  

 bruges til såvel momspligtige som momsfrie aktiviteter, f.eks.  

 administrationsomkostninger.
Der sker fuld refusion af skolens lønudgift til skolepraktikanterne  

 i henhold til § 13 i lovbekendtgørelse nr. 185 af 11. marts 2001 om  

 arbejdsgivernes elevrefusion (AER-loven). Andre virksomheder modtager alene  

 lønrefusion i perioder, hvor eleven er på skole og derfor ikke deltager i  

 virksomhedens daglige drift, jf.
AER-lovens § 4.
 Skolens udgifter i forbindelse med drift af landbrug med  

 tilhørende gartneri og skovbrug er anset for også at vedrøre skolens  

 undervisning, således at skolen alene har delvis momsfradrag herfor efter  

 momslovens § 38, stk. 1. Skolen er pålagt fra 1. januar 2002 at opgøre  

 fradragsretten i overensstemmelse hermed.
Der er dog fuld fradrag for de udgifter, der alene er  

 knyttet til selve produktionen, f.eks. køb af dyr, foder, såsæd, gødning,  

 udgifter til dyrlæge, planter, plantejord og lignende.
Ligeledes er skolen  

 anset for berettiget til godtgørelse af energiafgifter for energiforbrug til  

 opvarmning af drivhus efter de regler, der er gældende for drivhusgartnere.
Det er som begrundelse anført, at skolen på samme måde som  

 den i forbindelse med uddannelse af unge indenfor forskellige håndværk har  

 etableret sig med diverse værksteder med tilhørende maskiner og driftsmidler,  

 i  

 forbindelse med uddannelsen af landbrugs- og gartnermedhjælpere og  

 skovbrugere  

 har etableret sig med henholdsvis et landbrug, gartneri og en mindre skov.
I  

 driften af landbruget, det tilhørende gartneri og skovbruget indgår således  

 også momsfri undervisning i forbindelse med uddannelse af henholdsvis  

 landbrugs- og gartnermedhjælpere samt skovbrugere.
 Regionen har henvist til Momsnævnets afgørelse 667 fra 1980  

 og anført, at skolen på samme måde som køreskolen i den pågældende afgørelse  

 kun har delvis fradragsret for de i landbruget, gartneriet og skovbruget  

 anvendte driftsmidler, der anvendes til såvel momspligtige som momsfrie  

 aktiviteter.
Videre har regionen anført, at det er skolens hovedformål  

 som uddannelsesinstitution, at tilbyde og gennemføre en række forskellige  

 erhvervsuddannelser.
I disse uddannelser indgår såvel en teori- som en  

 praktikperiode.  

 Praktikperioden foregår på det af skolen drevne landbrug med tilhørende  

 gartneri og skov.
Praktikperioden indgår som led i de pågældende uddannelser,  

 hvortil der også ydes statstilskud.
Det er regionens opfattelse, at der under  

 praktikopholdet indgår en undervisning.
Undervisningen sker ved det ansatte  

 personale i blandt andet anvendelse og vedligeholdelse af de til aktiviteten  

 hørende driftsmidler m.v. i den daglige drift i øvrigt.
Regionen har ikke fundet, at skolens tilbud om  

 praktikpladser sker på markedsvilkår, idet skolens praktikelever som følge af  

 refusionen af udgifterne til praktikanterne indgår i den daglige drift som  

 gratis arbejdskraft i praktikperioden.
Endvidere underbygger den  

 omstændighed,  

 at skolen får lønudgiften til praktikanter refunderet, at praktikanterne også  

 modtager tilskudsberettiget undervisning i skolepraktikperioden.
 Idet der efter regionens opfattelse også sker en  

 undervisning under elevernes praktikophold anvendes bygningernes forskellige  

 lokaler både til momspligtig produktion som til momsfri undervisning.
Af Momsvejledningen 2001, afsnit J.2.2.4. fremgår, at  

 momslovens § 39, stk. 1-4, omhandler den situation, hvor lokaler bruges til  

 enten momspligtig virksomhed eller udelukkende til andre formål.  

    

  

 Hvis et eller flere lokaler anvendes til  

 blandet erhvervsvirksomhed skal der foretages en fordeling af den beregnede  

 købsmoms på de aktuelle lokaler.
Fordelingen foretages på baggrund af et  

 skøn.  

 Ved udøvelsen af dette skøn henses normalt til omsætningsfordelingen mellem  

 den  

 momspligtige og den momsfrie virksomhed.
Fradragsretten beregnes således  

 efter  

 principperne i momslovens § 38.
Der er principalt fremsat påstand om, at skolen har fuldt  

 fradrag for alle indkøb til brug for skolens momspligtige landbrug, gartneri  

 og  

 skovbrug.
Subsidiært er der fremsat påstand om, at skolen ikke skal opgøre  

 fradragsretten for moms på byggeomkostninger som landbrugsbygninger og  

 væksthuse efter momslovens § 38, stk. 1, men derimod efter § 39.
Til støtte for den principale påstand er det anført, at  

 skolens landbrugsaktiviteter momsmæssigt skal sidestilles med andre  

 landbrugsvirksomheder, som har elever i praktik.
Det må i den forbindelse  

 være  

 uden betydning, at det overordnede formål med skolens erhvervsaktivitet i et  

 vist omfang er at kunne tilbyde praktikpladser til elever uden læreplads.
Praktikopholdet har primært til formål at give eleven den  

 praktiske oplæring/erhvervserfaring ved at lade denne indgå som en almindelig  

 arbejdskraft i virksomhedens produktion.
Eleverne er uanset praktiksted ansat  

 på samme vilkår og modtager løn i praktikperioden.
At der ydes lønrefusion  

 efter AER-loven ændrer ikke ved, at virksomheden drives på fuld  

 driftsøkonomisk  

 forsvarlig måde.
Praktikeleverne er en almindelig arbejdskraft, som de ville  

 være i andre landbrugs-, gartneri- og skovbrugsvirksomheder i øvrigt.
 Skoleopholdet/undervisningen foregår i deciderede  

 undervisningslokaler, mens praktikopholdet sker på de etablerede  

 landbrugsvirksomheders lokaliteter.
Til støtte for den subsidiære påstand er det anført, at  

 opgørelsen af momsfradragsretten for bygningsomkostninger vedrørende lokaler,  

 der anvendes blandet til momsfri og momspligtig virksomhed, ikke skal ske  

 efter  

 omsætningsfordelingen i momslovens § 38, stk. 1, men ved et skøn, jf.  

 momslovens § 39, stk. 1-4. Ved udøvelsen af dette skøn kan der alene henses  

 til  

 momslovens § 38, stk. 1, såfremt det udviser et retvisende billede af  

 omkostningsfordelingen.
Det er ikke tilfældet i denne sag.
 Styrelsen har over for Landsskatteretten indstillet, at der  

 gives skolen medhold i den principale påstand.
 Momslovens § 13, stk. 1 har følgende ordlyd:
 Følgende varer og ydelser er  

 fritaget for afgift:
( ) 3) Skoleundervisning og  

 undervisning på videregående uddannelsesinstitutioner, faglig uddannelse,  

 herunder omskoling, og anden undervisning, der har karakter af skolemæssig  

 eller faglig undervisning, samt levering af varer og ydelser med nær  

 tilknytning  

 hertil. ( ). Momslovens § 37, stk. 1, har følgende ordlyd:
Registrerede virksomheder kan  

 ved opgørelse af afgiftstilsvaret som indgående afgift, jf. § 56, stk. 3,  

 fradrage afgiften efter denne lov for virksomhedens indkøb m.v. af varer og  

 ydelser, der udelukkende anvendes til brug for virksomhedens leverancer, som  

 ikke er fritaget for afgift efter § 13, herunder leverancer udført i  

 udlandet,  

 jf. dog stk. 5. Momslovens § 38, stk. 1, har følgende ordlyd:
For varer og ydelser, som en  

 registreret virksomhed anvender både til fradragsberettigede formål efter §  

 37  

 og til andre formål i virksomheden, kan der foretages fradrag for den del af  

 afgiften, der forholdsmæssigt svarer til omsætningen i den  

 registreringspligtige del af virksomheden. ( ). Det lægges til grund, at kun de elever, der ikke får  

 praktikplads andetsteds, er beskæftiget i det omhandlede landbrug, gartneri  

 og  

 skovbrug i praktikperioden, og at landbruget, gartneriet og skovbruget ikke i  

 øvrigt benyttes som led i undervisningen.
En virksomhed kan som udgangspunkt ikke anses for at udføre  

 momsfritaget undervisning ved at have elever i praktikophold.
Praktikanten  

 yder  

 således en arbejdsindsats, og modtager vederlag herfor i form af løn.
Den  

 erfaring, som praktikanten opnår ved arbejdet, kan ikke anses som  

 undervisning  

 omfattet af § 13, stk. 1, nr. 3.
 At praktikopholdet foregår i et momspligtigt landbrug,  

 gartneri eller skovbrug, der er drevet blandt andet med det formål at tilbyde  

 praktikpladser til elever under uddannelse, at udgiften til løn til  

 praktikanterne refunderes efter AER-loven og at det er drevet af en  

 institution, der i øvrigt tilbyder elever momsfritaget undervisning, findes  

 ikke at medføre, at der er tale om momsfritaget undervisning.
 Da det videre ikke på anden vis er sandsynliggjort, at  

 indkøb i forbindelse med de drevne landbrug, gartneri og skovbrug har været  

 anvendt blandet til både momspligtig landbrugsvirksomhed og momsfritaget  

 undervisning, gives der skolen medhold i den principale påstand om fuld  

 fradrag  

 i henhold til momslovens § 37, stk. 1.
