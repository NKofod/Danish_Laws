 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 727 af 29. oktober 1986 om uddannelsesopsparing foretages  

 følgende ændringer:
 1. I § 1 indsættes som stk. 2 :
»Stk. 2.  Aftale om oprettelse af en  

 uddannelseskonto efter denne lov kan ikke indgås efter den 31. december  

 1993.« 2. § 2, stk. 1, affattes således:
»Indestående på en uddannelseskonto kan overføres fra et  

 pengeinstitut til et andet pengeinstitut som nævnt i stk. 2, jf. stk.  

 3.« 3. § 2, stk. 4, ophæves.
 4. § 4 og § 5 ophæves.
 5. § 6, stk. 2, ophæves.
 Stk. 3-5 bliver herefter stk. 2-4.
 6. I § 6, stk. 4, som bliver stk. 3, ændres »stk.  

 3« til: »stk. 2«.
 7. I § 6, stk. 5, som bliver stk. 4, ændres »stk.  

 3« til: »stk. 2«.
 8. § 7, stk. 1 og 3, ophæves.
 9. § 7, stk. 2, ophæves.
 10. § 8 ophæves.
 11. § 9 affattes således:
» § 9.  Bestemmelserne i § 6, stk. 2-4, finder  

 tilsvarende anvendelse på uddannelseskonti oprettet til egen  

 uddannelse.« 12. § 10, stk. 1, affattes således:
»Af de beløb, der er opsparet den 31. december 1993 på en  

 uddannelseskonto inkl. tilskrevne renter, beregnes en gang for alle en præmie  

 på 4 pct. p.a.
Præmien tilskrives i forbindelse med udbetaling af opsparingen  

 efter regler fastsat af undervisningsministeren.
Ved delvis udbetaling af  

 opsparingen tilskrives en forholdsmæssig andel af præmien.
Forholdet mellem  

 denne andel og det samlede præmiebeløb skal svare til forholdet mellem det  

 til den præmieberettigende uddannelse i uddannelsesåret udbetalte beløb og  

 saldoen på kontoen den 31. december 1993.« 13. I § 10, stk. 6, udgår », 7«.
 14. § 11 ophæves.
§ 2 Stk. 1.  § 1, nr. 5-7, 9, 11 og 14, træder i kraft dagen  

 efter bekendtgørelsen i Lovtidende.
 Stk. 2.  § 1, nr. 1-4, 8, 10, 12 og 13, træder i kraft  

 den 1. januar 1994.
 Stk. 3.  § 5, stk. 1, og § 7, stk. 1 og 3, i lov nr. 727  

 af 29. oktober 1986 om uddannelsesopsparing finder fortsat anvendelse for  

 opsparing til egen uddannelse indtil 1. januar 1994.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
