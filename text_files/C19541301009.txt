 C I R K U L Æ R E til samtlige autoriserede destruktionsanstalter.
 Ved en af veterinærdirektoratet foranstaltet undersøgelse dels af prøver  

 af færdigvarer fra nogle af de af landbrugsministeriet i medfør af lov nr.  

 424 af 30. juni 1922 om anvendelse af selvdøde dyr m.m. autoriserede  

 destruktionsanstalters lagre, dels af prøver af opfejning fra anstalternes  

 »rene« afdeling, har det vist sig, at begge kategorier af prøver og  

 navnlig sidstnævnte kategori i vidt omfang var inficeret med patogene  

 bakterier.
 Der er derfor efter forhandling med landbrugsorganisationerne til sikring  

 mod faren for spredning af smitsomme husdyrsygdomme gennem de produkter, der  

 udleveres fra destruktionsanstalterne, truffet beslutning om, at der ved hver  

 af de nævnte anstalter fra 1. juli 1954 skal ansættes en opsynsmand, der  

 sammen med anstaltens tilsynsførende dyrlæge på landbrugsministeriets vegne  

 skal føre tilsyn med overholdelsen af de af landbrugsministeriet eller  

 veterinærdirektoratet til enhver tid givne forskrifter for anstaltens drift.
 Opsynsmanden, der skal følge de instrukser, der til enhver tid måtte blive  

 givet af landbrugsministeriet eller veterinærdirektoratet, skal følge  

 anstaltens drift og gribe ind, hvis der foregår noget, som er i strid med de  

 fastsatte forskrifter.
 Opsynsmandens vederlag skal udredes af anstalten.
 Ved destruktionsanstalter, der i 1952 har fået tilført 5.000.000 kg  

 råvarer eller derover, aflønnes opsynsmanden efter landbrugsministeriets  

 regulativ af 20. juli 1952 for lønning af de af landbrugsministeriet ved  

 autoriserede virksomheder ansatte opsynsmænd.
Ved de øvrige anstalter vil eventuelt en af virksomhedens faste arbejdere  

 kunne ansættes som reserveopsynsmand, således at han foruden at deltage i  

 andet arbejde på anstalten varetager hvervet som opsynsmand.
Udover den  

 sædvanlige lønning vil for reserveopsynsmanden blive fastsat et særligt  

 vederlag, der dog ikke vil overstige 600 kr. årlig.
 Anstalterne vil, forinden videre foretages, modtage henvendelse fra  

 veterinærdirektoratet med henblik på nærmere forhandling vedrørende  

 ordningens gennemførelse.
 Landbrugsministeriet, den 11. januar  

 1954.
