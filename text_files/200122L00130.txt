Fremsat den 28. februar 2002 af  

 socialministeren (Henriette Kjær) Forslag til Lov om ændring af lov om social service,  

 lov om retssikkerhed og administration på det sociale område og  

 lov om individuel boligstøtte (Frit valg af leverandør af personlig  

 og praktisk hjælp m.v.) § 1 I lov om social service, jf. lovbekendtgørelse nr.  

 844 af 24. september 2001, foretages følgende ændringer:
 1. § 71 affattes således:
» 1)	personlig hjælp og pleje og 2)	hjælp eller støtte til  

 nødvendige praktiske opgaver i hjemmet.
 Stk. 2. Tilbudene efter stk. 1 gives til personer,  

 som på grund af midlertidig eller varigt nedsat fysisk eller psykisk  

 funktionsevne eller særlige sociale problemer ikke selv kan  

 udføre disse opgaver.
Stk. 3. Tilbudene efter stk. 1 kan ikke gives som  

 generelle tilbud efter § 65.« 2.
» 3.
» § 74 a.
Socialministeren fastsætter  

 regler om kvalitetsstandarder, hvori kommunalbestyrelsen bl.a. skal  

 redegøre nærmere for de beslutninger, der er truffet om indhold,  

 omfang og udførelse af hjælp efter §§ 71 og 73 a samt om  

 opfølgningen på disse beslutninger.« 4.
» § 75. Kommunen træffer afgørelse  

 om tildeling af personlig hjælp og pleje m.v. efter dette kapitel.  

 Kommunen behandler anmodninger om hjælp efter § 71 ved en konkret,  

 individuel vurdering af behovet for hjælp til de opgaver, som  

 modtageren ikke selv kan udføre.
Ved vurderingen af behovet for  

 hjælp skal kommunen tage stilling til alle anmodninger om hjælp  

 fra ansøgeren.
Stk. 2. Tilbudene om hjælp efter § 71  

 skal bidrage dels til at vedligeholde fysiske eller psykiske  

 færdigheder, dels til at afhjælpe væsentlige følger  

 af nedsat fysisk eller psykisk funktionsevne eller særlige sociale  

 problemer.
Tilbudene skal løbende tilpasses modtagerens behov.
 Stk. 3. Tilbudet efter § 73 a gives efter en  

 konkret, individuel vurdering af behovet for genoptræning med henblik  

 på så vidt muligt at bringe personen op på det  

 funktionsniveau, pågældende havde inden sygdommen.
§ 75 a.
Afgørelsen skal meddeles  

 ansøgeren skriftligt og skal være ledsaget af en skriftlig  

 begrundelse.
Af afgørelsen skal det fremgå, hvilke af  

 ansøgerens anmodninger om hjælp kommunen har kunnet eller ikke  

 har kunnet imødekomme, jf. § 75, stk. 1, samt hvilke krav der  

 stilles til leverancesikkerheden i forbindelse med effektueringen af  

 afgørelsen, jf. § 75 b, stk. 1.
Stk. 2. Til brug for afgørelsen efter stk. 1  

 udarbejder kommunen et skema.
Skemaet skal som minimum indeholde oplysninger  

 om, hvilke opgaver hjælpen omfatter, formålet med hjælpen,  

 og for hvilken periode hjælpen gives.
Skemaet udfyldes i samarbejde med  

 ansøgeren og udleveres til ansøgeren som supplement til  

 afgørelsen.
Stk. 3. For beboere i plejehjem m.v., jf.  

 § 140, lejere i plejeboligbebyggelser, der er omfattet af lov om almene  

 boliger samt støttede private andelsboliger m.v. eller lov om boliger  

 for ældre og personer med handicap, og lejere i tilsvarende  

 boligenheder, skal skemaet efter stk. 2 endvidere indeholde oplysninger om  

 den samlede plan for pleje- og omsorgsindsatsen for ansøgeren. 1. pkt.  

 omfatter alene de beboere og lejere i de nævnte boligformer, der  

 modtager kommunale serviceydelser.
Skemaet udfyldes i samarbejde med  

 ansøgeren, nærmeste pårørende eller anden  

 nærtstående og eventuelt ansøgerens egen praktiserende  

 læge.
Skemaet udleveres til ansøgeren i forbindelse med  

 afgørelsen.
§ 75 b.
Hjælp efter §§ 71 og 73 a  

 skal leveres i overensstemmelse med den afgørelse, kommunen har  

 truffet efter §§ 75 og 75 a.
Kommunalbestyrelsen skal sørge for,  

 at den tildelte hjælp efter § 71 leveres indenfor rimelig frist,  

 hvis leverandøren ikke kan overholde de aftaler, der i forbindelse med  

 afgørelsen efter § 75, stk. 1, er indgået om levering af  

 hjælpen.
 Stk. 2. Kommunen skal i forbindelse med  

 afgørelsen om hjælp efter § 71 oplyse modtageren af  

 hjælpen om, hvilken person der på myndighedens vegne kan  

 kontaktes, hvis den tildelte hjælp ikke leveres i overensstemmelse med  

 afgørelsen.
Tilrettelæggelse og levering af hjælpen § 75 c.
Kommunalbestyrelsen skal  

 fastsætte og offentliggøre de kvalitets- og prismæssige  

 krav, der stilles til leverandører af personlig og praktisk  

 hjælp efter § 71, jf. § 74 a, herunder hvilket beredskab der,  

 jf. § 75 b, stk. 1, kræves af leverandørerne for at sikre,  

 at de afgørelser, der er truffet efter § 71, kan effektueres.
 Stk. 2. Kommunalbestyrelsen har pligt til at  

 godkende og indgå kontrakt med enhver leverandør, der opfylder  

 kravene i stk. 1, jf. dog stk. 7.
 Stk. 3. En privat leverandør, der har  

 indgået kontrakt med en eller flere kommuner, jf. stk. 1 og 2, anses  

 som udgangspunkt for generelt kvalificeret til at udføre opgaver efter  

 § 71. Kommunalbestyrelsen kan dog afvise at indgå kontrakt med  

 leverandøren, hvis dennes kvalifikationer ikke opfylder den  

 pågældende kommunalbestyrelses kvalitetskrav mv., jf. stk. 1.  

 Kommunalbestyrelsen skal skriftligt informere leverandørerne om  

 baggrunden for, at der ikke kan indgås kontrakt.
Stk. 4. En person, der er berettiget til  

 hjælp eller støtte efter § 71, jf. § 75, stk. 1, skal  

 vælge hvilken af de efter stk. 2 godkendte leverandører, der  

 skal udføre hjælpen.
Til brug herfor skal kommunalbestyrelsen, i  

 samarbejde med de godkendte leverandører, udarbejde  

 informationsmateriale om leverandørerne.
Det udarbejdede  

 informationsmateriale skal i forbindelse med afgørelsen, jf.  

 § 75, stk. 1, udleveres til de personer, der er tilkendt hjælp  

 efter § 71.
 Stk. 5. Kommunalbestyrelsen skal indgå  

 skriftlig aftale med den valgte leverandør om udførelsen af den  

 hjælp, der er truffet afgørelse om efter § 75, stk. 1, om  

 leverancesikkerhed efter § 75 b, stk. 1, samt om betaling m.v.
Stk. 6. En person, som er berettiget til  

 hjælp eller støtte efter § 71, kan vælge selv at  

 udpege en person til at udføre opgaverne.
Den udpegede person skal  

 godkendes af kommunen, som herefter skal indgå kontrakt med den  

 pågældende om omfang og indhold af opgaverne, leverancesikkerhed,  

 jf. § 75 b, stk. 1, samt om betaling m.v.
 Stk. 7. Socialministeren fastsætter regler  

 for opgørelse, offentliggørelse m.v. af de kommunale kvalitets-  

 og priskrav efter stk. 1, samt regler for, hvornår kommunalbestyrelsen  

 kan undtages for pligten til at indgå kontrakt, jf. stk. 2.
§ 75 d.
Bestemmelserne i § 75 c omfatter  

 ikke beboere i plejehjem m.v., jf. § 140, lejere i  

 plejeboligbebyggelser, der er omfattet af lov om almene boliger samt  

 støttede private andelsboliger m.v. eller lov om boliger for  

 ældre og personer med handicap, og lejere i tilsvarende  

 boligenheder.
Stk. 2. Kommunalbestyrelsen skal fastsætte og  

 offentliggøre de kvalitetskrav, der stilles til leverandører af  

 kommunale serviceydelser til de i stk. 1 nævnte persongrupper, jf.  

 § 74 a.
Hvis kommunalbestyrelsen har ansvaret for andre dele af driften  

 af de i stk. 1 nævnte boliger, skal kommunalbestyrelsen endvidere  

 fastsætte og offentliggøre de kvalitetskrav, der stilles i  

 forbindelse med varetagelsen af disse opgaver.
 Stk. 3. Socialministeren fastsætter regler  

 for opgørelse, offentliggørelse m.v. af de kommunale  

 kvalitetskrav efter stk. 2.
§ 75 e.
Personer, der modtager hjælp  

 efter § 71, kan vælge en helt eller delvis anden hjælp end  

 den, der er truffet afgørelse om, jf. §§ 75 og 75 a.
En tilkendt  

 ydelse, der fravælges efter 1. punktum, kan ikke efterfølgende  

 kræves leveret efter § 75 b, stk. 1.
Klage, opfølgning og tilsyn § 75 f.
En klage over en afgørelse om  

 hjælp efter §§ 71 og 72 kan først indbringes for det  

 sociale nævn, når 1)	klagen har været behandlet af  

 klagerådet, jf. § 34, stk. 1, nr. 1, i lov om retssikkerhed og  

 administration på det sociale område, og 2)	kommunalbestyrelsen har taget stilling til  

 klagerådets indstilling.
§ 75 g.
Udover pligten til løbende at  

 følge op på enkeltsager, jf. § 113, har kommunalbestyrelsen  

 pligt til at føre tilsyn med, at de kommunale opgaver efter §§ 71  

 og 73 a løses i overensstemmelse med de afgørelser, kommunen  

 har truffet efter disse bestemmelser og i henhold til kommunalbestyrelsens  

 vedtagne kvalitetsstandarder, jf. § 74 a.
Stk. 2. Som led i tilsynsforpligtelsen efter stk. 1  

 skal kommunalbestyrelsen hvert år foretage mindst ét anmeldt og  

 ét uanmeldt tilsynsbesøg i plejehjem m.v., jf. § 140, i  

 plejeboligbebyggelser, der er omfattet af lov om almene boliger samt  

 støttede private andelsboliger m.v. eller lov om boliger for  

 ældre og personer med handicap, og i andre tilsvarende boligenheder i  

 kommunen.
Tilsynet omfatter indsatsen overfor de beboere og lejere, der  

 modtager kommunale serviceydelser.
Tilsynet skal ligesom de øvrige  

 kommunale myndighedsopgaver på området udføres af  

 personer, der alene varetager kommunale myndighedsopgaver.
Tilsynet må  

 ikke varetages af leverandører eller personer, der udfører  

 opgaver på området.
Stk. 3. Efter hvert tilsynsbesøg udarbejder  

 kommunalbestyrelsen en tilsynsrapport til brug for opfølgningen  

 på tilsynsbesøget.
Tilsynsrapporterne offentliggøres og  

 sendes til høring i bruger- og pårørenderådet, jf.  

 § 112 a, samt i det kommunale ældreråd, jf. § 30 i lov  

 om retssikkerhed og administration på det sociale område.
Den  

 enkelte bruger eller pårørende skal endvidere have tilbud om  

 løbende at få tilsendt tilsynsrapporterne.
Kommunalbestyrelsen  

 har pligt til på anmodning fra bruger- og  

 pårørenderådet eller det kommunale ældreråd at  

 tilbyde det pågældende råd en mundtlig præsentation  

 og drøftelse af tilsynsrapporterne.
Stk. 4. Mindst én gang årligt  

 udarbejder og offentliggør kommunalbestyrelsen en samlet  

 redegørelse om tilsynet efter stk. 2 og 3 samt om det sundhedsfaglige  

 tilsyn efter § 6 a i lov om embedslægeinstitutioner m.v.  

 Redegørelsen skal endvidere indeholde en opgørelse over, hvad  

 der i forbindelse med tilsynet er blevet afdækket om sammenhængen  

 mellem de ydelser, der er truffet afgørelse om, og de faktisk leverede  

 ydelser.
Redegørelsen offentliggøres og sendes til  

 høring hos bruger- og pårørenderådet, jf.  

 § 112 a, samt hos det kommunale ældreråd.  

 Kommunalbestyrelsen drøfter herefter redegørelsen på et  

 møde med henblik på opfølgning på  

 tilsynet.« 5.
 »§ 81.
 6.
» 7.
» Stk. 4 bliver herefter stk. 5.
 8. § 110 ophæves, og før  

§ 110 a indsættes følgende overskrift:
» 9.
 10. Efter § 128 indsættes:
» Stk. 2. Den tidligere opholdskommunes betaling  

 efter stk. 1 kan højst udgøre en af socialministeren fastsat  

 takst.
Socialministeren bekendtgør årligt takster for betaling  

 efter 1. pkt. « 11.
» § 2 I lov om retssikkerhed og administration på det  

 sociale område, jf. lovbekendtgørelse nr. 267 af 12. april 2000,  

 som senest ændret ved § 2 i lov nr. 490 af 7. juni 2001, foretages  

 følgende ændring:
 1. § 9 a, stk. 2, affattes  

 således:
» 1)	§ 92, stk. 3, i lov om social service,  

 eller 2)	§ 58 a i lov om almene boliger samt  

 støttede private andelsboliger m.v.« § 3 I lov om individuel boligstøtte, jf.  

 lovbekendtgørelse nr. 62 af 31. januar 2001, som ændret ved  

 § 5 i lov nr. 285 af 25. april 2001, foretages følgende  

 ændringer:
 1. § 76, stk. 1, affattes  

 således:
» 2.
» § 4 Loven træder i kraft den 1. juli 2002.
Bemærkninger til lovforslaget Almindelige bemærkninger Med dette lovforslag tager regeringen det første  

 store skridt i retning af at forbedre den danske velfærdspolitik  

 på to af de områder, der står højt på  

 regeringens dagsorden: Forbedringen af indsatsen overfor de svage ældre  

 og opgøret med de kommunale/offentlige monopoler på levering af  

 serviceydelser.
Samtidig udmøntes hermed den del af regeringens  

 finanslovsaftale med Dansk Folkeparti, der vedrører personlig og  

 praktisk bistand m.v.
 Den fælles linie i lovforslagets mange elementer er  

 respekten for menneskers forskellighed og respekten for den enkeltes ret til  

 selv at vælge.
Der skal ikke rokkes ved det offentliges ansvar for at  

 træde til i de situationer, hvor der er behov.
Alle skal kunne gå  

 alderdommen i møde i tryg forvisning om, at hjælpen nok skal  

 være der, hvis de får brug for den.
Derfor indeholder  

 lovforslaget også et forslag til forbedring af de ældres  

 retssikkerhed i form af en præcisering af kommunalbestyrelsernes  

 forpligtelse til at sikre, at de ældre får den hjælp, der  

 er truffet afgørelse om.
Den øgede frihed for den enkelte og den  

 øgede konkurrence om at levere serviceydelserne til de ældre  

 skal således på ingen måde udhule det danske  

 velfærdssystem.
Tværtimod skal de foreslåede  

 ændringer gøre systemet bedre, mere fleksibelt og mere  

 brugervenligt.
Det er en vigtig pointe, at behovet for hjælp ikke  

 skal medføre umyndiggørelse af den enkelte eller krav om, at  

 den enkelte skal tilpasse sig stive, bureaukratiske systemer.
Retten til at  

 have indflydelse på eget liv skal gælde hele livet, også  

 når svækkelser, sygdom eller andre faktorer gør, at man  

 har brug for hjælp fra det offentlige.
Derfor skal hjælpen  

 tilbydes med respekt for den enkelte, og den enkelte skal have størst  

 mulig indflydelse på, hvordan hjælpen tilrettelægges  

 systemtænkning skal erstattes af individuelle løsninger.
Det er  

 dette grundliggende menneskesyn, der kommer til udtryk i lovforslagets  

 bestemmelser om frit valg.
Det frie valg skal indføres på  

 hjemmehjælpsområdet: Når de kommunale myndigheder har  

 truffet afgørelse om hjælp til personlig pleje eller praktiske  

 opgaver i hjemmet, skal det være op til den enkelte selv at  

 vælge, hvem der skal løse opgaverne.
De kommunale myndigheder  

 skal ikke længere have ret til at lukke kvalificerede, private  

 leverandører ude; det skal være de ældre selv, der  

 bestemmer, hvem der skal komme i hjemmet hos den enkelte og udføre  

 opgaverne.
 De ældre skal desuden - i højere grad end i  

 dag - have indflydelse på, hvilke opgaver der skal løses, og  

 hvordan hjælpen tilrettelægges fra gang til gang.
 Det frie valg skal også indføres på  

 boligområdet: Ældre mennesker med behov for en ældre- eller  

 plejebolig skal have samme ret som alle andre til selv at vælge, hvor  

 de vil bo, jf. økonomi- og erhvervsministerens samtidigt fremsatte  

 lovforslag.
Det primære formål med dette lovforslag er at  

 sætte borgeren i centrum og skabe bedre rammer for en  

 ældrepolitisk indsats baseret på kontinuitet,  

 selvstændighed, værdighed og respekt for de ældre og for  

 deres individuelle ønsker og behov.
Det er således regeringens  

 overbevisning, at ikke mindst den mulighed for individuelle løsninger,  

 der skabes med forslagene om frit valg, vil give større tilfredshed  

 blandt de ældre.
Men der er også mange andre gevinster at hente ved  

 at bryde med det offentliges monopol på leverance af  

 ældreserviceydelser.
For at dette kan ske på reelle vilkår,  

 skal den enkelte kommunalbestyrelse udarbejde og offentliggøre de  

 krav, der stilles til leverandørerne af hjælpen.
Det er sund forretningsskik at fastsætte og  

 synliggøre de pris- og kvalitetskrav, der stilles til  

 leverandørerne af serviceydelser   også på  

 ældreområdet.
Alligevel vil denne øvelse i mange  

 tilfælde være ny for de kommunale myndigheder, fordi der i mange  

 kommuner hidtil kun har været én leverandør, nemlig den  

 kommunale hjemmepleje.
Da der ikke har været noget konkurrenceelement i  

 ældreplejen, har der heller ikke været særlig stor  

 opmærksomhed på fordelene ved at skabe klarhed over krav og  

 forventninger til pris og kvalitet i ældreplejen. Økonomisk set  

 har dette medvirket til at sløre billedet af, om skatteydernes penge  

 er blevet brugt bedst muligt.
Den manglende konkurrence på  

 området har gjort det muligt for de kommunale leverandører at  

 udføre opgaverne på ældreserviceområdet uden at  

 føle noget væsentligt pres for, eller noget ønske om, at  

 få defineret opgaverne, at få gjort målene klare, at  

 følge op herpå eller at forbedre effektiviteten.
Denne praksis  

 er uheldig på mange måder og indebærer blandt andet en  

 betydelig risiko for, at ressourcerne ikke anvendes optimalt, at der ikke er  

 afsat tilstrækkelige ressourcer til at opfylde serviceniveauet, eller  

 at der ikke er tilstrækkelig service- eller kundeorientering i forhold  

 til modtagerne af hjælpen.
Monopolsituationen har også medvirket til at  

 sløre opmærksomheden om forskellen på de opgaver, der  

 påhviler kommunalbestyrelsen som myndighed, og de opgaver, som  

 kommunalbestyrelsen har besluttet at løse via sin kommunale  

 leverandørvirksomhed.
Sammenblanding af opgaverne og interesserne  

 på tværs af myndigheds- og leverandørfunktionerne er  

 hverken til gavn for borgerne, politikerne eller de ansatte i kommunen.
Dette  

 gælder ikke mindst, hvis leverandørvirksomheden får  

 større opmærksomhed end myndighedsopgaven.
Når de kommunale myndigheder, som foreslået,  

 pålægges at åbne for private leverandører i  

 hjemmeplejen, vil det forudsætte, at der skabes klarhed over og  

 synlighed om, at myndighedsopgaven og drift af leverandørvirksomheden  

 er væsensforskellige opgaver, der bør holdes helt adskilte.
En  

 adskillelse, der vil gøre det lettere at fastholde kommunalpolitikerne  

 på det, der er og bør være deres fornemmeste pligt: At  

 påtage sig myndighedsansvaret overfor borgerne og det politiske ansvar  

 for serviceniveauet i kommunen.
Kommunalbestyrelsens myndighedsansvar  

 indebærer blandt andet en forpligtelse til at skabe åbenhed om  

 borgernes rettigheder og om de politiske beslutninger i kommunen.
Det er  

 også kommunalbestyrelsens ansvar at sikre, at borgerne får den  

 hjælp, som de har krav på, og at sikre, at de kommunale  

 skattekroner bliver anvendt så godt og så effektivt som  

 muligt.
 Hvis der ikke er klarhed over, hvornår  

 kommunalbestyrelsen agerer som myndighed, og hvornår den agerer som  

 leder af en leverandørvirksomhed, indebærer det en risiko for,  

 at de afgørende og centrale forpligtelser overfor borgerne  

 trænges i baggrunden af hensyn til den daglige drift af  

 leverandørvirksomheden   at systemet sættes før borgeren  

 og ikke omvendt.
De enkelte elementer i lovforslaget Frit leverandørvalg Regeringen ønsker med lovforslaget at skabe en sund  

 konkurrence på ældreserviceområdet for ad denne vej at give  

 de ældre en bedre mulighed for at vurdere og påvirke kvaliteten  

 af den hjælp, de får.
Samtidig ønsker regeringen med  

 lovforslaget at forpligte de kommunale myndigheder til at melde klart ud om  

 kvalitetskravene i hjemmeplejen samt at udskille og synliggøre de  

 omkostninger, der er forbundet med at drive den kommunale  

 leverandørvirksomhed på hjemmeplejeområdet.
Både for borgerne og for de ansvarlige  

 kommunalpolitikere er det en fordel, at der skabes gennemsigtighed om,  

 hvordan udgifterne til hjemmeplejen anvendes og prioriteres, og om hvilke  

 krav politikerne på borgernes vegne stiller til udførelsen af  

 opgaverne.
Klarhed om opgavernes indhold, kvalitetskrav og  

 ressourceanvendelse giver det bedst mulige beslutningsgrundlag for  

 politikerne og vil gøre det muligt at sikre, at ressourcerne anvendes  

 bedst muligt   uanset om leverandøren er kommunal eller privat.
Med lovforslaget lægges der op til, at de kommunale  

 myndigheder forpligtes til at give alle kvalificerede leverandører  

 adgang til at udføre hjemmeplejeopgaver.
Det foreslås at  

 pålægge de kommunale myndigheder en forpligtelse til at  

 fastsætte og offentliggøre de kvalitets- og priskrav, der  

 stilles til leverandører   offentlige som private   af personlig og  

 praktisk hjælp i kommunen, samt at skrive kontrakt med alle de  

 leverandører, der kan leve op til disse krav, og som ønsker at  

 tilbyde deres ydelser til kommunens hjemmehjælpsmodtagere.
Både pris- og kvalitetskravene skal være  

 saglige, konkrete og velunderbyggede.
Herudover skal de prismæssige  

 krav afspejle de samlede, reelle og faktiske udgifter, der er forbundet med  

 at levere ydelserne for den kommunale leverandørvirksomhed.  

 Socialministeren vil udarbejde regler for, hvordan de faktiske udgifter skal  

 opgøres.
Udgangspunktet for disse regler vil være, at taksten,  

 der skal gælde som myndighedens betaling til alle leverandører,  

 fastsættes til kommunalbestyrelsens gennemsnitlige udgifter til den  

 kommunale leverandørvirksomhed, opgjort efter omkostningsbaserede  

 principper.
Derved sikres lige økonomiske konkurrencevilkår  

 mellem private og offentlige leverandører, ligesom omkostningerne ved  

 den kommunale leverandørvirksomhed synliggøres.
I kvalitetskravene til leverandørerne kan  

 kommunalbestyrelserne stille krav om eksempelvis arbejdsmiljø,  

 personalepolitik samt krav til den uddannelsesmæssige baggrund for det  

 udførende personale og krav om, at leverandøren skal modtage  

 elever/stille praktikpladser til rådighed.
Endvidere kan der  

 eksempelvis stilles krav om mål for brugertilfredshed samt krav om  

 leverancesikkerhed.
Det er i tilknytning hertil kommunalbestyrelsens ansvar  

 at sikre, at leverandørerne i kontrakten forpligtes til at yde  

 hjælpen i overensstemmelse med den enkelte afgørelse, og til at  

 leve op til de kommunalpolitiske målsætninger for indhold,  

 kvalitet, værdigrundlag m.v., samt øvrige retningslinier for  

 hvordan hjælpen skal udføres, jf. den enkelte kommunes  

 kvalitetsstandarder.
 Lovforslaget ændrer ikke ved kommunalbestyrelsens  

 muligheder for at sende de kommunale leverandør-opgaver i udbud.
Det er som nævnt et væsentligt formål  

 med dette lovforslag at gøre op med de kommunale  

 leverandør-monopoler og at lette de private leverandørers  

 adgang til at tilbyde deres ydelser på samme vilkår som den  

 kommunale leverandørvirksomhed.
Derfor skal en privat  

 leverandør, der har indgået kontrakt med kommunalbestyrelsen i  

 én kommune, som udgangspunkt betragtes som kvalificeret til også  

 at kunne tilbyde sine ydelser i landets andre kommuner.
Det er dog samtidig  

 vigtigt for regeringen at holde fast i, at det er den enkelte  

 kommunalbestyrelse, der fastsætter serviceniveauet i kommunen.
Derfor  

 skal kommunalbestyrelsen have ret til   hvis det er sagligt begrundet - at  

 afvise at indgå kontrakt med en leverandør, hvis  

 leverandøren ikke kan leve op til de specifikke krav, der stilles i  

 netop denne kommune.
Hvis kommunen afviser en leverandør, har  

 leverandøren krav på en skriftlig begrundelse herfor.
Hjemmehjælpsmodtagerne skal orienteres om, hvilke  

 godkendte leverandører der er i kommunen, og skal selv frit kunne  

 vælge blandt disse.
Kommunalbestyrelsen har ansvaret for   i samarbejde  

 med de godkendte leverandører - at udarbejde informationsmateriale til  

 hjemmehjælpsmodtagerne, der gør det muligt for den enkelte at  

 træffe et kvalificeret valg mellem de forskellige leverandører i  

 kommunen.
Informationsmaterialet skal dels indeholde en grundig  

 præsentation af de enkelte leverandører, dels en mere generel  

 introduktion til det frie valg.
Den generelle information skal blandt andet  

 indeholde oplysninger om, hvor tit og med hvilken frist  

 hjemmehjælpsmodtageren kan skifte leverandør, hvilke krav der  

 stilles til leverandørerne og hvilke frister kommunalbestyrelsen har  

 fastsat for behandling af ansøgninger om godkendelse fra nye  

 leverandører m.v.
Friheden til selv at bestemme, hvem der skal levere  

 hjælpen, vil typisk i sig selv give en større brugertilfredshed,  

 fordi hjemmehjælpsmodtageren dermed bl.a. får mulighed for at  

 fravælge en leverandør, han/hun er utilfreds med.
Valgmuligheden  

 vil derfor også kunne give den enkelte leverandør en god  

 fornemmelse for, om opgaverne løses til brugernes tilfredshed og give  

 et grundlag for løbende at kvalitetsforbedre indsatsen.
Beboere i plejehjem og lignende boligenheder har  

 særlige plejebehov, der bedst varetages ved en samlet, koordineret og  

 fleksibel indsats, hvor den enkelte leverandør har base under  

 boligenhedens tag.
Det betyder, at driften af plejehjem og lignede  

 boligenheder med udvidede plejefunktioner tilknyttet stiller særlige  

 udfordringer til tilrettelæggelse af hjælpen.
Derfor bør  

 denne gruppe af ældre efter regeringens opfattelse ikke være  

 omfattet af retten til frit at vælge leverandør.
Regeringen ønsker dog, at den øgede  

 åbenhed om de krav, der fra kommunalbestyrelsens side stilles til  

 leverandørerne, også skal gælde i forbindelse med driften  

 af plejehjem og lignende boligenheder.
Derfor foreslås det, at  

 kommunalbestyrelsen pålægges at offentliggøre beskrivelsen  

 af de krav, der stilles i forbindelse med driften af plejehjem og lignende  

 boligenheder.
Endeligt ønsker regeringen med lovforslaget at  

 udvide hjemmehjælpsmodtagerens ret til at udpege en person til at  

 udføre hjælpen.
I dag gælder denne ret kun for den  

 praktiske hjælp.
Fremover skal hjemmehjælpsmodtageren også  

 kunne udpege en person til at udføre den personlige pleje.
Det vil  

 fortsat være sådan, at de kommunale myndigheder skal godkende  

 personen og skal indgå aftale om arbejdsforhold, leverancesikkerhed,  

 løn m.v.
Det vil således også fremover være den  

 kommunale myndighed, og ikke den enkelte hjemmehjælpsmodtager, der er  

 arbejdsgiver for den personligt udpegede hjælper.
Kommunen som myndighed og som leverandør Lovforslaget ændrer ikke på det forhold, at  

 det er kommunalbestyrelsen, der som myndighed har ansvaret for at  

 træffe overordnede, politiske beslutninger om indholdet af  

 ældreplejen.
Dette ansvar indebærer blandt andet, at det  

 påhviler kommunalbestyrelsen at træffe beslutning om  

 fastsættelse af det kommunale serviceniveau, at opstille mål for  

 brugertilfredshed m.v. samt at følge op på, at de politiske  

 beslutninger føres ud i livet.
Kommunalbestyrelsen har som myndighed  

 tillige det overordnede ansvar for, at der ydes den hjælp, der er  

 nødvendig ud fra den enkelte modtagers behov, samt at de konkrete  

 ydelser, der er truffet afgørelse om, også leveres i  

 overensstemmelse med afgørelsen.
Lovgivningen på ældreområdet er en  

 rammelovgivning, der overlader fastlæggelsen af indholdet i  

 ældreplejen til den enkelte kommunalbestyrelse.
Der er således et  

 ganske væsentligt råderum for de kommunalpolitiske  

 beslutningstagere på netop ældreområdet   et råderum,  

 der forudsætter, at kommunalbestyrelserne påtager sig det  

 myndighedsansvar, der ligger i bl.a. beslutning om indholdet af,  

 opfølgningen på og tilsynet med, at de kommunale opgaver  

 løses i overensstemmelse med lovgivningen og med de beslutninger, den  

 enkelte kommunalbestyrelse har vedtaget.
For at kunne løse denne opgave skal  

 kommunalbestyrelsen gøre sig klart, hvilke krav der fra den kommunale  

 myndigheds side skal stilles til leverandørerne i hjemmeplejen   og  

 dette gælder fuldstændigt uafhængigt af, om  

 leverandøren er kommunal eller privat.
Kommunalbestyrelsen skal  

 ligeledes have gjort sig klart, hvilke beslutninger, det er nødvendigt  

 at træffe for at sikre, at leverandørerne har den  

 nødvendige indsigt i og viden til at kunne levere ydelserne på  

 den måde, som der er et politisk ønske om i den enkelte kommune.  

 En velfungerende indsats i hjemmeplejen forudsætter således, at  

 der meldes klart ud om de gensidige forventninger, samt om de  

 økonomiske og kvalitetsmæssige rammer, der er fastlagt for  

 indsatsen.
Forslaget om, at flere leverandører skal have mulighed for  

 at udføre hjemmeplejeopgaver, synliggør på denne  

 måde, hvor vigtigt det er at holde den kommunale myndighedsopgave  

 adskilt fra den kommunale leverandørvirksomhed.
Erstatningshjælp Kommunalbestyrelsen har efter den gældende  

 lovgivning en klar forpligtelse til at sørge for tilbud om personlig  

 og praktisk hjælp til personer, som ikke kan klare sig selv.
Det er de  

 kommunale myndigheder, der har ansvaret for at vurdere den enkeltes behov for  

 hjælp og for at træffe afgørelse om, hvilke opgaver den  

 enkelte kan få hjælp til at få løst svarende til  

 behovet.
Når afgørelsen er truffet, har borgeren et  

 retskrav på at få den hjælp, der er truffet  

 afgørelse om.
Myndighedens afgørelse er naturligvis bindende,  

 og det er kommunalbestyrelsens pligt også at sikre, at hjælpen  

 rent faktisk ydes i overensstemmelse med den afgørelse, der er  

 truffet.
En landsdækkende undersøgelse, som  

 Socialministeriet har foranlediget foretaget, viser, at ikke alle  

 kommunalbestyrelser lever op til denne forpligtelse.
Dette indebærer,  

 at mange borgere helt eller delvist får aflyst den tildelte  

 hjælp, uden at der er skabt sikkerhed for, at den udeblevne hjælp  

 inden for rimelig tid leveres ad anden vej.
Hermed bliver det den enkelte  

 ældres problem, at afgørelser om hjælp ikke fuldt ud  

 efterleves, selv om dette alene burde være kommunalbestyrelsens eller  

 leverandørens problem.
Det er ikke acceptabelt, at de ansvarlige myndigheder i  

 nogle kommuner på denne måde hverken lever op til lovgivningen  

 eller sikrer borgerne den hjælp, de har et retmæssigt krav  

 på at få.
Derfor ønsker regeringen med dette lovforslag at  

 indskærpe kommunalbestyrelsens forpligtelse til at sørge for, at  

 der leveres hjælp i overensstemmelse med den trufne  

 afgørelse.
Med lovforslaget forpligtes kommunalbestyrelsen desuden  

 til at sørge for, at de leverandører, der indgås kontrakt  

 med, har et beredskab, der kan håndtere hændelser som sygdom hos  

 personalet, ferieperioder, personalemangel og lignende.
Borgeren skal ikke  

 mærke noget til de problemer, der måtte være med ledelse  

 eller arbejdstilrettelæggelse hos leverandøren.  

 Kommunalbestyrelsen skal således sikre sig i kontrakten med  

 leverandørerne, at den tilkendte hjælp kan leveres indenfor en  

 rimelig frist i de tilfælde, hvor det pga. ganske særlige forhold  

 ikke har været muligt at levere i overensstemmelse med den oprindeligt  

 indgåede aftale om udførelse af hjælpen.
Det foreslås endvidere, at den kommunale myndighed  

 pålægges en pligt til i forbindelse med den konkrete  

 afgørelse, at tage stilling til, hvilken frist der i den  

 pågældende sag gælder for levering af  

 erstatningshjælp, hvis den oprindelige aftale undtagelsesvist ikke kan  

 overholdes.
Denne individuelt fastsatte frist skal fremgå både af  

 aftalen med leverandøren og af selve afgørelsen om  

 hjælpen.
Den ældre skal have klar besked om, hvor han/hun kan  

 henvende sig, hvis hjælpen ikke leveres i overensstemmelse med  

 afgørelsen og de indgåede aftaler.
Derfor foreslås det, at  

 de kommunale myndigheder forpligtes til i forbindelse med afgørelse om  

 tildeling af personlig og praktisk hjælp at oplyse, hvilken kommunal  

 myndighedsperson hjemmehjælpsmodtageren kan rette henvendelse til, hvis  

 der er problemer med leveringen af den tildelte hjælp.
Fra centralt hold er der, bl.a. med kravet om udarbejdelse  

 af kvalitetsstandarder for den personlige og praktiske hjælp, allerede  

 tilvejebragt en række konkrete og nødvendige redskaber, som  

 kommunalbestyrelserne kan bruge i arbejdet med at sikre, at borgerne  

 får den hjælp, de har krav på.
Der er således  

 tilvejebragt et solidt grundlag for, at kommunerne kan leve op til de  

 foreslåede ændringer i dette lovforslag.
 Frit valg til plejehjem, plejebolig m.v.
 Valgfrihed og fleksibilitet skal også sikres  

 på boligområdet.
Hvis ældre, handicappede m.fl. ønsker et  

 visiteret boligtilbud i en anden kommune, er der i dag særlige forhold,  

 der skal være opfyldt, for at de har ret til at få deres  

 ønske opfyldt.
De særlige forhold vil typisk være, at den  

 ældre eller handicappede har pårørende i  

 tilflytningskommunen, eller at ønsket om flytning er begrundet i  

 religiøse forhold.
Efter regeringens opfattelse skal de særlige  

 betingelserne for flytteretten ophæves.
Derfor foreslår  

 regeringen, at alle ældre og personer med handicap, der vurderes at  

 have behov for en ældre-/plejebolig eller plejehjemsplads, fremover  

 skal have mulighed for selv at vælge, hvor de ønsker at bo.  

 Økonomi- og erhvervsministeren har derfor samtidig fremsat lovforslag  

 om, at ældre og handicappede skal have ret til frit valg inden for og  

 på tværs af kommunegrænserne og inden for rammerne af  

 kommunernes afgørelser med hensyn til botilbud.
Det er fortsat en  

 betingelse for at kunne få et botilbud i en anden kommune, at den  

 pågældende af såvel fraflytnings- som tilflytningskommunen  

 vurderes at have behov for det boligtilbud, der søges om.
Det foreslås endvidere i økonomi- og  

 erhvervsministerens lovforslag, at ægtepar, samlevende eller  

 registrerede partnere skal have ret til at blive boende sammen, når den  

 ene ægtefælle eller samlever bliver visiteret til en  

 ældrebolig, en plejebolig eller et lignende boligtilbud.
En person, der  

 er visiteret til et sådant boligtilbud, og som ønsker at blive  

 boende med sin ægtefælle eller samlevende, skal derfor efter  

 lovforslaget fremover tilbydes en bolig, der er egnet til to personer.
Det frie boligvalg for ældre og handicappede skal  

 omfatte alle relevante boligtyper, både de boligtilbud, der reguleres  

 efter boliglovgivningen, og de længerevarende boligtilbud, der fortsat  

 reguleres efter sociallovgivningen.
Det foreslås derfor, at  

 socialministeren fastsætter regler for frit valg af amtskommunale  

 botilbud efter § 92 i lov om social service samt tilbud om ophold i  

 plejehjem eller beskyttede boliger efter § 140 i lov om social service,  

 svarende til forslagene i økonomi- og erhvervsministerens lovforslag  

 vedrørende ældreboliger og plejeboliger efter lov om almene  

 boliger m.v.
 Der henvises til bemærkningerne i økonomi- og  

 erhvervsministerens lovforslag om ændring af lov om almene boliger samt  

 støttede private andelsboliger m.v. og lov om boliger for ældre  

 og personer med handicap (Frit valg af ældreboliger m.v. og bedre  

 vilkår for selvejende institutioner).
Fraflytningskommunen skal som hidtil dække  

 tilflytningskommunens udgifter til serviceydelser m.v.
Af hensyn til  

 kommunernes udgiftsstyring og de enkelte kommuners mulighed for selv at  

 fastlægge serviceniveauet i øvrigt, foreslås det dog, at  

 fraflytningskommunens betaling ikke skal kunne overstige landsdækkende  

 takster.
Taksterne foreslås fastsat årligt af  

 socialministeren.
Øget fleksibilitet i hjemmehjælpen Efter de gældende regler i serviceloven er der  

 allerede hjemmel til en vis fleksibilitet både i tilrettelæggelse  

 og udførelse af hjælpen.
Modtagere af praktisk hjælp har  

 således i særlige tilfælde ret til at bytte de visiterede  

 ydelser til andre ydelser omfattet af kommunens tilbud om praktisk  

 hjælp.
Endvidere kan kommunerne tilbyde modtageren i disse  

 tilfælde at bytte til ydelser, der ligger ud over det fastsatte  

 serviceniveau.
Denne fleksibilitet foreslås udvidet, således  

 at det bliver en generel ret for modtageren af hjælpen at bytte til  

 andre ydelser, ligesom retten til at bytte ydelser foreslås udvidet til  

 også at omfatte den personlige pleje.
Hvis modtageren af hjælpen  

 ønsker at bytte mellem personlig og praktisk hjælp  

 forudsætter det dog, at der er truffet afgørelse om tildeling af  

 begge ydelsesformer.
En borger, der alene modtager praktisk hjælp, kan  

 således ikke bytte til ydelser indenfor personlig pleje.
Brugeren og hjemmehjælperen har mulighed for fra  

 gang til gang at aftale, hvordan udførelsen af hjælpen konkret  

 skal tilrettelægges, og med lovforslaget får den ældre  

 mulighed for at fravige afgørelsen.
Bytteretten skal holdes indenfor  

 den forventede tidsramme, som den kommunale myndighed har afsat til at  

 udføre de behovsbestemte ydelser, der er truffet afgørelse  

 om.
Det væsentligste formål med denne del af  

 lovforslaget er således at forbedre den enkelte  

 hjemmehjælpsmodtagers mulighed for at påvirke  

 tilrettelæggelsen af hjælpen.
Men ønsket om øget  

 fleksibilitet ændrer ikke på, at det fortsat er  

 kommunalbestyrelsens ansvar at sikre, at der ydes den hjælp, der er  

 nødvendig, ud fra den enkelte modtagers behov.
Det er derfor fortsat  

 vigtigt, at borgerens ønske om at bytte ydelser ses i sammenhæng  

 med kommunalbestyrelsens pligt til at yde den nødvendige hjælp i  

 overensstemmelse med behovet.
Derfor forudsættes det, at det fortsat er  

 hjemmehjælperen, der i den konkrete situation fagligt vurderer,  

 hvorvidt det er forsvarligt at fravælge de tildelte behovsbestemte  

 ydelser til fordel for andre ydelser.
Er der tvivl om, hvorvidt det er  

 forsvarligt at fravælge den tildelte hjælp til fordel for andre  

 ydelser, skal hjemmehjælperen tage udgangspunkt i den konkrete  

 afgørelse og yde hjælp i overensstemmelse med dennes ordlyd.
Lovforslaget ændrer ikke ved, at der fortsat skal  

 visiteres til og træffes afgørelse om konkrete ydelser ud fra en  

 behovsvurdering.
Regeringen ønsker at sikre, at afgørelsen i  

 videst muligt omfang afspejler borgerens  egne ønsker og behov.
Derfor  

 foreslås det, at den kommunale myndighed forpligtes til i forbindelse  

 med visitationen i højere grad at tage borgerens egne ønsker,  

 ligesom det tydeligt af afgørelsen skal fremgå, i hvilket omfang  

 ansøgerens ønsker har kunnet imødekommes eller ej.
Da afgørelsen og dermed ydelserne skal afspejle det  

 konkrete behov for hjælp, den enkelte har, vil der være en vis  

 formodning for, at borgeren som hovedregel vil holde fast i de ydelser, der  

 er truffet afgørelse om.
Såfremt borgeren imidlertid vedvarende  

 fravælger visiterede ydelser til fordel for andre ydelser, skal  

 myndigheden derfor vurdere, om der er sammenhæng mellem behov og  

 ydelser, og om der dermed er grundlag for at ændre afgørelsen.  

 Øget fleksibilitet forudsætter derfor, at der sker en  

 løbende vurdering af, om der er behov for en revisitation på  

 baggrund af borgerens (fra)valg af ydelser.
Det er således en  

 forudsætning bl.a. for den løbende revisitation, at det som i  

 dag fortsat dokumenteres hvilken hjælp, der er ydet ved det enkelte  

 hjemmehjælpsbesøg.
Administrative og økonomiske konsekvenser Lovforslaget er et led i udmøntningen af den del af  

 aftalen om finansloven for 2002 mellem regeringen og Dansk Folkeparti, som  

 vedrører bedre omsorg og frit valg for ældre.
Det er aftalt med  

 Kommunernes Landsforening, at de ekstra 0,5 mia. kr. fordeles til kommunerne  

 i 2002 og 2003 efter en demografisk nøgle for udgiftsbehovene på  

 ældreområdet til gennemførelsen af initiativer om  

 valgmuligheder vedrørende hjemmehjælp og fri og fleksible  

 hjemmehjælp samt til ældreområdet i øvrigt.  

 Fordelingsnøglen fra 2004 og frem drøftes i forbindelse med den  

 planlagte udligningsreform.
I lyset af det aftalte, er der enighed om, at  

 lovforslaget ikke giver grundlag for yderligere krav i henhold til  

 DUT-princippet.
Frit valg af leverandør af hjemmehjælp Der vil være øgede administrative udgifter i  

 forbindelse med følgende elementer i lovforslaget:
I forbindelse med fastsættelse og  

 offentliggørelse af kvalitets- og prismæssige krav til  

 leverandørerne vil der være omkostninger i form af den tid, det  

 tager at udrede, hvilke ydelser den kommunale leverandørvirksomhed  

 hidtil har leveret, og hvad de enkelte ydelser koster.
Hertil kommer  

 omkostninger i forbindelse med offentliggørelse af krav (annoncering  

 mv.) Kommunalbestyrelsernes godkendelse af  

 leverandører til hjemmehjælpsydelser vil medføre  

 øgede administrative omkostninger.
Desuden vil der være  

 administrative omkostninger forbundet både med selve  

 kontraktindgåelsen og med de tilfælde, hvor kommunalbestyrelsen,  

 pga. af kommunens pris- og kvalitetskrav, må afvise at indgå  

 kontrakt med en leverandør.
 Kommunalbestyrelsen skal udfærdige en liste med  

 kvalitetskrav til driften af plejehjem mv.
Forslaget giver borgeren mulighed for at vælge  

 mellem forskellige leverandører.
Dette betyder, at den kommunale  

 myndighed udarbejder, trykker og distribuerer informationsmateriale om  

 udbydere af hjemmehjælpsydelser.
Erstatningshjælp Forslaget skønnes at medføre en offentlig  

 merudgift i forbindelse med erstatningshjælpen på 81,3 mill. kr.  

 i 2002 og på 162,6 mill. kr. i de efterfølgende BO år.  

 Udgifterne til erstatningshjælp vil alene være merudgifter for  

 kommunerne.
Øget fleksibilitet i hjemmehjælpen Gennemførelse af øget fleksibilitet i  

 hjemmehjælpen vurderes at være udgiftsneutral.
 Frit valg af plejehjem mv.
 Forslaget har ingen økonomiske konsekvenser.
 Der henvises i øvrigt til lovforslag om  

 ændring af lov om almene boliger samt støttede private  

 andelsboliger m.v. og lov om boliger for ældre og personer med handicap  

 (frit valg af ældreboliger m.v. og bedre vilkår for selvejende  

 institutioner), der samtidig er fremsat af økonomi- og  

 erhvervsministeren.
 Lovforslaget er forhandlet med Kommunernes  

 Landsforening.
Økonomiske og administrative konsekvenser for erhvervslivet I forbindelse med udmøntningen af  

 bemyndigelsesbestemmelsen i forslaget til affattelse af servicelovens  

 § 75 c, stk. 7, hvorefter socialministeren fastsætter regler for  

 opgørelse og offentliggørelse af pris- og kvalitetskrav, vil  

 disse blive forelagt et virksomhedspanel med henblik på vurdering af  

 konsekvenserne for erhvervslivet.
Miljømæssige konsekvenser Lovforslaget skønnes ikke til at have konsekvenser  

 for miljøet.
Forholdet til EU-retten Lovforslaget tager hensyn til EU-udbudsreglerne i  

 tjenesteydelsesdirektivet.
Høring Lovforslaget er samtidig med fremsættelsen sendt i  

 høring til Den Sociale Ankestyrelse, Den Sociale Sikringsstyrelse,  

 Kommunernes Landsforening, Københavns Kommune, Frederiksberg Kommune,  

 Amtsrådsforeningen, Det Centrale Handicapråd, De Samvirkende  

 Invalideorganisationer, Foreningen af Offentlige Ansatte, Dansk  

 Sygeplejeråd, Landsforeningen Ældresagen,  

 Ældremobiliseringen, Alzheimerforeningen, Pårørendegruppen  

 for Svage Ældre, Omsorgsorganisationernes Samråd,  

 Sammenslutningen af Ældreråd, Funktionærernes og  

 Tjenestemændenes Fællesråd.
Lovforslagets konsekvenser i  

 hovedtræk Positive konsekvenser/  

 Mindreudgifter Negative konsekvenser/  

 Merudgifter Økonomiske konsekvenser for stat,  

 kommuner og amtskommuner Forslaget skønnes at medføre en  

 offentlig merudgift i forbindelse med erstatningshjælpen på 81,3  

 mill. kr. i 2002 og på 162,6 mill. kr. i de efterfølgende BO  

 år.
Udgifterne til erstatningshjælp vil alene være  

 merudgifter for kommunerne.
Administrative konsekvenser for stat,  

 kommuner og amtskommuner Ingen Nogle administrative omkostninger Økonomiske konsekvenser for  

 erhvervslivet Nyt marked for private udbydere Ingen Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Lovforslaget tager hensyn til  

 EU-udbudsreglerne i tjenesteydelsesdirektivet.
Bemærkninger til lovforslagets  

 enkelte bestemmelser Til § 1 Til nr. 1 Der er ikke tilsigtet nogen indholdsmæssig  

 ændring af servicelovens § 71. Ændringerne er dels udtryk  

 for sproglige præciseringer af kommunalbestyrelsens ansvar, og dels  

 udtryk for en tilpasning af bestemmelsen til eksisterende praksis. § 71,  

 stk. 1, nr. 3 i den gældende servicelov om hjælp til at  

 vedligeholde fysiske eller psykiske færdigheder foreslås derfor  

 indarbejdet i forslaget til affattelse af servicelovens § 75, stk. 2,  

 jf. lovforslagets § 1, nr. 4, da der ikke er tale om en  

 selvstændig ydelse i § 71 s forstand.
Vedligeholdelse af fysiske  

 eller psykiske færdigheder er derimod en del af det overordnede  

 formål med hjælpen efter servicelovens § 71, og  

 hjælpen efter stk. 1, nr. 1 og 2, skal tilrettelægges, så  

 dette formål i videst muligt omfang tilgodeses.
Til nr. 2 Der er alene tale om en sproglig præcisering af  

 kommunalbestyrelsens forpligtelse til at tilbyde genoptræning.
Den  

 gældende bestemmelse i servicelovens § 73 a, stk. 2,  

 foreslås indarbejdet i forslaget til affattelse af servicelovens  

 § 75, stk. 3, jf. lovforslagets § 1, nr. 4, som led i en  

 redaktionel ændring af kapitel 14. Indholdsmæssigt er der ikke  

 tilsigtet ændringer med forslaget.
Til nr. 3 Som led i den redaktionelle ændring af servicelovens  

 kapitel 14 foreslås det at indarbejde de dele af den nuværende  

 bestemmelse i servicelovens § 110 a (kvalitetsstandarder), der specifikt  

 vedrører udarbejdelse af kvalitetsstandarder for personlig og praktisk  

 hjælp efter servicelovens § 71, samt træningstilbud efter 73  

 a, i kapitel 14. Formålet med ændringen er at tydeliggøre  

 beslutningsprocessen i kommunen i forbindelse med den samlede  

 tilrettelæggelse af den kommunale indsats på  

 serviceområdet.
Der er ingen indholdsmæssige ændringer  

 forbundet med forslaget.
 For så vidt angår udarbejdelse af  

 kvalitetsstandarder for servicelovens tilbud til voksne i øvrigt  

 henvises til den gældende bestemmelse i servicelovens § 110 a.
Til nr. 4 Til § 75 Som led i den redaktionelle ændring af servicelovens  

 kapitel 14 foreslås det, jf. bemærkningerne til § 1, nr.  

 1-3, at indarbejde den nuværende bestemmelse i servicelovens § 110  

 om afgørelser, udformning af skema (dels til brug for  

 visitationsprocessen og dels til brug for selve afgørelsen) mv. i  

 § 75.
Det foreslås, at det i servicelovens § 71, stk.  

 1 præciseres, at den kommunale myndighed i forbindelse med  

 afgørelsen skal tage stilling til alle ansøgerens anmodninger  

 om hjælp og lade myndighedens vurderinger heraf fremgå af  

 afgørelsen.
Hermed forpligtes den kommunale myndighed til at  

 synliggøre i hvilket omfang ansøgerens egne anmodninger  

 imødekommes eller ej med den trufne afgørelse.
 Det foreslås endvidere, at den nuværende  

 bestemmelse i servicelovens § 71, stk. 1, nr. 3, indarbejdes i  

 § 75, stk. 2. Der henvises til bemærkningerne ovenfor til  

 § 1, nr. 1. Endeligt foreslås det, at den gældende  

 bestemmelse i servicelovens § 73 a, stk. 2, indarbejdes i affattelsen af  

 servicelovens nye § 75, stk. 3.
Indholdsmæssigt er der derudover ingen  

 ændringer.
Formålet er at samle og dermed tydeliggøre hele  

 processen omkring visitation, skema, afgørelse og skriftlighed i  

 én bestemmelse.
Til § 75 a Med forslaget forpligtes den kommunale myndighed til at  

 inddrage alle ansøgerens egne ønsker eller anmodninger om  

 hjælp i grundlaget for afgørelsen, samt til i selve  

 afgørelsen at lade det fremgå klart, om og i hvilket omfang den  

 enkeltes ønsker har kunnet imødekommes eller ej.
Efter  

 forvaltningslovens § 22 skal en afgørelse, når den meddeles  

 skriftligt, allerede i dag indeholde en skriftlig begrundelse.
For så  

 vidt angår kravet om, at afgørelser skal indeholde oplysninger  

 om leverancesikkerheden, henvises til bemærkninger herom til forslaget  

 til affattelse af servicelovens § 75 b.
For så vidt angår det skema, der anvendes i  

 tilknytning til afgørelsen, jf. den gældende § 110, stk. 2,  

 er der ingen indholdsmæssige ændringer.
Det foreslås dog  

 præciseret, at skemaet både skal tjene som et redskab forud for  

 afgørelsen, i forbindelse med vurderingen af behovet for hjælp,  

 og som et supplement til den afgørelse, som ansøgeren modtager  

 fra myndigheden.
Til § 75 b Med forslaget indskærpes kommunalbestyrelsens  

 eksisterende ansvar for at sikre, at hjælpen leveres i overensstemmelse  

 med den afgørelse, som den kommunale myndighed har truffet.
Det  

 foreslås, at kommunalbestyrelsen forpligtes til at sørge for, at  

 hjælpen indenfor en rimelig frist bliver leveret i de tilfælde,  

 hvor leverandørerne af hjælpen ikke har været i stand til  

 at overholde de oprindelige aftaler om levering af hjælpen.
Det er op  

 til den kommunale myndighed konkret at tage stilling til, hvad der i  

 tilknytning til den enkelte sag   vurderet i forhold til modtagerens forhold  

 og ydelsernes art   kan anses for at være en rimelig frist.
Den frist,  

 den kommunale myndighed fastsætter i forhold til ydelserne i den  

 enkelte sag, skal dels fremgå af afgørelsen, jf. § 75 a,  

 stk. 1, dels fremgå af aftalen med leverandøren, jf. § 75  

 e, stk. 5.
 Med henblik på at fastholde kommunalbestyrelsen  

 på ansvaret for og pligten til at sikre, at hjælpen leveres i  

 overensstemmelse med afgørelsen, foreslås det endvidere, at den  

 kommunale myndighed forpligtes til, i forbindelse med afgørelsen om  

 tildeling af hjælp efter § 71, at oplyse, hvilken myndighedsperson  

 i kommunen, hjemmehjælpsmodtageren kan rette henvendelse til, hvis der  

 er problemer med levering af hjælpen.
Til § 75 c Kommunalbestyrelsen foreslås forpligtet til at  

 fastsætte og offentliggøre de generelle kvalitets- og priskrav,  

 der stilles til leverandører af personlig og praktisk hjælp i  

 kommunen.
Forslaget indebærer endvidere, at kommunalbestyrelsen skal  

 fastsætte og offentliggøre de krav til beredskab, som  

 leverandører skal tilvejebringe for at kunne sikre, at  

 afgørelserne om hjælp efter § 71, stk. 1, fuld ud bliver  

 effektueret.
Forslaget medfører, at kommunalbestyrelsens pris- og  

 kvalitetskrav skal gøres offentligt kendte, og at kravene skal  

 gælde for alle udførere   den kommunale og de private.
Der kan  

 ikke stilles krav, der alene gælder for private udførere eller  

 for nogle af udførerne i den enkelte kommune.
Kvalitetskravene til  

 personlig og praktisk hjælp fremgår af de kvalitetsstandarder,  

 der er fastsat af den enkelte kommunalbestyrelse.
Andre generelle krav kan  

 eksempelvis være krav om mål for brugertilfredshed, krav om  

 velkvalificeret og professionel ledelse, uddannelsesmæssige krav til  

 det udførende personale, krav vedr. arbejdsmiljø, herunder at  

 der føres en social personalepolitik og/eller krav om  

 beskæftigelse af personer på særlige vilkår.
I  

 relation til uddannelsesmæssige krav til det udførende  

 personale, er et fagligt velkvalificeret personale afgørende for, at  

 den pleje og omsorg, der leveres, også er af ordentlig kvalitet.  

 Personalet, der kommer i modtagerens hjem, skal være i stand til at  

 observere forandringer i helbred, humør og almentilstand, og skal  

 kunne gribe hensigtsmæssigt ind, når det er påkrævet.  

 Der bør derfor stilles ensartede uddannelsesmæssige krav til det  

 udførende personale - uanset om der er tale om kommunale eller private  

 leverandører.
 Kommunalbestyrelsen skal efter forslaget indgå  

 kontrakt med alle de leverandører, der ønsker at tilbyde deres  

 ydelser til modtagere af personlig og praktisk hjælp, og som opfylder  

 kommunalbestyrelsens offentliggjorte pris- og kvalitetskrav til  

 udførere af hjemmehjælp.
 Der foreslås en bemyndigelsesbestemmelse for  

 socialministeren til at fastsætte regler for opgørelse og  

 offentliggørelse af de kommunale pris- og kvalitetskrav, samt for, i  

 hvilke særlige tilfælde kommunalbestyrelsen kan undtages for den  

 generelle pligt til at indgå kontrakt med leverandører, der  

 opfylder kvalitets- og priskravene.
Både pris- og kvalitetskravene skal være  

 saglige og velunderbyggede, og for så vidt angår kvalitetskravene  

 bør kommunen være opmærksom, at kravene ikke  

 medfører en generel udelukkelse af mindre private virksomheder.
For  

 så vidt angår kravene til prisfastsættelsen skal kravene  

 hertil afspejle de samlede reelle og faktiske udgifter, der er forbundet med  

 at levere ydelserne for den kommunale leverandørvirksomhed.
Taksten  

 skal for alle leverandører fastsættes som kommunalbestyrelsens  

 gennemsnitlige udgifter til den kommunale leverandørvirksomhed opgjort  

 efter omkostningsbaserede principper.
Dette indbefatter, at samtlige udgifter  

 til f.eks. husleje, administration, løn mv., der er forbundet med  

 leverandørvirksomheden, skal indregnes.
Ved fastsættelsen af reglerne for, under hvilke  

 særlige forhold de kommunale myndigheder kan undtages fra den generelle  

 pligt til at tegne kontrakt med kvalificerede leverandører, kan  

 socialministeren tage udgangspunkt i de udelukkelsesgrunde, der anvendes i  

 forbindelse med EU-udbud.
Her anvendes som udelukkelsesgrunde blandt andet  

 følgende forhold: Hvis et firma er under konkurs m.v., er straffet for  

 en handling, der rejser tvivl om firmaets faglige hæderlighed, har  

 begået alvorlige fejl i forbindelse med udøvelsen af erhvervet,  

 ikke har betalt til lovbestemte sociale sikringsordninger eller lignende  

 alvorlige og bevislige forhold.
 Såfremt en kommunalbestyrelse ikke indregner de  

 fulde omkostninger i prissætningen på de ydelser, kommunen selv  

 tilbyder, vil der være tale om konkurrenceforvridende støtte,  

 som Konkurrencerådet kan gribe ind overfor, efter reglerne i  

 konkurrencelovens § 11 a.
Det foreslås endvidere, at en privat  

 leverandør, der har indgået kontrakt med kommunalbestyrelsen i  

 én kommune, som udgangspunkt også skal anses for at være  

 kvalificeret til at tilbyde sine ydelser i landets øvrige kommuner.  

 Formålet er at lette de private leverandørers adgang til at  

 tilbyde deres ydelser i landets kommuner.
Da det samtidig skal fastholdes, at  

 det er kommunalbestyrelsen, der fastsætter serviceniveauet i den  

 enkelte kommune, herunder de nævnte pris- og kvalitetskrav,  

 foreslås det at give kommunalbestyrelsen ret til at afvise at  

 indgå kontrakt med en leverandør, selvom pågældende  

 har kontrakt med en eller flere andre kommuner, såfremt  

 leverandøren ikke lever op til de specifikke pris- og kvalitetskrav,  

 der stilles i netop den kommune.
 Hvis kommunalbestyrelsen afviser en leverandør,  

 skal kommunalbestyrelsen informere leverandørerne, kommunale som  

 private, om baggrunden for, at der ikke kan indgås kontrakt.
Når der er truffet afgørelse om hjælp  

 efter § 71, skal modtageren tage stilling til, hvilken af de godkendte  

 leverandører, pågældende ønsker skal udføre  

 hjælpen.
Med henblik på at give alle leverandører de samme  

 muligheder for at informere modtagerne af hjælp om de enkelte  

 virksomheder, skal de kommunale myndigheder forpligtes til i samarbejde med  

 de godkendte leverandører at udarbejde informationsmateriale om  

 leverandørerne.
Informationsmaterialet skal udleveres til modtagere af  

 hjælp efter § 71 i forbindelse med afgørelsen.  

 Formålet hermed er også at give modtageren en reel mulighed for  

 at træffe et kvalificeret valg mellem de forskellige  

 leverandører i kommunen.
Informationsmaterialet skal dels indeholde en  

 grundig præsentation af de enkelte leverandører, og dels  

 indeholde generelle oplysninger om mulighederne for at vælge, herunder  

 mulighederne for og varsling af skift til en anden leverandør.
I forhold til udmøntningen af den konkrete  

 afgørelse om hjælp, skal kommunalbestyrelsen indgå en  

 skriftlig aftale med den valgte leverandør om den konkrete  

 udførelse af den hjælp, der er truffet afgørelse om.
I  

 aftalen skal der endvidere tages stilling til betaling mv.
Forslaget indebærer desuden en udvidelse af den  

 eksisterende ret til at udpege egen personlig hjælper.
Med forslaget  

 har såvel modtagere af praktisk hjælp som modtagere af personlig  

 hjælp og pleje fremover ret til at udpege egen hjælper til at  

 udføre opgaverne i henhold til afgørelsen.
Udover udvidelsen af  

 personkredsen er der ingen indholdsmæssige ændringer.
Til § 75 d Efter forslaget skal beboere i plejehjem og lignende  

 boligenheder med udvidede plejefunktioner ikke være omfattet af retten  

 til frit leverandørvalg.
Der bør dog også skabes  

 øget gennemsigtighed om de opgaver, der skal løses i  

 forbindelse med driften af plejehjem og lignende boligenheder.
Derfor  

 foreslås det at kommunalbestyrelsen pålægges at  

 offentliggøre beskrivelsen af de krav, der stilles i forbindelse med  

 driften af plejehjem eller lignende boligenheder.
Beskrivelsen skal dels  

 omfatte de krav, der stilles til leverancen af kommunale serviceydelser i de  

 pågældende boligenheder, dels de krav, der stilles til eventuelle  

 andre dele af driften af de pågældende boligenheder, som  

 kommunalbestyrelsen måtte have ansvaret for.
 Det foreslås at give socialministeren bemyndigelse  

 til at fastsætte regler for, hvordan de kommunale kvalitetskrav skal  

 opgøres og offentliggøres mv.
Til § 75 e Forslaget giver personer, der modtager hjælp efter  

 § 71, mulighed for at vælge, hvilke ydelser, der skal  

 udføres.
Forslaget er en udvidelse af de gældende regler,  

 hvorefter det alene er modtagere af praktisk hjælp, der har adgang til  

 at bytte eller erstatte de tildelte ydelse med andre ydelser.
Efter de  

 gældende regler er bytteretten endvidere begrænset til " i  

 særlige tilfælde". Med forslaget gives  

 hjemmehjælpsmodtageren en generel adgang til helt eller delvis at  

 vælge anden hjælp end den, der er truffet afgørelse om.  

 Adgangen til at bytte ydelser forudsættes holdt indenfor den tidsramme,  

 som den kommunale myndighed forventer, at de tildelte ydelser efter  

 afgørelsen, kan leveres indenfor.
Der henvises i øvrigt til de  

 almindelige bemærkninger herom.
Til §§ 75 f og 75 g Forslagene, der svarer til de gældende regler, er  

 flyttet som et led i den redaktionelle ændring af servicelovens kapitel  

 14. Der er ikke sket indholdsmæssige ændringer bortset fra, at  

 det i forslaget til affattelse af § 75 g er præciseret, at hverken  

 leverandører eller personer, der udfører opgaver på  

 området, må varetage tilsynsopgaven.
Til nr. 5 Forslaget er en konsekvensændring som følge  

 af de redaktionelle ændringer i servicelovens kapitel 14. Der er ingen  

 indholdsmæssig ændring forbundet med forslaget.
Til nr. 6 Efter de gældende regler i § 92, stk. 3 i lov  

 om social service har personer med handicap eller sindslidelse, der  

 ønsker at flytte til en anden amtskommune, når ganske  

 særlige forhold (familiemæssige og religiøse hensyn m.v.)  

 taler for det, ret til et tilsvarende tilbud i den pågældende  

 amtskommune.
Det er en forudsætning, at den pågældende  

 opfylder betingelserne for at blive optaget både i  

 fraflytningsamtskommunen og i tilflytningsamtskommunen.
Med dette forslag  

 gøres flytteretten generel, idet de særlige betingelser for  

 flytteretten ophæves.
I forbindelse med optagelse i amtskommunale botilbud efter  

 servicelovens § 92, er det amtskommunen, der træffer  

 afgørelse om optagelse efter indstilling fra opholdskommunen.
Efter  

 forslaget vil en person, som opfylder betingelserne for en amtskommunal  

 boform i den oprindelige amtskommune have ret til efter ønske, at  

 blive optaget på en tilsvarende boform i en anden amtskommune, forudsat  

 at pågældende også opfylder visitationskriterierne der.
 Reglerne i Socialministeriets bekendtgørelse om  

 betaling for botilbud efter servicelovens kapitel 18, samt om flytteret i  

 forbindelse med botilbud efter § 92, vil blive ændret i  

 overensstemmelse med økonomi- og erhvervsministerens samtidig  

 fremsatte lovforslag om ændring af lov om almene boliger samt  

 støttede private andelsboliger m.v.
 Der henvises i øvrigt til bemærkningerne i  

 økonomi- og erhvervsministerens lovforslag.
Til nr. 7 Det foreslås, at retten til det frie valg også  

 omfatter en ret til at ægtefæller, samlevende eller registrerede  

 partnere kan blive boende sammen, når den ene ægtefælle  

 bliver visiteret til et amtskommunalt botilbud efter § 92 i lov om  

 social service.
Hvis den pågældende person med handicap eller  

 sindslidelse, ønsker at ægtefælle, samlever eller  

 registrerede partner fortsat skal indgå i husstanden, har vedkommende  

 krav på, at det tilbud, der gives den handicappede eller sindslidende  

 person, er egnet til 2 personer.
 Det foreslås endvidere, at en ægtefælle,  

 samlever eller en registreret partner til den handicappede eller sindslidende  

 person skal have ret til at blive boende, hvis den handicappede eller  

 sindslidende dør.
Det vurderes, at det formentlig vil være  

 sjældent, at denne situation opstår.
Bestemmelsen sigter  

 især på personer, der har været udsat for en trafikulykke  

 eller scleroseramte personer.
 Der henvises i øvrigt til bemærkningerne i  

 økonomi- og erhvervsministerens lovforslag.
Til nr. 8 og 9 Forslagene er et led i den redaktionelle ændring af  

 servicelovens kapitel 14. Der er ingen indholdsmæssige ændringer  

 forbundet med forslagene.
Til nr. 10 Efter de gældende regler i bekendtgørelse nr.  

 82 af 5. februar 1998 om plejehjem og beskyttede boliger har ældre og  

 personer med handicap, der ønsker at flytte til en anden kommune, ret  

 til et tilsvarende tilbud i plejehjem eller beskyttet bolig i den  

 pågældende kommune, når særlige forhold taler for  

 det.
Det er en forudsætning, at den pågældende opfylder  

 betingelserne for at få tilkendt en bolig både i  

 fraflytningskommunen og i tilflytningskommunen.
 Efter økonomi- og erhvervsministerens samtidig  

 fremsatte lovforslag om ændring af lov om almene boliger samt  

 støttede private andelsboliger m.v. og lov om boliger for ældre  

 og personer med handicap, foreslås det, at ældre og personer med  

 handicap får ret til frit valg af ældrebolig samt plejebolig.
Reglerne i Socialministeriets bekendtgørelse om  

 plejehjem og beskyttede boliger vil blive ændret i overensstemmelse med  

 økonomi- og erhvervsministerens lovforslag.
Der henvises til  

 bemærkningerne i dette lovforslag.
 Efter de gældende regler er den tidligere  

 fraflytningskommune forpligtet til at afholde tilflytningskommunens udgifter  

 til hjælp efter serviceloven, jf. § 128 i lov om social service.  

 Reglerne i § 128 i lov om social service om refusion af udgifter til  

 hjælp efter lov om social service finder tilsvarende anvendelse for  

 udgifter vedrørende plejehjem og beskyttede boliger, jf. § 4,  

 stk. 4 i bekendtgørelse nr. 82 af 5. februar 1998.
Tilflytningskommunens udgifter efter serviceloven skal  

 fortsat betales af fraflytningskommunen.
Af hensyn til kommunernes  

 udgiftsstyring og de enkelte kommuners mulighed for selv at fastlægge  

 serviceniveauet i øvrigt, foreslås det, at der fastsættes  

 landsdækkende takster for den mellemkommunale betaling.  

 Fraflytningskommunens betaling skal ikke kunne overstige disse  

 landsdækkende takster.
 Det foreslås, at socialministeren får  

 bemyndigelse til årligt at fastsætte disse takster.
Taksterne vedrører alene den mellemkommunale  

 betaling i de tilfælde, hvor personer over 67 år får ophold  

 i amtskommunale botilbud efter § 92 i lov om social service, i plejehjem  

 og beskyttede boliger efter § 140 i lov om social service eller i almen  

 ældrebolig efter § 5 i lov om almene boliger samt støttede  

 private andelsboliger m.v., i en anden kommune.
Udgifter til personer under  

 67 år er fortsat omfattet af reglerne om grundtakstfinansiering, jf.  

 § 131 i lov om social service.
Pleje- og omsorgsindsatsen over for beboere/lejere i de  

 forskellige boligformer, der er omfattet af forslaget, varierer meget.
Derfor  

 er det hensigten at fastsætte takster for forskellige typer af  

 botilbud, fx. plejebolig, plejehjem, beskyttet bolig m.v.
Taksterne  

 fastsættes på baggrund af oplysninger fra kommunerne om  

 udgifternes størrelse efter serviceloven i de pågældende  

 botilbud.
Socialministeriet forventer at kunne indhente disse oplysninger fra  

 et repræsentativt udsnit af landets kommuner.
 De landsdækkende takster vil årligt blive  

 bekendtgjort for kommunerne.
Til nr. 11 Det foreslås, at den gældende  

 revisionsbestemmelse i servicelovens § 149 forlænges med to  

 år.
Regeringen vil indenfor den nærmeste tid vurdere mulighederne  

 for regelforenkling, herunder mulighederne for forenkling af klagereglerne  

 på det sociale område.
Regeringen vil overveje, hvordan et  

 sammenhængende og helhedsorienteret klagesystem skal udformes, herunder  

 hvordan borgerens retssikkerhed kan styrkes yderligere, ligesom der vil blive  

 lagt særligt vægt på at sikre korte  

 sagsbehandlingstider.
Til § 2 Til nr. 1 Forslaget er en konsekvensændring som følge  

 af ændringer af reglerne om retten til at flytte til et tilsvarende  

 botilbud i en anden kommune for personer, der er visiteret til en  

 plejehjemsplads, ældrebolig eller et tilbud efter § 92, stk. 3, i  

 serviceloven, idet der indføres frit valg til plejehjem, beskyttede  

 boliger, plejebolig m.v.
Der henvises til de almindelige  

 bemærkninger.
Opholdskommunen har refusionsadgang fra tidligere  

 opholdskommune for kommunens andel af udgifterne efter de love, der er  

 nævnt i stk. 1. Udgifterne til personer over 67 år kan  

 højest udgøre et beløb, der fastsættes af  

 socialministeren som en mellemkommunal takst, jf. forslaget til affattelse af  

 § 128 a.
Udgifter til personer under 67 år er omfattet af  

 grundtakstfinansiering, jf. § 131 a i lov om social service.
Til § 3 Til nr. 1 og 2 Efter den gældende boligstøttelovs § 76,  

 stk. 1, har fraflytningskommunen pligt til at refundere tilflytningskommunens  

 nettoboligstøtteudgifter til personer, der i medfør af den  

 gældende § 63 i lov om almene boliger og støttede private  

 andelsboliger m.v. har ret til og får anvist en bolig med kommunal  

 anvisningsret.
 Tilsvarende har en amtskommune efter boligstøttelovens § 76,  

 stk. 2, pligt til at refundere tilflytningsamtskommunens  

 boligstøtteudgifter, hvis en person efter § 63 i lov om almene  

 boliger får anvist en bolig med amtskommunal anvisningsret i en anden  

 amtskommune.
 Den mellemkommunale refusion omfatter den del af  

 boligstøtteudgiften, der ikke dækkes af statsrefusion, dvs. 25  

 pct. af udgifter til boligydelse til pensionister og 50 pct. af udgifter til  

 boligsikring.
 Det foreslås i konsekvens af det af økonomi- og  

 erhvervsministeren samtidig fremsatte lovforslag om frit valg af  

 ældreboliger m.v., at refusionspligten fremtidig skal gælde i de  

 tilfælde, hvor en person vælger og får anvist en bolig i en  

 anden kommune efter den foreslåede § 58 b i lov om almene boliger  

 og støttede private andelsboliger m.v.
 Refusionspligten efter den foreslåede § 76, stk. 1 i  

 boligstøtteloven gælder, uanset om anvisning foretages af  

 kommunen, eller anvisningen forestås af en almen boligorganisation  

 efter § 55, stk. 1, i lov om almene boliger eller af en selvejende  

 institution efter den foreslåede § 143 e i lov om almene  

 boliger.
Til § 4 Det foreslås, at lovforslaget træder i kraft  

 d. 1. juli 2002.
Bilag 1 Lovforslaget sammenholdt med gældende  

 lov Gældende formulering Lovforslaget § 1 I lov om social service, jf. lovbekendtgørelse nr.  

 844 af 24. september 2001, foretasges følgende  

 ændringer:
 § 71.
1)	personlig hjælp og pleje, 2)	hjælp eller støtte til  

 nødvendige praktiske opgaver i hjemmet og 3)	hjælp til at vedligeholde fysiske eller  

 psykiske færdigheder.
 Stk. 2. Tilbudene efter stk. 1 gives til personer,  

 som på grund af midlertidig eller varigt nedsat fysisk eller psykisk  

 funktionsevne eller særlige sociale problemer ikke selv kan  

 udføre disse opgaver.
Stk. 3. En person, som efter en afgørelse  

 truffet af kommunen er berettiget til hjælp eller støtte efter  

 stk. 1, nr. 2, skal kunne vælge selv at udpege en person til at  

 udføre opgaverne.
Den udpegede person skal godkendes af kommunen, som  

 herefter skal indgå skriftlig aftale med den pågældende om  

 omfang og indhold af opgaverne samt om betaling m.v.
 Stk. 4. Tilbudene efter stk. 1, nr. 1 og 2, kan  

 ikke gives som generelle tilbud efter § 65.
 1.
» 1)	personlig hjælp og pleje og 2)	hjælp eller støtte til  

 nødvendige praktiske opgaver i hjemmet.
 Stk. 2. Tilbudene efter stk. 1 gives til personer,  

 som på grund af midlertidig eller varigt nedsat fysisk eller psykisk  

 funktionsevne eller særlige sociale problemer ikke selv kan  

 udføre disse opgaver.
Stk. 3. Tilbudene efter stk. 1 kan ikke gives som  

 generelle tilbud efter § 65.« § 73 a.
 Stk. 2. Tilbudet efter stk. 1 gives efter en  

 konkret individuel vurdering af behovet for genoptræning med henblik  

 på så vidt muligt at bringe personen op på det  

 funktionsniveau, pågældende havde inden sygdommen.
 2.
» 3.
» § 74 a.
Socialministeren fastsætter  

 regler om kvalitetsstandarder, hvori kommunalbestyrelsen bl.a. skal  

 redegøre nærmere for de beslutninger, der er truffet om indhold,  

 omfang og udførelse af hjælp efter §§ 71 og 73 a samt om  

 opfølgningen på disse beslutninger.« § 75.
 Stk. 2. Tilbudene i §§ 71-73 skal bidrage til  

 at afhjælpe væsentlige følger af nedsat fysisk eller  

 psykisk funktionsevne eller særlige sociale problemer.
 Stk. 3. Personer, der modtager hjælp eller  

 støtte efter § 71, stk. 1, nr. 2, kan i særlige  

 tilfælde vælge en hel eller delvis anden hjælp eller  

 støtte til nødvendige praktiske opgaver i hjemmet end den, der  

 er truffet afgørelse om, jf. stk. 1 og 2. Kommunen kan beslutte, at  

 modtageren i disse tilfælde kan vælge hjælp til andre  

 opgaver end dem, der er nævnt i § 71, stk. 1, nr. 2.
Stk. 4. En klage over en afgørelse efter  

 §§ 71 og 72 kan først indbringes for det sociale nævn,  

 når 1)	klagen har været behandlet af  

 klagerådet, jf. § 34, stk. 1, nr. 1, i lov om retssikkerhed og  

 administration på det sociale område, og 2)	kommunalbestyrelsen har taget stilling til  

 klagerådets indstilling.
 4.
» § 75. Kommunen træffer afgørelse  

 om tildeling af personlig hjælp og pleje m.v. efter dette kapitel.  

 Kommunen behandler anmodninger om hjælp efter § 71 ved en konkret,  

 individuel vurdering af behovet for hjælp til de opgaver, som  

 modtageren ikke selv kan udføre.
Ved vurderingen af behovet for  

 hjælp skal kommunen tage stilling til alle anmodninger om hjælp  

 fra ansøgeren.
Stk. 2. Tilbudene om hjælp efter § 71  

 skal bidrage dels til at vedligeholde fysiske eller psykiske  

 færdigheder, dels til at afhjælpe væsentlige følger  

 af nedsat fysisk eller psykisk funktionsevne eller særlige sociale  

 problemer.
Tilbudene skal løbende tilpasses modtagerens behov.
 Stk. 3. Tilbudet efter § 73 a gives efter en  

 konkret, individuel vurdering af behovet for genoptræning med henblik  

 på så vidt muligt at bringe personen op på det  

 funktionsniveau, pågældende havde inden sygdommen.
 § 75 a.
Stk. 2. Til brug for afgørelsen efter stk. 1  

 udarbejder kommunen et skema.
Skemaet skal som minimum indeholde oplysninger  

 om hvilke opgaver hjælpen omfatter, formålet med hjælpen,  

 og for hvilken periode hjælpen gives.
Skemaet udfyldes i samarbejde med  

 ansøgeren og udleveres til ansøgeren som supplement til  

 afgørelsen.
Stk. 3. For beboere i plejehjem m.v., jf.  

 § 140, lejere i plejeboligbebyggelser, der er omfattet af lov om almene  

 boliger samt støttede private andelsboliger m.v. eller lov om boliger  

 for ældre og personer med handicap, og lejere i tilsvarende  

 boligenheder, skal skemaet efter stk. 2 endvidere indeholde oplysninger om  

 den samlede plan for pleje- og omsorgsindsatsen for ansøgeren. 1. pkt.  

 omfatter alene de beboere og lejere i de nævnte boligformer, der  

 modtager kommunale serviceydelser.
Skemaet udfyldes i samarbejde med  

 ansøgeren, nærmeste pårørende eller anden  

 nærtstående og eventuelt ansøgerens egen praktiserende  

 læge.
Skemaet udleveres til ansøgeren i forbindelse med  

 afgørelsen.
 § 75 b.
 Stk. 2. Kommunen skal i forbindelse med  

 afgørelsen om hjælp efter § 71 oplyse modtageren af  

 hjælpen om, hvilken person der på myndighedens vegne kan  

 kontaktes, hvis den tildelte hjælp ikke leveres i overensstemmelse med  

 afgørelsen.
Tilrettelæggelse og levering af  

 hjælpen § 75 c.
Kommunalbestyrelsen skal  

 fastsætte og offentliggøre de kvalitets- og prismæssige  

 krav, der stilles til leverandører af personlig og praktisk  

 hjælp efter § 71, jf. § 74 a, herunder hvilket beredskab der,  

 jf. § 75 b, stk. 1, kræves af leverandørerne for at sikre,  

 at de afgørelser, der er truffet efter § 71, kan effektueres.
 Stk. 2. Kommunalbestyrelsen har pligt til at  

 godkende og indgå kontrakt med enhver leverandør, der opfylder  

 kravene i stk. 1, jf. dog stk. 7.
 Stk. 3. En privat leverandør, der har  

 indgået kontrakt med en eller flere kommuner, jf. stk. 1 og 2, anses  

 som udgangspunkt for generelt kvalificeret til at udføre opgaver efter  

 § 71. Kommunalbestyrelsen kan dog afvise at indgå kontrakt med  

 leverandøren, hvis dennes kvalifikationer ikke opfylder den  

 pågældende kommunalbestyrelses kvalitetskrav mv., jf. stk. 1.  

 Kommunalbestyrelsen skal skriftligt informere leverandørerne om  

 baggrunden for, at der ikke kan indgås kontrakt.
Stk. 4. En person, der er berettiget til  

 hjælp eller støtte efter § 71, jf. § 75, stk. 1, skal  

 vælge hvilken af de efter stk. 2 godkendte leverandører, der  

 skal udføre hjælpen.
Til brug herfor skal kommunalbestyrelsen, i  

 samarbejde med de godkendte leverandører, udarbejde  

 informationsmateriale om leverandørerne.
Det udarbejdede  

 informationsmateriale skal i forbindelse med afgørelsen, jf.  

 § 75, stk. 1, udleveres til de personer, der er tilkendt hjælp  

 efter 71.
 Stk. 5. Kommunalbestyrelsen skal indgå  

 skriftlig aftale med den valgte leverandør om udførelsen af den  

 hjælp, der er truffet afgørelse om efter § 75, stk. 1, om  

 leverancesikkerhed efter § 75 b stk. 1 samt om betaling m.v.
Stk. 6. En person, som er berettiget til  

 hjælp eller støtte efter § 71, kan vælge selv at  

 udpege en person til at udføre opgaverne.
Den udpegede person skal  

 godkendes af kommunen, som herefter skal indgå kontrakt med den  

 pågældende om omfang og indhold af opgaverne, leverancesikkerhed,  

 jf. § 75 b, stk. 1, samt om betaling m.v.
 Stk. 7. Socialministeren fastsætter regler  

 for opgørelse, offentliggørelse m.v. af de kommunale kvalitets-  

 og priskrav efter stk. 1 samt regler for, hvornår kommunalbestyrelsen  

 kan undtages for pligten til at indgå kontrakt, jf. stk. 2.
 § 75 d.
Stk. 2. Kommunalbestyrelsen skal fastsætte og  

 offentliggøre de kvalitetskrav, der stilles til leverandører af  

 kommunale serviceydelser til de i stk. 1 nævnte persongrupper, jf.  

 § 74 a.
Hvis kommunalbestyrelsen har ansvaret for andre dele af driften  

 af de i stk. 1 nævnte boliger, skal kommunalbestyrelsen endvidere  

 fastsætte og offentliggøre de kvalitetskrav, der stilles i  

 forbindelse med varetagelsen af disse opgaver.
 Stk. 3. Socialministeren fastsætter regler  

 for opgørelse, offentliggørelse m.v. af de kommunale  

 kvalitetskrav efter stk. 2.
 § 75 e.
Klage, opfølgning og tilsyn § 75 f.
En klage over en afgørelse om  

 hjælp efter §§ 71 og 72 kan først indbringes for det  

 sociale nævn, når 1)	klagen har været behandlet af  

 klagerådet, jf. § 34, stk. 1, nr.1, i lov om retssikkerhed og  

 administration på det sociale område, og 2)	kommunalbestyrelsen har taget stilling til  

 klagerådets indstilling.
 § 75 g.
Stk. 2. Som led i tilsynsforpligtelsen efter stk. 1  

 skal kommunalbestyrelsen hvert år foretage mindst ét anmeldt og  

 ét uanmeldt tilsynsbesøg i plejehjem m.v., jf. § 140, i  

 plejeboligbebyggelser, der er omfattet af lov om almene boliger samt  

 støttede private andelsboliger m.v. eller lov om boliger for  

 ældre og personer med handicap, og i andre tilsvarende boligenheder i  

 kommunen.
Tilsynet omfatter indsatsen overfor de beboere og lejere, der  

 modtager kommunale serviceydelser.
Tilsynet skal ligesom de øvrige  

 kommunale myndighedsopgaver på området udføres af  

 personer, der alene varetager kommunale myndighedsopgaver.
Tilsynet må  

 ikke varetages af leverandører eller personer, der udfører  

 opgaver på området.
Stk. 3. Efter hvert tilsynsbesøg udarbejder  

 kommunalbestyrelsen en tilsynsrapport til brug for opfølgningen  

 på tilsynsbesøget.
Tilsynsrapporterne offentliggøres og  

 sendes til høring i bruger- og pårørenderådet, jf.  

 § 112 a, samt i det kommunale ældreråd, jf. § 30 i lov  

 om retssikkerhed og administration på det sociale område.
Den  

 enkelte bruger eller pårørende skal endvidere have tilbud om  

 løbende at få tilsendt tilsynsrapporterne.
Kommunalbestyrelsen  

 har pligt til på anmodning fra bruger- og  

 pårørenderådet eller det kommunale ældreråd at  

 tilbyde det pågældende råd en mundtlig præsentation  

 og drøftelse af tilsynsrapporterne.
Stk. 4. Mindst én gang årligt  

 udarbejder og offentliggør kommunalbestyrelsen en samlet  

 redegørelse om tilsynet efter stk. 2 og 3 samt om det sundhedsfaglige  

 tilsyn efter § 6 a i lov om embedslægeinstitutioner m.v.  

 Redegørelsen skal endvidere indeholde en opgørelse over, hvad  

 der i forbindelse med tilsynet er blevet afdækket om sammenhængen  

 mellem de ydelser, der er truffet afgørelse om, og de faktisk leverede  

 ydelser.
Redegørelsen offentliggøres og sendes til  

 høring hos bruger- og pårørenderådet, jf.  

 § 112 a, samt hos det kommunale ældreråd.  

 Kommunalbestyrelsen drøfter herefter redegørelsen på et  

 møde med henblik på opfølgning på  

 tilsynet.« § 81.
 Stk. 2.....
 5.
»§ 81. Amtskommunen yder hjælp efter  

 §§ 71-73 a, 74, 75, 78, 79 og 86 til personer, der har ophold i  

 amtskommunale boformer efter §§ 92-94 eller boliger efter § 115,  

 stk. 4, jf. § 105, stk. 2 i lov om almene bolig samt støttede  

 private andelsboliger m.v., såfremt boligen er oprettet af eller efter  

 aftale med amtskommunen.« § 92. ...
Stk. 3. Personer, som modtager tilbud efter stk. 1,  

 og som ønsker at flytte til en anden amtskommune, har, når  

 ganske særlige forhold taler for det, ret til et tilsvarende tilbud i  

 en anden amtskommune.
Det er en forudsætning, at den  

 pågældende opfylder betingelserne for at blive optaget både  

 i fraflytningsamtskommunen og i tilflytningsamtskommunen.
 6.
» Stk. 4.
 7.
» Stk. 4 bliver herefter stk. 5.
Sagsbehandling og brugerindflydelse § 110. Kommunens eller amtskommunens  

 afgørelser om tildeling af personlig hjælp og pleje m.v. efter  

 kapitel 14 skal meddeles ansøgeren i skriftlig form.
Stk. 2. Til brug for afgørelsen efter stk. 1  

 udarbejder kommunen eller amtskommunen et skema.
Skemaet skal som minimum  

 indeholde oplysning om, hvilke opgaver hjælpen omfatter, formålet  

 med hjælpen, og for hvilken periode hjælpen gives.
Skemaet  

 udfyldes i samarbejde med ansøgeren og udleveres til ansøgeren  

 i forbindelse med afgørelsen.
Stk. 3. For beboere i plejehjem m.v., jf.  

 § 140, plejeboligbebyggelser omfattet af lov om almene boliger samt  

 støttede private andelsboliger m.v. eller lov om boliger for  

 ældre og personer med handicap og tilsvarende boligenheder skal skemaet  

 efter stk. 2 endvidere indeholde oplysninger om den samlede plan for pleje-  

 og omsorgsindsats for ansøgeren. 1. pkt. omfatter alene de beboere og  

 lejere i de nævnte boligformer, der modtager kommunale serviceydelser.  

 Skemaet udfyldes i samarbejde med ansøgeren, nærmeste  

 pårørende eller anden nærtstående og eventuelt  

 ansøgerens egen praktiserende læge.
Skemaet udleveres til  

 ansøgeren i forbindelse med afgørelsen.
 8.
» § 110 a.
 § 113 a.
 9.
 § 128.
 10.
» Stk. 2. Den tidligere opholdskommunes betaling  

 efter stk. 1 kan højst udgøre en af socialministeren fastsat  

 takst.
Socialministeren bekendtgør årligt takster for betaling  

 efter 1. pkt. « § 149.
 11.
» § 2 I lov om retssikkerhed og administration på det  

 sociale område, jf. lovbekendtgørelse nr. 267 af 12. april 2000,  

 som senest ændret ved § 2 i lov nr. 490 af 7. juni 2001, foretages  

 følgende ændring:
 § 9 a.
 Stk. 2. Opholdskommunen har ret til refusion efter  

 stk. 1, når en person på grund af særlige forhold har ret  

 til at flytte til et tilsvarende tilbud i en anden kommune eller amtskommune  

 efter følgende bestemmelser:
 1)	§ 92, stk. 3, i lov om social service.
 2)	§ 63, stk. 1, i lov om almene boliger samt  

 støttede private andelsboliger m.v.
 Stk. 3...
 1.
» 1)	§ 92, stk. 3, i lov om social service  

 eller § 3 I lov om individuel boligstøtte, jf.  

 lovbekendtgørelse nr. 62 af 31. januar 2001, som ændret ved  

 § 5 i lov nr. 285 af 25. april 2001 foretages følgende  

 ændringer:
 § 76.
 1.
» Stk. 2.
 2.
» § 4 Loven træder i kraft den 1. juli 2002.
