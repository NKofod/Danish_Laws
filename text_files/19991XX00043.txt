Skriftlig fremsættelse (13. oktober 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 indgåelse af dobbeltbeskatningsoverenskomst mellem de nordiske lande og  

 lov om indgåelse af dobbeltbeskatningsoverenskomst mellem Danmark og  

 Tyskland. (Lempelse for udenlandsk skat af lønindkomst).
(Lovforslag nr.
L 43).
Formålet med lovforslaget er at ophæve  

 utilsigtet skattemæsssig favorisering af personer med bopæl i  

 Danmark og arbejde i et af de andre nordiske lande eller Tyskland.  

 Lovforslaget omfatter alene  personer, der ikke betaler sociale bidrag i det  

 land, hvor de arbejder, fordi de er socialt sikret i Danmark.
De slipper  

 derfor billigere end andre skatteydere i både Danmark og i det land,  

 hvor de arbejder.
Forskellen skyldes, at der ikke ved lempelsen for  

 udenlandsk skat tages højde for at der ikke betales sociale bidrag i  

 udlandet.
 Princippet for lempelse for udenlandsk skat i forhold til  

 de nordiske lande og Tyskland ændres således, at lempelsen  

 højst svarer til den faktisk betalte udenlandske skat, hvis de  

 pågældende er socialt sikret i Danmark. Ændringen skal  

 træde i stedet for det gældende princip, hvorefter den danske  

 skat nedsættes uden hensyn til størrelsen af den udenlandske  

 skat.
Da den samlede danske og udenlandske skat herefter vil  

 være den samme som ved arbejde i Danmark fjernes de skattemæssige  

 incitamenter for lønmodtagere, der nemt kan flytte deres  

 arbejdspladser uden at flytte bopæl, til at lade sig beskatte i  

 Tyskland eller et af de andre nordiske lande i stedet for i Danmark.  

 Ligeledes ville det generelt være højst uheldigt for det danske  

 arbejdsmarked i Øresundsregionen, hvis danske lønmodtagere -  

 såfremt de er socialt sikret her i landet - kan nøjes med at  

 betale en marginalskat på 25% i svensk skat ved arbejde i Sverige set i  

 forhold til en marginalskat på 59% ved arbejde i Danmark.
Dette  

 favoriserer alt andet lige svenske arbejdsgivere på bekostning af  

 danske arbejdsgivere.
Forskellen skyldes, at de svenske sociale bidrag  

 på 33 pct. bortfalder, fordi den danske lønmodtager er socialt  

 sikret i Danmark.
 Lovforslaget medfører ikke ændringer for  

 grænsependlere, der alene har arbejde i Tyskland eller et af de andre  

 nordiske lande, fordi grænsependlerne er socialt sikret i  

 arbejdslandet.
 Lovforslaget skønnes med stor usikkerhed at  

 medføre et merprovenu for indkomståret 2000 på ca. 30  

 mill. kr.
 Lovforslaget skal vedtages inden slutningen af november  

 1999 for at få virkning fra 1. januar 2000.
 Jeg skal herefter anbefale forslaget til Folketingets  

 hurtige og velvillige behandling.
