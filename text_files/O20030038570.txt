 Resumé  



  

 En kvinde klagede over kommunens og det sociale nævns afslag på at give hjælp  

 til tandbehandling.
 Ombudsmanden kritiserede at de ledsagende begrundelser til  

 myndighedernes afgørelser ikke opfyldte kravene i forvaltningslovens § 24,  

 jf.  

 § 22.
Ombudsmanden kritiserede endvidere sagens oplysningsgrundlag.  

 Myndighederne havde lagt vægt på at det ikke var dokumenteret at kvindens  

 lidelse var medfødt, uanset at dette fremgik af de speciallægeerklæringer som  

 kvinden havde indhentet.
Myndighederne havde ikke nærmere argumenteret for at  

 de ikke kunne tilslutte sig disse speciallægeerklæringer.
Ombudsmanden udtalte generelt at hvis der er tvivl om  

 holdbarheden af et væsentligt faktum, hører det med til sagsoplysningen at  

 søge  

 denne tvivl afklaret således at det ved en sædvanlig bevismæssig vurdering  

 kan  

 afgøres om den pågældende oplysning kan lægges til grund for afgørelsen.
I  

 overensstemmelse hermed havde myndighederne  eftersom de mente at der  

 var  

 tvivl om holdbarheden af de indhentede erklæringers oplysninger om at  

 kvindens  

 lidelse var medfødt  efter ombudsmandens opfattelse pligt til at  

 undersøge de  

 pågældende oplysninger.
 Ombudsmanden henstillede til nævnet at genoptage sagen og  

 (hvis myndighederne fortsat anså det for påkrævet) selv indhente  

 speciallægeerklæring(er) til belysning af spørgsmålet om kvindens lidelse var  

 medfødt. (J.nr. 2001-2458-051).
Afslag på hjælp til tandbehandling  

  

 Begrundelse.
Sagsoplysning Det fremgår af sagen at A er  

 i begyndelsen af trediverne, og at hun hele sit liv har lidt af bruxisme,  

 dvs.  

 tænderskæren.
A har derfor igennem flere år lidt af kraftig hovedpine og  

 muskelsmerter  

 i hoved og nakke.
I As henvendelse af 19. juli 2001 til mig oplyste hun  

 at  

 hun brugte én bidskinne om dagen og to bidskinner om natten, og at hendes  

 tænder nu var så nedslidte at hendes eneste udvej var at få sat kroner på  

 tænderne.
A oplyste videre at hun de seneste tre år havde gået til behandling  

 på X Tandlægehøjskole.
 Den 14. januar 2000 udtalte  

 D, X Tandlægehøjskole, sig om As hidtidige behandlingsforløb:
 Ovennævnte pt. har siden  

 5.5.1998 været i bidfunktionsbehandling pga kraftig hovedpine igennem flere  

 år  

 og et meget voldsomt slid af tandsættet.
Pt. er behandlet med 2  

 bidskinner.
Den ene er til aflastning af led og muskulatur til natbrug, og  

 den  

 anden er formet som en skinne der har den højde, pt.s tænder bør have,  

 for at  

 pt. kan være fri af sin hovedpine.
 Da pt. nu er symptomfri, bør  

 der foretages en genopbygning af pt.s tandsæt, hvilket er  

  

 nødvendigt  

  

 , for at pt. kan holdes symptomfri.
Pt. henvises til egen  

 tandlæge, da (X) Tandlægehøjskole af undervisningsmæssige grunde ikke kan  

 foretage en så stor behandling. Den 3. februar 2000 søgte As  

 tandlæge, B, på As vegne Ålborg Kommune om støtte til tandbehandling.
B  

 anførte bl.a. følgende:
 Som det vil fremgå, har (A)  

 på kort tid slidt sine tænder så meget, at behandling er nødvendig.
 Da hun derudover har været  

 plaget af kraftige smerter og hovedpiner, som nu er minimeret ved hjælp af  

 bidfunktionsbehandling på (X) Tandlægehøjskole, er det tid at udføre en  

 rekonstruktion  

 for at stabilisere og normalisere tilstanden.
 Da (X) Tandlægehøjskole af  

 undervisningsmæssige grunde ikke magter opgaven, har man henvist til egen  

 tandlæge for behandling.
 Da (A)s problem uden mindste  

 tvivl skyldes unormal vækst af kæberne, som har medført en disharmoni i  

 kæbernes indbyrdes forhold, og da (A)s økonomi ikke er tilstrækkelig  

 til  

 denne omfattende behandling, søges om bistand i.h.t. bistandslovens § 97.
 Behandlingen vil bestå i en  

 opbygning af tænderne, med kroner, til den bidhøjde som er fastlagt gennem  

 behandlingen på (X) Tandlægehøjskole som den optimale for (A).
 DVS: ( ).
I ALT: 28 enheder à ca.  

 4800,- Den 23. februar 2000 afslog  

 Ålborg Kommune As ansøgning.
Kommunen anførte således:
 I anledning af Deres  

 ansøgning om hjælp til tandbehandling skal vi herved meddele, at det ansøgte  

 ikke kan bevilges efter servicelovens § 97, idet behandlingen ikke kommer  

 under de behandlinger som er omtalt i SL § 97, bekendtgørelse nr. 123 af  

 19.02.98 § 11.
 Sagen er sendt til vurdering  

 efter aktivlovens § 82 i erhvervsgruppen.
 Ålborg Kommune indhentede en  

 erklæring fra kommunens tandlægekonsulent der den 20. marts 2000 bl.a.  

 udtalte  

 følgende:
 Jeg har undersøgt (A) den  

 6/3 2000.
 Der er søgt tilskud til en  

 omfattende tandbehandling på kr. 135000,- fra tandlæge (B).
 Det er ikke muligt at yde  

 tilskud til behandlingen over Servicelovens § 97. Slid, selvom det har været  

 kraftigt, falder ikke ind under loven.
 Der kan ikke ydes tilskud efter  

 Sygesikringens § 13. Kommunerne kan selv bestemme, om § 13 kan bruges.  

 Aalborg  

 Kommune har valgt, at § 13 kan bruges ved to specifikke behandlingsbehov, men  

 ikke til behandlinger pga. slid.
(A)s voldsomme hovedpine er  

 væk nu.
Hun er nødt til at gå med bidskinne konstant dvs. også om dagen for  

 at  

 undgå hovedpine.
Den eneste mulighed for at afhjælpe hovedpinesymptomer uden  

 brug af bidskinner vil være den foreslåede behandling.
 Jeg har skønnet, at  

 behandlingen er nødvendig.
 Jeg kan  

  

 anbefale  

  

 , at der ydes tilskud til behandlingen i henhold til Aktivloven.
Prisen må accepteres. Den 14. april 2000 afgav  

 tandlæge D følgende udtalelse til rette vedkommende:
 Konklusion efter  

 undersøgelse 5.5.98:
 Pt.s vækst af kæben er  

 således, at underkæben har været tvunget lidt bagud og derfor søger fremad og  

 giver et kraftigt slid af fortænder.
Desuden er pt. kraftig  

 tænderskærende, hvilket er medfødt. Den 17. april 2000 klagede A  

 til Det Sociale Nævn for Nordjyllands Amt over kommunens afslag.
A gjorde  

 herved gældende at hendes lidelse var medfødt, og at skaden var forværret ved  

 forkert vækst i underkæben.
A henviste herved til Ds  

 udtalelse af 14. april  

 2000.
 Den 26. maj 2000 afslog  

 Ålborg Kommune at yde støtte til A efter aktivlovens § 82. Denne afgørelse  

 påklagede A til Det Sociale Nævn for Nordjyllands Amt den 22. juni 2000.
 Den 22. juni 2000 skrev As  

 læge, C, bl.a. følgende til det sociale nævn:
Pt. har lidt af bruxisme, en  

 tilstand der har varet hele livet.
Blev opdaget for år tilbage, da hun var  

 ung  

 pige, skolesøgende.
Blev behandlet af skoletandlægen med bideskinner med  

 nogen  

 effekt, men sliddet fortsætter og skyldes en medfødt ændring af hendes kæber.
 Adskillige tandlæger har  

 kigget på hende, hendes skoletandlæge, som er meget interesseret i dette  

 problem, egen tandlæge i byen og ( )-afdelingen på (X) Tandlægehøjskole og  

 alle  

 er de enige om, at hun har en medfødt fejl i kæben.
 Odontologerne kan ikke  

 nærmere gøre rede for, hvad bruxisme egentlig er.
 Pt. burde kunne få hjælp  

 efter Bistandslovens paragraf 97, men forvaltningen har peget på, at det  

 skyldes slid, og det er selvfølgelig korrekt, men det skyldes abnormt slid,  

 som igen skyldes en fejl i hendes kæber, en fejl der er medfødt.
 Den af (X) Tandlægehøjskole  

 og egen tandlæges planlagte behandling, der kan afhjælpe dette problem, er en  

 ændring af ledfunktionshøjden.
Personligt mener jeg ikke, at  

 man kan trække veksler på fremtiden ved at pege på en mulig indtægt, når  

 ægtefællen har afsluttet sin eksamen, men må tage højde for pts  

 nuværende  

 situation. Den 4. august 2000 traf det  

 sociale nævn afgørelse i sagen.
Nævnet anførte bl.a.:
 Nævnet har stadfæstet  

 Kommunens afgørelse i henhold til servicelovens § 97 men ændret afgørelsen i  

 henhold til aktivlovens § 82.
 Det betyder, at De ikke får  

 hjælp til tandbehandling efter servicelovens § 97, stk. 1.
 Nævnet har lagt vægt på, at  

 det ikke er godtgjort, at årsagen til det store slid på Deres tænder skyldes  

 en medfødt anomali, der påvirker tyggeorganet.
 Nævnet fandt derimod, at De  

 er berettiget til hjælp efter aktivlovens § 82 til halvdelen af nettoudgiften  

 ved tandbehandlingen.
Ved denne afgørelse har  

 nævnet lagt vægt på udgiftens størrelse set i forhold til Deres formue og  

 Deres  

 indtægter. I grundlaget for nævnets  

 afgørelse var bl.a. gengivet de ovenfor omtalte tandlægelige og lægelige  

 udtalelser i sagen samt økonomiske oplysninger til brug for vurderingen efter  

 § 82 i lov om aktiv socialpolitik.
Af afgørelsen fremgik endvidere  

 bl.a.:
 Nævnets afgørelse og begrundelse for afgørelsen:
 Nævnet fandt det ikke  

 godtgjort, at nedslidningen af Deres tandsæt skyldes en medfødt anomali, der  

 påvirker tyggeorganet.
 Nævnet har herved lagt vægt  

 på de tandlægelige oplysninger i sagen, og herunder navnlig, at der ikke er  

 sandsynliggjort en årsagssammenhæng mellem en dokumenteret kæbelidelse og  

 Deres bruxisme.
De er derfor ikke berettiget  

 til hjælp til tandbehandling efter servicelovens § 97, jfr.  

 socialministeriets  

 bekendtgørelse § 11, stk. 1, nr. 3. Den 9. august 2000 klagede A  

 ved sin læge, C, til Den Sociale Ankestyrelse.
C skrev således:
 Pt. har fået afslag fra  

 Nordjyllands Statsamt, Det Sociale Nævn, idet pt. har klaget over Aalborg  

 Kommunes afslag på hjælp til tandbehandling.
 Begge instanser hævder  

 fortsat, at pt. ikke har nogen medfødt anomali, men det er mere en  

 fortolkning  

 end det er en vurdering af, hvad en eventuel anomali er.
 Der findes forskellige  

 inddelinger, og når jeg selv skal prøve at inddele, kan alt simplificeres til  

 5 grupper:
Medfødte Traumatiske Betændelser Tumores Degenerativ Pts problem blev opdaget  

 allerede i barnealderen og intenst behandlet hos skoletandplejen.
Der var  

 ikke skygge af mistanke vedrørende grupperne 2, 3, 4 og 5, og der er ingen  

 tvivl om, at pt. har en eller anden medfødt skavank, som man blot ikke kan  

 sætte  

 navn på, fordi man ganske enkelt ikke i dag indenfor hverken lægevidenskab  

 eller tandlægevidenskab ved, hvad bruxisme, tænderskæren, er.
 Det er umuligt at komme det  

 nærmere, end at pt har en medfødt defekt i sit tyggeapparat, der har givet  

 hende en kraftig forringelse af tænderne på et abnormt tidligt tidspunkt af  

 hendes  

 liv.
Det er mig ubegribeligt, at  

 dette nævn kan have kompetence til at afgøre om noget er medfødt eller ej.  

 Det  

 er ærlig talt temmelig indgribende og en principiel diskussion værd. Den 29. august 2000  

 fremsendte A yderligere oplysninger til Ankestyrelsen i form af en skrivelse  

 fra en tandklinik hvoraf det fremgik at hun fra 1979 til 1987 havde fået  

 udleveret  

 8 bidskinner.
Ankestyrelsen afviste den 1.  

 september 2000 at realitetsbehandle As sag.
Ankestyrelsen anførte i den  

 forbindelse bl.a.:
 Efter loven kan  

 Ankestyrelsen kun behandle sagen, hvis den har principiel eller generel  

 betydning.
 Ankestyrelsen finder ikke, at  

 sagen har principiel eller generel betydning.
 Begrundelsen herfor er, at  

 afgørelsen beror på en konkret tandlægelig vurdering af om Deres behov for  

 tandbehandling er omfattet af bestemmelsen i servicelovens § 97 sammenholdt  

 med § 11, stk. 1, nr. 3, i Socialministeriets bekendtgørelse nr. 123 af 19.  

 februar  

 1998 om ydelse af hjælpemidler og forbrugsgoder.
 Det fremgår af  

 bekendtgørelsens § 11, stk. 1, nr. 3, at hjælp til tandprotese ydes i  

 tilfælde  

 af funktionelt ødelæggende eller kosmetisk vansirende følger af medfødte  

 anomalier, der påvirker tyggeorganet.
Som fortolkningsbidrag til  

 bestemmelsen kan henvises til appendix om enkelte hjælpemidler i  

 Socialministeriets  

 vejledning af 5. marts 1998, afsnit 8, om tandproteser.
Det fremgår heraf, at  

 bestemmelsens  

 område er meget snævert.
Medfødte anomalier omfatter således medfødte  

 invaliderende lidelser i form af eksempelvis udeblevet anlæg af blivende  

 tænder og visse arveligt betingede tandlidelser, der har medført manglende  

 eller  

 anormal dannelse af emalje eller tandben.
Nævnets afgørelse strider  

 ikke på det foreliggende grundlag imod Ankestyrelsens praksis.
Den skønnes  

 heller ikke at have generel betydning for retsanvendelsen på området. Ankestyrelsen redegjorde  

 herefter for grundlaget for beslutningen.
Den 19. juli 2001 klagede A  

 til mig over myndighedernes afslag på støtte efter servicelovens § 97, jf.  

 hjælpemiddelbekendtgørelsens § 11, stk. 1, nr. 3. Efter As opfattelse  

 forelå  

 der gode begrundelser for at hendes lidelse var medfødt.
A henviste herved  

 til  

 de tandlægelige udtalelser i sagen.
A anførte bl.a. at tandlæge D var  

 dybt  

 chokeret over denne sag, og at A ikke kunne forstå at myndighederne  

 kunne  

 tilsidesætte en udtalelse fra en af landets højeste autoriteter på dette  

 område.
Den 4. september 2001 bad jeg  

 myndighederne om en udtalelse i sagen og om udlån af sagens akter.
I mit brev  

 bad jeg bl.a. myndighederne om at udtale sig nærmere om forståelsen af  

 begrebet medfødte anomalier sammenholdt med de tandlægelige  

 oplysninger om  

 As tandproblemer og om forståelsen af begrebet  

 tandproteser, jf. § 11, stk.  

 1, i hjælpemiddelbekendtgørelsen.
 I Ålborg Kommunes udtalelse  

 af 22. oktober 2001 til mig skrev kommunen således:
 Ved medfødte anomalier i §  

 11 i Socialministeriets bekendtgørelse nr. 123 af 19. februar 1998 om ydelse  

 af hjælpemidler og forbrugsgoder efter servicelovens § 97 og 98  

 (Hjælpemiddelbekendtgørelsen) forstår Aalborg Kommune en tilstand i tænder  

 og/  

 eller deres ophængsapparat, som afviger fra det sædvanlige (abnormitet), og  

 som  

 nævnt har været til stede ved fødslen.
 I bilag 1, afsnit 8 i  

 Socialministeriets vejledning nr. 52 af 5. marts 1998 om støtte til  

 hjælpemidler,  

 biler, boligindretning m.v. (Hjælpemiddelvejledningen) nævner  

 Socialministeriet  

 som eksempler på medfødte anomalier:
udeblevet anlæg af blivende  

 tænder (aplasier). Lidelsen kan vise sig allerede i børneårene, men kan være  

 ubehandlet til voksenalderen.
Vurderingen af de manglende tandanlægs  

 betydning  

 vil afhænge af antal og placering af de manglende tænder, visse arveligt betingede  

 tandlidelser, der har medført manglende eller anormal dannelse af emalje  

 eller  

 tandben (amelogenesis imperfecta eller dentinogenesis imperfecta). Her sker  

 en  

 hurtig nedbrydning af tænderne i en ung alder, og behandling gives oftest i  

 form af tandprotese. I disse særlige tilfælde som  

 nævnt ovenfor, kan der efter § 97 ydes hjælp til protesebehandling til  

 afhjælpning af følgerne af pludselige eller direkte skadepåvirkninger på  

 tyggeorganet  

 samt følgerne af medfødte, invaliderende  

  

 tandlidelser  

  

[min fremhævelse] herunder udeblevne anlæg af blivende tænder, og hjælp ydes  

 kun, hvis der er tale om funktionelt eller kosmetisk vansirende følger.
 Der er ikke med eksemplerne  

 givet en udtømmende opremsning af de af § 97 omfattede lidelser, men det  

 angiver karakteren og sværhedsgraden af lidelser, der kan ydes støtte til.
 I Hjælpemiddelvejledningen  

 angiver Socialministeriet om anvendelsesområdet for  

 Hjælpemiddelbekendtgørelsens  

 § 11:
Kun hvor hjælp ikke ydes  

 efter disse bestemmelser, kan bek. § 11 overvejes.
Bestemmelsens område er  

 meget snævert. Yderligere  

 fortolkningsbidrag: SM 0-15- 99, SM 0-105-98, SM 0-104-98 og SM 0-35-91.
 Afdelingstandlæge (D), ( )  

 Institut på (X) Tandlægehøjskole anfører i udtalelse af 14.01.2000 som  

 baggrund  

 for behandlingsbehovet, at (A) har været i bidefunktionsbehandling pga  

 kraftig hovedpine igennem flere år og et meget voldsomt slid af  

 tandsættet. Dette slid begrunder (D) i  

 skrivelse af 14.04.2000 således: Pt.s vækst af kæben er således,  

 at underkæben  

 har været tvunget lidt bagud og derfor søger fremad og giver kraftigt slid af  

 fortænder.
Desuden er pt. kraftig  

 tænderskærende, hvilket er medfødt.  Tandlæge (B) skriver i sit  

 behandlingsforslag af 03.02.2000 Da (A)s problem uden mindste  

 tvivl skyldes  

 unormal vækst af kæberne, som har medført en disharmoni i kæbernes indbyrdes  

 forhold    Læge (C) skriver til støtte  

 for ydelse af hjælp efter § 97 i udtalelse af 22.06.2000 alle er enige  

 om, at  

 hun har en medfødt fejl i kæben. Dette dog uden en diagnose eller nogen  

 form  

 for lægelig dokumentation.
  Tandklinikken, ( )  

 refererer i skrivelse af 21.08.2000 fra pt.s journal:
21.02.77: unormal  

 underkæbeaktivitet  skyder hele tiden underkæben fremad 5.10.79: for at forhindre  

 frembid (vanemæssigt, generende) og tænderskæren:   Der er ikke i de tandlægelige  

 oplysninger holdepunkter for, at (A) lider af en medfødt abnormitet i tænder  

 eller deres ophængsapparat.
 Derimod fremgår det af alle  

 tandlægeoplysningerne, at (A)s problemer har sammenhæng med  

 bevægemønsteret  

 i kæben med deraf følgende kraftigt slid af normale tænder.
 På denne baggrund er der  

 efter Aalborg Kommunes opfattelse ikke tale om en tilstand af en sådan art,  

 at  

 den kan betegnes som en medfødt, invaliderende tandlidelse, der påvirker  

 tyggeorganet.
Vedr. tandproteser Aalborg Kommune forstår  

 tandproteser i Hjælpemiddelbekendtgørelsens § 11 således, som det  

 er  

 defineret i Hjælpemiddelvejledningen:
Ved en tandprotese forstås  

 en erstatning for en eller flere manglende eller beskadigede tænder og skader  

 opstået på tandproteser.
En tandprotese kan være fastsiddende (krone eller  

 bro) eller aftagelig (delprotese eller helprotese).
 Af det sociale nævns  

 udtalelse af 15. november 2001 til mig fremgik bl.a. følgende:
 Nævnet kan henholde sig til  

 Aalborg Kommunes udtalelse for så vidt angår forståelsen af begreberne  

 medfødte anomalier og tandproteser.
Det er dog ikke ganske klart,  

 hvad kommunen forstår ved tændernes ophængsapparat.
Efter nævnets  

 opfattelse vil en medfødt kæbelidelse, der påvirker tyggeorganet, også efter  

 en konkret vurdering kunne være omfattet af bestemmelsen i  

 hjælpemiddelbekendtgørelsens  

 § 11, stk. 1, nr. 3. Derimod vil en tendens til tænderskæring  

 efter nævnets  

 opfattelse ikke i sig selv kunne medføre ret til hjælp efter bestemmelsen.
For så vidt angår den  

 konkrete vurdering af, om (A)s lidelse er omfattet, er det fortsat  

 nævnets  

 opfattelse, at dette ikke kan anses for godtgjort.
Det anføres ganske vist  

 fra  

 de medvirkende eksperters side, at der er en årsagssammenhæng mellem  

 (A)s  

 tendens til tænderskæring og den unormale vækst af kæben.
Der foreligger  

 imidlertid ingen dokumentation for årsagen til den unormale vækst af kæben,  

 og  

 der er således ej heller nogen dokumentation for, at der er tale om en  

 medfødt  

 lidelse.
Nævnet har således allerede  

 af denne grund fundet, at tilfældet ikke kunne anses som omfattet af  

 bestemmelserne.
Nævnet har derfor ikke fundet anledning til at gå nærmere i  

 spørgsmålet om, hvorvidt der herefter kunne antages at være den fornødne og  

 umiddelbare årsagssammenhæng mellem kæbelidelsen og behovet for tandprotese,  

 jfr. princippet i SM 0-14-98. Nævnet betragter dog også dette som tvivlsomt,  

 da behandlingsbehovet ikke umiddelbart skyldes kæbelidelsen, men derimod den  

 deraf følgende tendens til tænderskæring. Ankestyrelsen redegjorde i  

 sin udtalelse af 25. januar 2002 til mig for retsgrundlaget på området, og  

 Ankestyrelsen anførte herefter bl.a.:
 Ankestyrelsen har behandlet  

 flere sager om hjælp til tandbehandling efter servicelovens § 97, jf.  

 hjælpemiddelbekendtgørelsens § 11.
 Der kan i den forbindelse  

 bl.a. henvises til SM 0-23-94, SM 0-24-94 og SM 0-105-98, hvor Ankestyrelsen  

 fandt at ansøgerne var berettiget til hjælp til tandbehandling på grund af  

 manglende tandanlæg.
 Der henvises endvidere til SM  

 0-48-91, hvorefter der ikke kunne ydes hjælp til tandprotese, idet behovet  

 for  

 behandling var opstået på grund af paradentose og SM 0-15-99, hvorefter der  

 efter en konkret vurdering kunne ydes hjælp til tandbehandling i et tilfælde,  

 hvor ansøger havde fået konstateret en tandlidelse i form af rodafkortninger  

 (multiple rodresortioner), idet lidelsen var af en sådan art og sværhedsgrad,  

 at den kunne sidestilles med medfødte anomalier, der påvirker tyggeorganet.  

 Ankestyrelsen lagde ved afgørelsen vægt på, at de eksempler på medfødte  

 anomalier, der var nævnt i den dagældende Socialstyrelses vejledning, ikke  

 kunne anses for udtømmende.
 I den konkrete sag er det  

 oplyst, at (A) på grund af tandslid har søgt om at få dækket  

 tandlægeudgifterne  

 til opbygning af sine tænder med kroner.
 Det fremgår i forlængelse  

 heraf bl.a. af udtalelse af 14. april 2000 fra afdelingstandlæge (D),  

 Tandlægehøjskolen, at ansøgers vækst af kæben er således, at underkæben har  

 været  

 tvunget lidt bagud og derfor søger fremad og givet kraftigt slid af  

 fortænder.  

 Ansøger er desuden kraftigt tænderskærende, hvilket er medfødt.
 Der foreligger i sagen flere  

 udtalelser fra såvel ansøgers egen tandlæge (B) og ovennævnte  

 afdelingstandlæge  

 (D) samt ansøgers egen læge (C).
 Det fremgår endvidere, at  

 sagen har været forelagt for Ålborg Kommunes tandlægekonsulent, som ikke  

 vurderer, at den ansøgte behandling kan dækkes efter servicelovens § 97, idet  

 der er tale om slid.
 Ankestyrelsen har herefter  

[ikke] fundet grundlag for at antage sagen til principiel og/eller generel  

 behandling.
 Ankestyrelsen har ved  

 vurderingen heraf lagt vægt på, at vurderingen af, hvorvidt det ansøgte  

 behandlingsbehov  

 skyldes en medfødt anomali eller en lidelse der kan sidestilles hermed beror  

 på en konkret skønsmæssig tandlægelig vurdering.
Ankestyrelsen kan således  

 henholde sig til det anførte i Ankestyrelsens afgørelse af 1. september  

 2001. Den 8. februar 2002 sendte  

 jeg myndighedernes udtalelser til A.
I en udtalelse af 22. februar 2002 skrev  

 A bl.a. at man kunne undres over at en rodafkortning (SM 0-15-99) kunne  

 sidestilles  

 med en medfødt anomali der påvirker tyggeorganet når en  

 kroneafkortning ikke  

 kunne.
Den manglende dokumentation for årsagen til den unormale vækst af  

 As  

 kæbe sandsynliggjorde efter As opfattelse at der var tale om en medfødt  

 lidelse.  

 A mente endvidere at nævnets opfattelse af at det måtte betragtes som  

 tvivlsomt om der kunne antages at være den fornødne og umiddelbare  

 årsagssammenhæng  

 mellem As kæbelidelse og behovet for tandprotese, stred imod  

 hjælpemiddelbekendtgørelsens  

 § 11, stk. 1, der netop henviste til funktionelt eller kosmetisk  

 vansirende  

  

 følger  

  

 af anomali.
Den 6. marts 2002 bad jeg  

 myndighederne om en supplerende udtalelse i sagen.
Jeg bad bl.a.
Den Sociale  

 Ankestyrelse oplyse hvad baggrunden var for at Ankestyrelsen ved afgørelsen  

 af  

 1. september 2001 ikke havde vurderet sagen efter aktivlovens § 82.
 Af Ålborg Kommunes  

 supplerende udtalelse af 25. marts 2002 til mig fremgik følgende:
Aalborg Kommune er enig med  

 (A) og Det Sociale Nævn i, at ophængsapparatet omfatter kæberne, og at en  

 medfødt kæbelidelse, der påvirker tyggeorganet, følgelig efter en konkret  

 vurdering kan være omfattet af Hjælpemiddelbekendtgørelsens § 11. Dette har  

 også under sagens hidtidige behandling indgået i kommunens vurderinger.
Det  

 beklages,  

 at det tilsyneladende ikke har fremgået tydeligt nok. (A)s skrivelse af  

 22.02.2002 tilfører således ikke sagen nye oplysninger, der giver Aalborg  

 Kommune anledning til at ændre sin afgørelse.
Af  

 tandlægejournaloptegnelserne fra børneårene fremgår det, at (A) havde et  

 vanemæssigt,  

 generende frembid og var stærkt tænderskærende.
Der er ingen notater om  

 konstaterede eller mulige fejl i kæben.
 Tandlægehøjskolen noterer  

 heller ikke noget om fejl i kæben, men konstaterer fejlagtig vækst i kæben og  

 medfødt tendens til kraftig tænderskæren.
 Læge (C) skriver den  

 09.08.2000 til Det Sociale Nævn, at pt. har en eller anden medfødt  

 skavank,  

 som man blot ikke kan sætte navn på.
 Aalborg Kommune kan ikke ved  

 de fremkomne tandlægelige og lægelige sagsakter og udtalelser anse det for  

 godtgjort, at (A)s behov for protesebehandling skyldes en medfødt  

 anomali, jf.  

 Hjælpemiddelbekendtgørelsens § 11, og der er således ikke hjemmel for, at  

 Aalborg Kommune kan afholde hendes udgifter til den nødvendige tandbehandling  

 over Lov om social service § 97.
 I det sociale nævns udtalelse  

 af 19. april 2002 anførte nævnet således:
  vi ikke er enig i, at  

 manglende dokumentation for årsagen til den unormale vækst af kæben skulle  

 sandsynliggøre, at der er tale om en medfødt anomali.
Det forhold, at årsagen  

 er ukendt kan efter Nævnets opfattelse ikke føre til den slutning, at  

 lidelsen  

 så må være medfødt.
Med hensyn til bemærkningen  

 om, at behandlingsbehovet ikke umiddelbart skyldes kæbelidelsen, men  

 tænderskæren, skal Nævnet henvise til, at Den Sociale Ankestyrelse  

 eksempelvis  

 i SM 0-14-98 har brugt som begrundelse, at der ikke var en umiddelbar  

 årsagssammenhæng mellem behandlingen og skaden.
Heraf følger efter Nævnets  

 opfattelse, at afledte virkninger efter Ankestyrelsens praksis ikke var  

 omfattet af anvendelsesområdet for dagældende hjælpemiddelbekendtgørelses §  

 11. Ankestyrelsen skrev i sin  

 supplerende udtalelse af 8. maj 2002 at Ankestyrelsen på baggrund af læge  

 Cs  

 klage af 9. august 2000 havde vurderet at klagen alene vedrørte spørgsmålet  

 om  

 hjælp efter servicelovens § 97 og således ikke det sociale nævns  

 afgørelse  

 om støtte efter aktivlovens § 82. Ankestyrelsen henviste endvidere til  

 As  

 supplerende brev til Ankestyrelsen af 29. august 2001 som alene omtalte det  

 sociale nævns afgørelse vedrørende hjælp til tandbehandling efter  

 servicelovens § 97.
 Den 15. maj 2002 sendte jeg  

 myndighedernes supplerende udtalelser til A med henblik på As  

 eventuelle  

 bemærkninger.
Ombudsmandens udtalelse 1. Genstanden for min undersøgelse [Min] endelige undersøgelse af sagen [vedrører] alene spørgsmålet om støtte  

 til tandbehandling efter (de dagældende bestemmelser i) servicelovens § 97,  

 jf. hjælpemiddelbekendtgørelsens § 11, stk. 1, nr. 3, og således ikke det  

 sociale nævns afgørelse om støtte efter § 82 i lov om aktiv socialpolitik.
2. Regelgrundlag Ålborg Kommunes og det sociale nævns afgørelser blev truffet i medfør af de  

 nu dagældende bestemmelser i servicelovens § 97 (lov nr. 454 af 10. juni 1997  

 med senere ændringer, nu lovbekendtgørelse nr. 755 af 9. september 2002 med  

 senere ændringer), jf. § 11, stk. 1, nr. 3, i bekendtgørelse nr. 123 af 19.  

 februar 1998 om ydelse af hjælpemidler og forbrugsgoder efter servicelovens  

 §§ 97 og 98 (hjælpemiddelbekendtgørelsen). Servicelovens § 97 havde følgende  

 ordlyd:
§ 97.  

  

 Kommunen yder støtte til hjælpemidler til personer med  

 varigt nedsat fysisk eller psykisk funktionsevne, når hjælpemidlet, i væsentlig grad kan afhjælpe de varige følger af den  

 nedsatte funktionsevne, i væsentlig grad kan lette den daglige tilværelse i  

 hjemmet eller er nødvendigt for, at den pågældende kan udøve et  

 erhverv.
 Stk. 4.  

  

 For særligt personlige hjælpemidler kan ansøgeren, såfremt  

 den pågældende ønsker at benytte en anden leverandør end den af kommunen  

 eller amtskommunen valgte, vælge selv at indkøbe hjælpemidlet og få  

 udgifterne hertil refunderet, dog højst med et beløb svarende til den pris,  

 kommunen  

 eller amtskommunen kunne have erhvervet hjælpemidlet til hos sin leverandør  

 ( ). Ved særligt personlige hjælpemidler forstås ( ) tandproteser ( ).
Stk. 5.  

  

 Socialministeren kan fastsætte regler om afgrænsningen af de  

 hjælpemidler, hvortil der kan ydes støtte, og adgangen til genanskaffelse hvorvidt der skal gælde særlige  

 betingelser for støtte til visse hjælpemidler  Servicelovens § 97 afløste  

 bistandslovens § 58. For at præcisere at det var funktionsevnekriteriet der  

 blev anvendt ved bevilling af hjælpemidler, blev dette kriterium formuleret  

 direkte i loven og ikke som hidtil alene i en bekendtgørelse, jf.  

 bemærkningerne  

 til servicelovens § 97 (Folketingstidende 1996-97, Tillæg A, Bind VI, s.  

 4992). Af bemærkningerne fremgår videre at der således ikke var tilsigtet  

 nogen ændring i den personkreds der kunne modtage støtte til hjælpemidler,  

 ligesom der heller ikke var tilsigtet ændringer i de på dette tidspunkt  

 gældende tildelingskriterier.
 Under overskriften Særlige  

 bestemmelser om støtte til visse hjælpemidler fastsatte den dagældende  

 hjælpemiddelbekendtgørelse i § 11 betingelserne for støtte til tandproteser.  

 Bestemmelsen lød således:
 § 11.  

  

 Tandproteser i tilfælde af funktionelt ødelæggende eller  

 kosmetisk vansirende følger af:
ulykkesbetingede skader på tyggeorganet (tænder, mund,  

 kæber samt omgivende væv), nødvendig lægelig eller tandlægelig behandling, som  

 medfører skader på tyggeorganet eller medfødte anomalier, der påvirker tyggeorganet. Relevante uddrag af  

 Socialministeriets vejledning nr. 52 af 5. marts 1998 om støtte til  

 hjælpemidler,  

 biler, boligindretning m.v. og tilhørende appendiks 8 om tandproteser er  

 gengivet ovenfor i Ålborg Kommunes udtalelse af 22. oktober 2001.
Ved lov nr. 1315 af 20.  

 december 2000 om ændring af lov om tandpleje m.v. udgik  

 tandproteser i  

 servicelovens § 97, stk. 4, således at støtte til tandproteser herefter ydes  

 efter lov om tandpleje.
Loven trådte i kraft den 1. april 2001, dog med en  

 overgangsperiode  

 på 5 år.
3. Myndighedernes afgørelser Ålborg Kommunes og det  

 sociale nævns afgørelser om at De ikke var berettiget til støtte til  

 tandprotese,  

 byggede på tandlægefaglige vurderinger.
Som ombudsmand kan jeg kun i  

 begrænset omfang tage stilling til afgørelser der helt eller delvis bygger på  

 særlig fagkyndig viden.
På grund af min manglende tandlægefaglige viden kan  

 jeg således ikke foretage en selvstændig vurdering af de tandlægefaglige  

 udtalelser i sagen.
Jeg har ikke som domstolene mulighed for i forbindelse  

 med  

 en egentlig bevisførelse med vidneafhøring af de fagkyndige at foretage en  

 nærmere selvstændig vurdering af de faglige erklæringers bevismæssige  

 betydning  

 for vurderingen af om De opfyldte betingelserne for støtte.
 Jeg har derfor koncentreret  

 min undersøgelse af myndighedernes afgørelser til at omfatte myndighedernes  

 begrundelser for afgørelserne og myndighedernes sagsoplysning.
a.
Begrundelse En begrundelse skal fremtræde  

 som en forklaring på hvorfor afgørelsen har fået det pågældende indhold, jf.  

 John Vogter, Forvaltningsloven med kommentarer (1999), s. 420. Begrundelsen  

 skal ledsage afgørelsen, jf. forvaltningslovens § 22.
Forvaltningslovens § 24, stk.  

 1 og 2, omtaler tre elementer der skal indgå i begrundelsens indhold.
En  

 begrundelse skal således for det første henvise til de retsregler som  

 afgørelsen er truffet efter.
I det omfang afgørelsen beror på et  

 administrativt skøn, skal begrundelsen tillige angive de hovedhensyn der har  

 været bestemmende for skønsudøvelsen.
Endelig skal begrundelsen om fornødent  

 indeholde en kort redegørelse vedrørende sagens faktum som er tillagt  

 væsentlig betydning for afgørelsen.
Afgørelsen af om De var  

 berettiget til hjælp til tandlægebehandling efter servicelovens § 97, jf.  

 hjælpemiddelbekendtgørelsens § 11, stk. 1, nr. 3, byggede som nævnt på en  

 tandlægefaglig vurdering.
For at opfylde begrundelseskravet i  

 forvaltningslovens  

 § 24 skulle myndighederne derfor bl.a. angive de hovedhensyn myndighederne  

 havde lagt til grund ved deres vurdering, og som var bestemmende for deres  

 afgørelser.
Ålborg Kommunes afgørelse af 23. februar 2000 Ålborg Kommune anførte i sin  

 afgørelse af 23. februar 2000 at det ansøgte [kan] ikke ( ) bevilges  

 efter  

 servicelovens § 97, idet behandlingen ikke kommer under de behandlinger som  

 er  

 omtalt i SL § 97, bekendtgørelse nr. 123 af 19.02.98 §  

 11.
 Kommunens afgørelse indeholdt  

 således ikke en opregning af de hovedhensyn kommunen havde lagt til grund, og  

 som var bestemmende for kommunens afslag, ligesom afgørelsen ikke angav  

 hvilke  

 faktiske omstændigheder der var tillagt væsentlig betydning for afgørelsen.  

 Ålborg Kommune gav Dem således ikke en fyldestgørende begrundelse i henhold  

 til forvaltningslovens § 24, stk. 1 og 2, og det anser jeg for kritisabelt.
 Jeg har gjort Ålborg Kommune  

 bekendt med min opfattelse.
 Ålborg Kommunes begrundelse  

 for sin afgørelse af 23. februar 2000 fremgik således først af kommunens  

 udtalelse til mig af 22. oktober 2001.
Det Sociale Nævn for Nordjyllands Amts afgørelse af 4. august 2000 Af det sociale nævns  

 afgørelse af 4. august 2000 fremgik under afsnittet nævnets afgørelse  

 og begrundelse  

 at nævnet ikke fandt det godtgjort at nedslidningen af Deres tandsæt skyldtes  

 en medfødt anomali der påvirkede tyggeorganet.
Nævnet lagde herved vægt på  

 de  

 tandlægelige oplysninger i sagen, og herunder navnlig, at der ikke er  

 sandsynliggjort en årsagssammenhæng mellem en dokumenteret kæbelidelse og  

 Deres bruxisme.
 Formuleringen af nævnets  

 begrundelse efterlader efter min opfattelse indtryk af at det først og  

 fremmest  

 var den manglende sandsynliggørelse af en  

  

 årsagssammenhæng  

  

 mellem en dokumenteret kæbelidelse og Deres bruxisme der var afgørende for  

 nævnets afgørelse.
 I det sociale nævns udtalelse  

 af 15. november 2001 til mig anførte nævnet imidlertid bl.a. følgende:
For så vidt angår den  

 konkrete vurdering af, om (A)s lidelse er omfattet, er det fortsat  

 nævnets  

 opfattelse, at dette ikke kan anses for godtgjort.
Det anføres ganske vist  

 fra  

 de medvirkende eksperters side, at der er en årsagssammenhæng mellem  

 (A)s  

 tendens til tænderskæring og den unormale vækst af kæben.
Der foreligger  

 imidlertid ingen dokumentation for årsagen til den unormale vækst af kæben,  

 og  

 der er således ej heller nogen dokumentation for, at der er tale om en  

 medfødt  

 lidelse.
Nævnet har således allerede  

 af denne grund fundet, at tilfældet ikke kunne anses som omfattet af  

 bestemmelserne.
Nævnet har derfor ikke fundet anledning til at gå nærmere i  

 spørgsmålet om, hvorvidt der herefter kunne antages at være den fornødne og  

 umiddelbare årsagssammenhæng mellem kæbelidelsen og behovet for tandprotese,  

 jfr. princippet i SM 0- 14-98. Nævnet betragter dog også dette som tvivlsomt,  

 da behandlingsbehovet ikke umiddelbart skyldes kæbelidelsen, men derimod den  

 følgende tendens til tænderskæring. Jeg må på baggrund af det  

 sociale nævns udtalelse lægge til grund at det nævnet har anført heri, var  

 afgørende for afgørelsen af 4. august 2000. Det sociale nævns afgørelse var  

 således  i lighed med Ålborg Kommunes afgørelse, jf. kommunens  

 udtalelser til  

 mig af 22. oktober 2001 og 23. marts 2002  først og fremmest begrundet  

 i at  

 der ikke forelå dokumentation for at der var tale om en  

  

 medfødt  

  

 lidelse, og at Deres ansøgning allerede af denne grund blev  

 afslået.
Dette burde derfor være fremgået af begrundelsen for afgørelsen.
Det  

 er kritisabelt at dette ikke var tilfældet.
 Jeg har gjort Det Sociale  

 Nævn for Nordjyllands Amt bekendt med min opfattelse.
b.
Sagsoplysning Det er et grundlæggende  

 princip i forvaltningsretten at den myndighed der skal træffe afgørelse i en  

 given sag, har ansvaret for at sagen er tilstrækkeligt oplyst til at der kan  

 træffes en materielt rigtig afgørelse.
Dette princip kaldes  

 officialprincippet.
 Officialprincippet indebærer  

 at myndigheden har pligt til at sikre sig dels at myndigheden er i besiddelse  

 af de oplysninger der er nødvendige for at træffe afgørelse i den  

 foreliggende  

 sag, dels at disse oplysninger er korrekte.
 Som det fremgår ovenfor, har  

 jeg på baggrund af Ålborg Kommunes og Det Sociale Nævn for Nordjyllands Amts  

 afgørelser  

 og udtalelser i sagen forstået forholdet således at myndighederne lagde til  

 grund at Deres kæbelidelse og tendens til tænderskæren ikke var medfødt idet  

 der ikke forelå dokumentation herfor, og at dette forhold indebar at Deres  

 ansøgning  

 allerede af denne grund blev afslået.
 Herefter indebar  

 officialprincippet at Ålborg Kommune og det sociale nævn havde pligt til at  

 sikre at der forelå tilstrækkelige oplysninger til at belyse om Deres  

 kæbelidelse og tendens til tænderskæren var medfødt.
 Blandt sagens akter  

 foreligger der flere tandlægelige og lægelige oplysninger som De har  

 indhentet,  

 og som efter min opfattelse mest nærliggende må forstås således at det i  

 erklæringerne  

 lægges til grund at Deres lidelse er medfødt.
Efter Ålborg Kommunes  

 afgørelse af 23. februar 2000 indhentede kommunen en udtalelse af 20. marts  

 2000 fra kommunens tandlægekonsulent.
Denne erklæring indeholdt ikke nogen  

 vurdering af om Deres lidelse var medfødt (eller om der forelå den fornødne  

 årsagssammenhæng), men konstaterede blot  i overensstemmelse med  

 kommunens  

 afgørelse  at det ikke var muligt at yde tilskud til behandlingen af  

 Dem efter  

 servicelovens § 97 idet [s]lid, selvom det har været kraftigt, [ikke]  

 falder  

 ( ) ind under loven.
 Jeg må på baggrund af Ålborg  

 Kommunes og det sociale nævns udtalelser i sagen forstå myndighederne således  

 at de ikke er enige i kommunens tandlægekonsulents (juridiske) udtalelse om  

 at  

 slid ikke (under nogen omstændigheder) kunne tænkes omfattet af servicelovens  

 §  

 97. Myndighederne indhentede ikke i øvrigt specialerklæringer til belysning  

 af  

 sagen, herunder om Deres lidelse var medfødt.
Der var således  

 uoverensstemmelser mellem de specialerklæringer De havde indhentet, og  

 myndighedernes  

 vurdering af Deres sag idet Ålborg Kommune og det sociale nævn ikke mente at  

 det var dokumenteret at Deres lidelse var medfødt.
Efter min opfattelse har  

 myndighederne ikke herved argumenteret nærmere for årsagen til at  

 myndighederne havde en anden vurdering.
Dette kunne f.eks. være sket ved en  

 henvisning til andre tandlægelige oplysninger der talte imod de erklæringer  

 De havde indhentet.
Jeg henviser i den forbindelse til Højesterets domme  

 trykt  

 i Ugeskrift for Retsvæsen 2000, s. 645, og 2001, s. 768.
Hvis der er tvivl om  

 holdbarheden af et væsentligt faktum, hører det med til sagsoplysningen at  

 søge denne tvivl afklaret således at det ved en sædvanlig bevismæssig  

 vurdering  

 kan afgøres om den pågældende oplysning kan lægges til grund for afgørelsen,  

 jf.
Kaj Larsen mfl., Forvaltningsret, 2. udgave (2002), s.  

 449f.
I overensstemmelse hermed  

 havde myndighederne  eftersom de mente at der var tvivl om holdbarheden  

 af de  

 indhentede erklæringers oplysninger om at Deres lidelse var medfødt   

 efter  

 min opfattelse pligt til at undersøge de pågældende oplysninger.
Dette var  

 således et væsentligt faktum i sagen idet Deres ansøgning allerede på dette  

 grundlag blev afslået.
 Samlet set er det derfor min  

 opfattelse at oplysningsgrundlaget i Deres tandskadesag ikke var  

 tilstrækkeligt  

 hvilket jeg finder kritisabelt.
 På den baggrund har jeg  

 henstillet til det sociale nævn at genoptage sagen med henblik på at der  

 træffes en ny afgørelse.
Det er almindeligt antaget at  

 en part ikke uden særlig hjemmel kan mødes med processuel skadevirkning over  

 for oplysninger som vil være særligt indgribende, belastende, besværlige  

 eller  

 omkostningskrævende for parten at skaffe.
F.eks. kan en kommunal aftenskole  

 som har fået overtegnet sit hold til handicapsvømning, ikke kræve at  

 ansøgerne  

 til brug for kommunens prioritering og fordeling af pladserne for egen  

 regning fremlægger en speciallægeerklæring om deres behov for at deltage, jf.  

 Kaj Larsen mfl., Forvaltningsret, 2. udgave (2002), s. 479.
 Herefter må myndighederne  

 efter min opfattelse (hvis myndighederne forsat anser det for påkrævet) selv  

 indhente speciallægeerklæring(er) til belysning af spørgsmålet om Deres  

 lidelse er medfødt.
Jeg understreger at jeg  

 herved alene har taget stilling til sagens oplysningsgrundlag.
Jeg har  

 således  

 ikke taget stilling til om en dokumentation for at der er tale om en medfødt  

 lidelse, er tilstrækkelig til at De opfylder betingelserne for støtte efter  

 servicelovens § 97, jf. hjælpemiddelbekendtgørelsens § 11, stk. 1, nr.  

 3.
c. Afledte virkninger Selv om min undersøgelse er  

 koncentreret omkring forholdene vedrørende begrundelse og sagsoplysning,  

 giver  

 det sociale nævns udtalelser af 15. november 2001 og 19. april 2002 om  

 årsagssammenhæng  

 og afledte virkninger mig grund til nogle bemærkninger.
 I udtalelsen af 15. november  

 2001 anførte nævnet at det ikke havde fundet anledning til at gå nærmere ind  

 i spørgsmålet om hvorvidt der kunne antages at være den fornødne og  

 umiddelbare  

 årsagssammenhæng mellem kæbelidelsen og behovet for tandprotese, og nævnet  

 henviste herved til SM 0-14-98. Nævnet betragtede dog dette som tvivlsomt  

 da  

 behandlingsbehovet ikke umiddelbart skyldes kæbelidelsen, men derimod den  

 følgende tendens til tænderskæring.
I nævnets supplerende  

 udtalelse af 19. april 2002 anførte nævnet endvidere at [m]ed hensyn  

 til  

 bemærkningen om, at behandlingsbehovet ikke umiddelbart skyldes kæbelidelsen,  

 men tænderskæren, skal Nævnet henvise til, at Den Sociale Ankestyrelse  

 eksempelvis i SM 0-14-98 har brugt som begrundelse, at der ikke var en  

 umiddelbar årsagssammenhæng mellem behandlingen og skaden.
Heraf følger efter  

 Nævnets opfattelse, at afledte virkninger efter Ankestyrelsens praksis ikke  

 var omfattet af anvendelsesområdet for dagældende hjælpemiddelbekendtgørelses  

 §  

 11.
Af referatet af omtalte SM  

 0-14-98 fremgår at sagen drejede sig om en 49-årig mand der led af  

 parkinsonisme, og som i en årrække var blevet behandlet medicinsk for sin  

 sygdom.
Ansøgeren søgte om tandbehandling med kroner under henvisning til at  

 han led af mundtørhed som følge af den medicinske behandling af  

 parkinsonismen.  

 Ifølge oplysninger fra egen tandlæge var der siden 1983 observeret en  

 væsentlig nedgang i modstanden, især over for caries, efter det forøgede  

 medicinforbrug  

 med mundtørhed til følge.
Den Sociale Ankestyrelse fandt at ansøgeren ikke  

 var  

 berettiget til hjælp til tandbehandling i form af tandproteser som følge af  

 medicinsk behandling efter bistandslovens § 58 (svarende til servicelovens §  

 97). Ankestyrelsen lagde ved afgørelsen vægt på at der som udgangspunkt ikke  

 var noget principielt til hinder for at yde hjælp efter bekendtgørelse nr.  

 303  

 af 10. juni 1988, § 10 (svarende til hjælpemiddelbekendtgørelsens § 11), i  

 tilfælde af funktionelt ødelæggende eller kosmetisk vansirende følger af  

 medicinsk behandling.
Af referatet fremgår videre:
Efter praksis er  

 anvendelsesområdet for § 10 imidlertid snævert.
Der må derfor stilles krav om  

 umiddelbar årsagssammenhæng mellem behandlingen og skaden, der nødvendiggør  

 protese.
 Tilfælde, hvor der kan ydes  

 hjælp efter § 10, vil derfor være sjældne.
Ankestyrelsen fandt, at der i  

 dette tilfælde ikke var den fornødne årsagssammenhæng mellem behandlingen og  

 skaden, der nødvendiggjorde protese.
Behovet for protesebehandling var  

 opstået som følge af caries, som var en mulig følge af den medicinske  

 behandling, der havde medført mundtørhed. Efter min opfattelse kan  

 referatet muligvis læses således at det efter Ankestyrelsens opfattelse ikke  

 bevismæssigt kunne lægges til grund at den omtalte caries var en følge af den  

 medicinske behandling som havde medført mundtørhed, jf. referatets angivelse  

 af mulig følge, og at det var dette forhold der var afgørende for  

 Ankestyrelsens afgørelse.
Jeg henviser endvidere til SM  

 0-52-92. I denne sag kunne der ydes yderligere hjælp til tandbehandling i et  

 tilfælde hvor der efter afsluttet strålebehandling på hoved og hals tidligere  

 var ydet hjælp til tandbehandling.
Ankestyrelsen lagde ved afgørelsen vægt på  

 at de senere (4 år efter strålebehandlingen) opståede tandskader måtte anses  

 for at være en følge af den nedsatte spytsekretion der var en følge af  

 strålebehandlingen.
 På den baggrund kan jeg ikke  

 umiddelbart tilslutte mig det sociale nævns opfattelse af at afledte  

 virkninger efter Ankestyrelsens praksis ikke var omfattet af  

 anvendelsesområdet  

 for dagældende hjælpemiddelbekendtgørelse.
4. Den Sociale Ankestyrelses manglende realitetsbehandling af Deres sag Ankestyrelsen anførte i  

 afgørelsen af 1. september 2000 og udtalelsen af 25. januar 2002 til mig om  

 baggrunden for ikke at antage sagen til principiel og/eller generel  

 behandling  

 bl.a. at Ankestyrelsen havde lagt vægt på at vurderingen af hvorvidt det  

 ansøgte behandlingsbehov skyldtes en medfødt anomali eller en lidelse der  

 kunne  

 sidestilles hermed, beroede på en konkret skønsmæssig tandlægelig vurdering.
 Jeg har ikke fundet grundlag  

 for at kritisere Ankestyrelsen for at have truffet afgørelse om ikke at  

 realitetsbehandle Deres sag under henvisning til at Deres sag ikke havde  

 principiel eller generel betydning.
5. Sammenfatning Jeg har kritiseret Ålborg  

 Kommunes og Det Sociale Nævn for Nordjyllands Amts begrundelser i  

 afgørelserne  

 af henholdsvis 23. februar 2000 og 4. august 2000.
 Jeg har endvidere kritiseret  

 kommunens og det sociale nævns sagsoplysning, og jeg har på den baggrund  

 henstillet til det sociale nævn at genoptage sagen med henblik på at der  

 træffes en ny afgørelse.
 For så vidt angår det sociale  

 nævns udtalelser af 15. november 2001 og 19. april 2002 om årsagssammenhæng  

 og  

 afledte virkninger, har jeg udtalt at jeg ikke umiddelbart kan tilslutte mig  

 nævnets opfattelse.
Jeg foretager mig herefter  

 ikke mere i sagen.
Jeg beder Dem afvente det sociale nævns fornyede  

 stillingtagen i sagen før De tager stilling til om der er grundlag for at  

 klage  

 til mig. Det sociale nævn orienterede  

 mig herefter om at nævnet den 22. januar 2004 havde meddelt A at hun var  

 berettiget til den ansøgte behandling efter reglerne i servicelovens § 97,  

 jf. den dagældende hjælpemiddelbekendtgørelses § 11. Nævnet udtalte at der  

 kunne ydes hjælp hvis behovet for tandbehandling beroede på en medfødt  

 tilstand.
Nævnet anså As lidelse for at være medfødt.
 Jeg meddelte herefter nævnet  

 at jeg ikke foretog mig mere i sagen.
