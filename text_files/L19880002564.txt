 I tilslutning til Udenrigsministeriets bekendtgørelse nr. 51 af 7. oktober  

 1959, Lovtidende C, meddeles det, at der i konventionen om Den Internationale  

 Søfartsorganisation, IMO, (indtil den 22. maj 1982 benævnt Den mellemstatlige  

 rådgivende Søfartsorganisation, IMCO) er foretaget en række ændringer,  

 hvorefter konventionens nugældende ordlyd er som følger:
KONVENTION ANGÅENDE DEN INTERNATIONALE SØFARTSORGANISATION De stater, der er deltagere i  

 nærværende konvention, opretter herved Den Internationale Søfartsorganisation  

 (i det efterfølgende betegnet som »Organisationen«).
Organisationens formål Artikel 1 Organisationens formål er:
Opgaver Artikel 2 Til fyldestgørelse af de i Afsnit I anførte formål skal Organisationen:
Artikel 3 Organisationen skal i sådanne spørgsmål, som den mener vil kunne afgøres  

 ved de inden for den internationale skibsfart normalt anvendte  

 fremgangsmåder, gøre indstilling i overensstemmelse hermed.
Når noget  

 spørgsmål vedrørende ubillige, indskrænkende foranstaltninger fra  

 skibsfartssammenslutningers side efter Organisationens mening ikke vil kunne  

 afgøres ved de inden for den internationale skibsfart normalt anvendte  

 fremgangsmåder, eller det faktisk har vist sig umuligt at afgøre spørgsmålet  

 på nævnte måde, skal Organisationen under forudsætning af, at spørgsmålet  

 først har været genstand for direkte forhandling mellem de pågældende  

 medlemmer, efter anmodning af et af disse medlemmer behandle spørgsmålet.
Medlemsskab Artikel 4 Som medlemmer af Organisationen kan optages alle stater under iagttagelse  

 af bestemmelserne i afsnit III.
Artikel 5 Medlemmer af De Forenede Nationer kan blive medlemmer af Organisationen  

 ved at blive deltagere i konventionen i overensstemmele med bestemmelserne i  

 artikel 71.
Artikel 6 Stater, der ikke er medlemmer af De Forenede Nationer, og som er blevet  

 opfordret til at sende repræsentanter til De Forenede Nationers  

 søfartskonference, der trådte sammen i Geneve den 19. februar 1948, kan blive  

 medlemmer ved at blive deltagere i konventionen i overensstemmelse med  

 bestemmelserne i artikel 71.
Artikel 7 Enhver stat, der ikke er berettiget til at blive medlem i medfør af  

 artikel 5 eller 6, kan ansøge om at blive medlem gennem Organisationens  

 generalsekretær og vil blive optaget som medlem, når den bliver deltager i  

 konventionen i overensstemmelse med bestemmelsen i artikel 71, under  

 forudsætning af, at dens ansøgning efter indstilling af rådet er blevet  

 accepteret af to tredjedele af medlemmerne bortset fra uegentlige medlemmer.
Artikel 8 Ethvert territorium eller enhver gruppe af territorier, hvorpå  

 konventionen i medfør af artikel 72 er bragt i anvendelse af det medlem, der  

 har ansvaret for dets internationale forbindelser, eller af De Forenede  

 Nationer, kan blive uegentligt medlem af Organisationen, når sådant medlem  

 eller De Forenede Nationer giver skriftlig meddelelse herom til De Forenede  

 Nationers generalsekretær.
Artikel 9 Et uegentligt medlem har samme rettigheder og forpligtelser som et medlem  

 i medfør af konventionen bortset fra, at det ikke har stemmeret i  

 forsamlingen og ikke kan vælges til medlem af rådet eller komiteen for  

 sikkerhed på søen; med dette forbehold skal ordet »medlem« i  

 konventionen anses for at omfatte uegentlige medlemmer, medmindre andet  

 fremgår af sammenhængen.
Artikel 10 Ingen stat og intet territorium kan blive eller vedblive med at være  

 medlem af Organisationen i strid med en resolution af De Forenede Nationers  

 plenarforsamling.
Organer Artikel 11 Organisationen skal bestå af en forsamling, et råd, en komite for  

 sikkerhed til søs, en juridisk komite, en komite til beskyttelse af  

 havmiljøet, en komite for teknisk samarbejde og sådanne hjælpeorganer, som  

 Organisationen til enhver tid måtte anse for nødvendige, samt et sekretariat.
Forsamlingen Artikel 12 Forsamlingen består af alle medlemmer.
Artikel 13 Forsamlingen afholder ordinære samlinger en gang hvert andet år.  

 Ekstraordinære samlinger indkaldes med tres dages varsel, når en tredjedel af  

 medlemmerne giver meddelelse til generalsekretæren om, at de ønsker afholdt  

 en samling, eller ligeledes med tres dages varsel, når rådet måtte anse dette  

 for nødvendigt.
Artikel 14 Forsamlingen er beslutningsdygtig, når et flertal af medlemmerne bortset  

 fra uegentlige medlemmer er til stede.
Artikel 15 Forsamlingens opgaver skal være:
Rådet Artikel 16 Rådet skal bestå af toogtredive medlemmer som vælges af Forsamlingen.
Artikel 17 Ved valg af medlemmer til Rådet skal Forsamlingen iagttage følgende  

 kriterier:
Artikel 18 Medlemmer, der i overensstemmelse med artikel 16 er repræsenteret i Rådet,  

 skal fungere indtil afslutningen af forsamlingens næste ordinære samling.  

 Medlemmerne kan genvælges.
Artikel 19 Artikel 20 Rådet skal indbyde et hvilket som helst medlem til uden stemmeret at  

 deltage i dets forhandlinger vedrørende ethvert spørgsmål af særlig interesse  

 for det pågældende medlem.
Artikel 21 Artikel 22 Rådet udnævner med forsamlingens godkendelse generalsekretæren.
Rådet  

 træffer endvidere foranstaltning til ansættelse af sådant personale, som i  

 øvrigt måtte være nødvendigt, og fastsætter vilkårene for generalsekretærens  

 og det øvrige personales ansættelse og tjenesteforhold, idet sådanne vilkår  

 såvidt muligt skal være i overensstemmelse med, hvad der er fastsat for De  

 Forenede Nationer og de herunder hørende særlige institutioner.
Artikel 23 Rådet aflægger beretning til forsamlingen ved hver ordinær samling om det  

 arbejde, Organisationen har udført siden forsamlingens sidste ordinære  

 samling.
Artikel 24 Rådet forelægger Forsamlingen Organisationens regnskabsmæssige oversigt  

 ledsaget af dets bemærkninger og indstilling.
Artikel 25 Artikel 26 Mellem Forsamlingens samlinger varetager Rådet alle Organisationens  

 opgaver med undtagelse af at stille forslag i henhold til artikel 15 j).  

 Rådet skal især varetage koordineringen af aktiviteterne i Organisationens  

 organer og foretage sådanne justeringer i arbejdsprogrammet, som er strengt  

 nødvendige for at sikre den effektive udførelse af Organisationens opgaver.
Komiteen for sikkerhed på søen Artikel 27 Komiteen for sikkerhed på søen består af alle medlemmer.
Artikel 28 Artikel 29 Komiteen for sikkerhed på søen skal forelægge Rådet:
Artikel 30 Komiteen for sikkerhed på søen træder sammen mindst en gang om året.
Den  

 vælger sine embedsmænd en gang om året og vedtager sin egen forretningsorden.
Artikel 31 Uanset om andet er bestemt i denne konvention, men under forudsætning af,  

 at bestemmelserne i artikel 27 er iagttaget, skal komiteen for sikkerhed på  

 søen under udførelsen af de opgaver, som er blevet overdraget den i henhold  

 til en international konvention eller et andet instrument efterleve de  

 relevante bestemmelser i den pågældende konvention eller det pågældende  

 instrument, hvilket særligt gælder bestemmelser vedrørende forretningsgangen.
Den juridiske komite Artikel 32 Den juridiske komite består af alle medlemmer.
Artikel 33 Artikel 34 Den juridiske komite forelægger Rådet:
Artikel 35 Den juridiske komite træder sammen mindst en gang om året.
Den vælger sine  

 embedsmænd en gang om året og vedtager sin egen forretningsorden.
Artikel 36 Uanset om andet er bestemt i denne konvention, men under forudsætning af,  

 at bestemmelserne i artikel 32 er iagttaget, skal den juridiske komite under  

 udførelsen af de opgaver, som er blevet overdraget den i henhold til en  

 international konvention eller et andet instrument, efterleve de relevante  

 bestemmelser i den pågældende konvention eller det pågældende instrument,  

 hvilket særligt gælder bestemmelser vedrørende forretningsgangen.
Komiteen til beskyttelse af havmiljøet Artikel 37 Komiteen til beskyttelse af havmiljøet består af alle medlemmer.
Artikel 38 Komiteen til beskyttelse af havmiljøet skal behandle ethvert spørgsmål,  

 som falder ind under Organisationens område, og som vedrører forebyggelse af  

 og kontrol med havforurening fra skibe, og skal især:
Artikel 39 Komiteen til beskyttelse af havmiljøet skal forelægge Rådet:
Artikel 40 Komiteen til beskyttelse af havmiljøet træder sammen mindst en gang om  

 året.
Den vælger sine embedsmænd en gang om året og vedtager sin egen  

 forretningsorden.
Artikel 41 Uanset om andet er bestemt i denne konvention, men under forudsætning af,  

 at bestemmelserne i artikel 37 er iagttaget, skal komiteen til beskyttelse af  

 havmiljøet under udførelsen af de opgaver, som er blevet overdraget den i  

 henhold til en international konvention eller et andet instrument efterleve  

 de relevante bestemmelser i den pågældende konvention eller det pågældende  

 instrument, hvilket særligt gælder bestemmelser om forretningsgangen.
Komiteen for teknisk samarbejde Artikel 42 Komiteen for teknisk samarbejde består af alle medlemmer.
Artikel 43 Artikel 44 Komiteen for teknisk samarbejde skal forelægge Rådet:
Artikel 45 Komiteen for teknisk samarbejde træder sammen mindst en gang om året.
Den  

 vælger sine embedsmænd en gang om året og vedtager sin egen forretningsorden.
Artikel 46 Uanset om andet er bestemt i denne konvention, men under forudsætning af,  

 at bestemmelserne i artikel 42 er iagttaget, skal komiteen for teknisk  

 samarbejde under udførelsen af de opgaver, som er blevet overdraget den i  

 henhold til en international konvention eller et andet instrument, efterleve  

 de relevante bestemmelser i den pågældende konvention eller det pågældende  

 instrument, hvilket særligt gælder bestemmelser vedrørende forretningsgangen.
Sekretariatet Artikel 47 Sekretariatet består af generalsekretæren og det personale, som  

 Organisationen finder fornødent.
Generalsekretæren er Organisationens øverste  

 embedsmand og ansætter under iagttagelse af bestemmelserne i artikel 22 det  

 ovenfor nævnte personale.
Artikel 48 Sekretariatet skal opbevare alt sådant materiale, som måtte være  

 nødvendigt for den effektive varetagelse af Organisationens opgaver og skal  

 udarbejde, samle og udsende meddelelser, dokumenter, dagsordener,  

 mødereferater og oplysninger, som måtte behøves til Organisationens arbejde.
Artikel 49 Generalsekretæren udarbejder og forelægger for Rådet regnskabsmæssig  

 oversigt for hvert år og et toårigt budgetudkast med overslaget for hvert år  

 opført særskilt.
Artikel 50 Generalsekretæren skal holde medlemmerne underrettet om alt vedrørende  

 Organisationens virksomhed.
Ethvert medlem kan udpege en eller flere  

 repræsentanter til at stå i forbindelse med generalsekretæren.
Artikel 51 I udøvelsen af deres pligter må generalsekretæren og personalet ikke  

 indhente eller modtage instruktioner fra nogen regering eller fra nogen  

 myndighed uden for Organisationen.
De skal afholde sig fra enhver handling,  

 som måtte være uforenelig med deres stilling som internationale embedsmænd.  

 Hvert medlem forpligter sig for sit vedkommende til at respektere den  

 udelukkende internationale karakter af de opgaver, der påhviler  

 generalsekretæren og personalet, og til ikke at forsøge at påvirke de  

 pågældende ved udførelsen af deres hverv.
Artikel 52 Generalsekretæren skal påtage sig enhver anden opgave,som måtte blive ham  

 pålagt i henhold til konventionen, eller af forsamlingen eller rådet.
Finanser Artikel 53 Hvert medlem afholder vederlag, rejseomkostninger og andre udgifter for  

 dets delegation til møder, som afholdes af organisationen.
Artikel 54 Rådet behandler de af generalsekretæren udarbejdede regnskaber og  

 budgetoverslag og forelægger dem for Forsamlingen ledsaget af dets  

 bemærkninger og forslag.
Artikel 55 Artikel 56 Ethvert medlem, som undlader at opfylde sine finansielle forpligtelser  

 over for Organisationen inden et år efter, at forpligtelserne skulle have  

 været opfyldt, har ikke stemmeret i Forsamlingen, Rådet, komiteen for  

 sikkerhed på søen, den juridiske komite, komiteen til beskyttelse af  

 havmiljøet eller komiteen for teknisk samarbejde, medmindre forsamlingen  

 efter eget skøn gør en undtagelse fra denne bestemmelse.
Afstemning Artikel 57 Medmindre andet er bestemt i konventionen eller i enhver anden  

 international overenskomst, som tildeler Forsamlingen, Rådet, komiteen for  

 sikkerhed på søen, den juridiske komite, komiteen til beskyttelse af  

 havmiljøet eller komiteen for teknisk samarbejde opgaver, skal følgende gælde  

 med hensyn til afstemning i disse organer:
Organisationens hovedsæde Artikel 58 Forhold til De Forenede Nationer og andre  

 organisationer Artikel 59 I overensstemmelse med artikel 57 i De Forenede Nationers Pagt skal  

 Organisationen knyttes til De Forenede Nationer som den særlige institution  

 for spørgsmål vedrørende skibsfart og skibsfartens indvirkning på havmiljøet.  

 Denne tilknytning tilvejebringes ved en overenskomst med De Forenede Nationer  

 i henhold til artikel 63 i De Forenede Nationers Pagt.
Overenskomsten indgås  

 under iagttagelse af artikel 25.
Artikel 60 Organisationen skal samarbejde med en hvilken som helst særlig institution  

 indenfor De Forenede Nationer i spørgsmål, som måtte være af fælles interesse  

 for Organisationen og den pågældende særlige institution, og skal behandle  

 sådanne spørgsmål og med hensyn til disse handle i overensstemmelse med den  

 pågældende særlige institution.
Artikel 61 I spørgsmål, der ligger inden for dens område, kan Organisationen  

 samarbejde med andre mellemstatslige organisationer, der ikke er særlige  

 institutioner under De Forenede Nationer, men hvis interesse og virksomhed er  

 beslægtet med Organisationens formål.
Artikel 62 I spørgsmål, der ligger inden for dens område, kan Organisationen træffe  

 passende foranstaltninger med henblik på rådslagning og samarbejde med  

 internationale organisationer, der ikke er regeringsorganisationer.
Artikel 63 Med forbehold af godkendelse af Forsamlingen med to tredjedeles  

 stemmeflerhed kan Organisationen overtage sådanne opgaver, hjælpemidler og  

 forpligtelser, der ligger inden for dens område, fra enhver anden  

 international organisation,hvad enten denne er en regeringsorganisation eller  

 ikke, som måtte blive overført til Organisationen ved internationale aftaler  

 eller ved gensidige ordninger truffet mellem de respektive organisationers  

 kompetente myndigheder.
På lignende måde kan Organisationen overtage  

 administrative opgaver,der falder inden for dens område, og som er blevet  

 betroet til en regering i henhold til bestemmelserne i et hvilket som helst  

 internationalt instrument.
Retsstilling, privilegier og immuniteter Artikel 64 Bestemmelserne i konventionen om de særlige institutioners rettigheder og  

 immuniteter, der er godkendt af De Forenede Nationers plenarforsamling den  

 21. november 1947, skal være bestemmende for den retsstilling og de  

 privilegier og immuniteter, der tilstås Organisationen, eller som er knyttet  

 til denne, dog med forbehold af sådanne ændringer, som måtte blive anført i  

 den endelige (eller reviderede) tekst i tillægget, der er godkendt af  

 Organisationen i overensstemmelse med §§ 36 og 38 i nævnte konvention.
Artikel 65 Ethvert medlem forpligter sig til, indtil det, for så vidt angår denne  

 organisation, har tiltrådt nævnte konvention, at bringe de i tillæg II til  

 nærværende konvention indeholte bestemmelser i anvendelse.
Ændringer Artikel 66 Forslag til ændringer i konventionen skal af generalsekretæren tilstilles  

 medlemmerne mindst seks måneder før, forslagene kommer til behandling i  

 Forsamlingen. Ændringer vedtages med to trediedeles stemmeflerhed i  

 Forsamlingen.
Tolv måneder efter, at en ændring er vedtaget af  

 Organisationens medlemmer med to tredjedeles flertal, bortset fra uegentlige  

 medlemmer, træder den i kraft for alle medlemmer.
Såfremt et medlem inden for  

 de første 60 dage af denne tolv måneders periode afgiver meddelelse om  

 udtræden af Organisationen på grund af en ændring, skal udtræden, uanset  

 bestemmelserne i artikel 73, få virkning fra den dato, hvor ændringen træder  

 i kraft.
Artikel 67 Enhver ændring, der vedtages i medfør af artikel 66 skal deponeres hos De  

 Forenede Nationers generalsekretær, som straks vil fremsende et eksemplar af  

 ændringen til alle medlemmer.
Artikel 68 Erklæring om tiltræden eller ikke-tiltræden som omhandlet i artikel 66  

 sker ved til generalsekretæren at fremsende et dokument, der deponeres hos De  

 Forenede Nationers generalsekretær.
Generalsekretæren underretter medlemmerne  

 om modtagelsen af ethvert sådant dokument og om den dato, på hvilken  

 ændringen træder i kraft.
Fortolkning Artikel 69 Ethvert spørgsmål eller enhver tvist vedrørende fortolkningen eller  

 anvendelsen af konventionen skal henvises til afgørelse i Forsamlingen, eller  

 afgøres på en sådan måde, som de stridende parter måtte enes om.
Intet, som  

 er indeholdt i denne artikel, skal hindre Organisationens organer i at afgøre  

 ethvert sådant spørgsmål, eller enhver sådan tvist, som måtte opstå under  

 udførelsen af det pågældende organs opgaver.
Artikel 70 Ethvert juridisk spørgsmål, der ikke kan afgøres i medfør af  

 bestemmelserne i artikel 69, skal af Organisationen forelægges den  

 mellemfolkelige domstol, for at denne kan afgive responsum i overensstemmelse  

 med artikel 96 i De Forenede Nationers pagt.
AFSNIT XIX Forskellige bestemmelser Artikel 71 Underskrift og tiltræden Med forbehold af bestemmelserne i Afsnit III skal nærværende konvention  

 være åben for underskrift eller tiltræden, og stater kan blive deltagere i  

 konventionen ved:
 Tiltræden sker ved at deponere et instrument hos De Forenede Nationers  

 generalsekretær.
Artikel 72 Territorier Artikel 73 Udtræden Ikrafttræden Artikel 74 Nærværende konvention træder i kraft på den dato, da 21 stater, af hvilke  

 7 skal have en samlet tonnage af mindst 1.000.000 bruttotons, er blevet  

 deltagere i konventionen i overensstemmelse med artikel 71.
Artikel 75 De Forenede Nationers generalsekretær vil underrette alle de stater, der  

 var indbudt til De Forenede Nationers søfartskonference, og sådanne andre  

 stater, som måtte være blevet medlemmer, om den dato, på hvilken hver stat  

 bliver deltager i konventionen, samt om datoen for konventionens  

 ikrafttræden.
Artikel 76 Nærværende konvention, hvis engelske, franske og spanske tekster er lige  

 autentiske, skal deponeres hos De Forenede Nationers generalsekretær, som vil  

 sende bekræftede eksemplarer heraf til hver af de stater, der var indbudt til  

 De Forenede Nationers søfartskonference, samt til sådanne andre stater, som  

 måtte være blevet medlemmer.
Artikel 77 De Forenede Nationer er bemyndiget til at registrere konventionen, så  

 snart den er trådt ikraft.
 TIL BEVIDNELSE HERAF har undertegnede, der er behørigt befuldmægtigede af  

 deres respektive regeringer, underskrevet denne konvention.
 Sket i Geneve den 6. marts 1948.
TILLÆG I (Dette tillæg faldt bort ved ændringen af artikel 17, vedtaget af  

 Forsamlingen ved resolution A. 69 (ES.II) den 15. september 1964 og trådt i kraft den 6. oktober 1967) TILLÆG II (Jf. artikel 65) Retsstilling, privilegier og immuniteter Følgende bestemmelser vedrørende  

 retsstilling, privilegier og immuniteter skal bringes i anvendelse af  

 medlemmerne over for eller i forbindelse med Organisationen, indtil de  

 pågældende medlemmer har tiltrådt konventionen om de særlige institutioners  

 rettigheder og immuniteter for så vidt angår Organisationen.
§ 1 Organisationen skal på hvert medlems territorium have en sådan  

 retsstilling, som er nødvendig til gennemførelsen af dens formål og til  

 udførelsen af dens opgaver.
§ 2 § 3 Ved anvendelsen af bestemmelserne i §§ 1 og 2 i nærværende tillæg skal  

 medlemmerne så vidt muligt tage hensyn til normalbestemmelserne i  

 konventionen om de særlige institutioners rettigheder og immuniteter.  

 Konventionen er tiltrådt af følgende 131 lande samt et uegentligt medlem:
