EF-Kommissionen har henledt medlemsstaternes opmærksomhed på, at disses  

 ordregivende myndigheder ikke altid overholder bestemmelserne i direktiverne  

 om bygge- og anlægsvirksomhed (71/305/EØF med senere ændringer) og om  

 offentlige indkøb (77/62/EØF med senere ændringer) vedrørende  

 offentliggørelse af udbud.
I denne forbindelse har Kommissionen især påtalt  

 det forhold, at de ordregivende myndigheder som oftest undlader at reagere på  

 henvendelser fra Kontoret for De Europæiske Fællesskabers Officielle  

 Publikationer i tilfælde, hvor myndighederne i deres offentliggørelser af  

 udbud i Supplementet til EF-Tidende ikke følger de foreskrevne tidsfrister.  

 Kommissionen erindrer om, at Publikationskontoret i sådanne tilfælde pr.  

 telex skal opfordre den pågældende myndighed til at sende en korrekt  

 udbudsbekendtgørelse inden 48 timer (dog 24 timer i hastetilfælde), at at  

 Kontoret, såfremt myndigheden ikke overholder denne procedure, videresender  

 sagen til Kommissionen med henblik på eventuel iværksættelse af en  

 overtrædelsesprocedure.
 På denne baggrund har Kommissionen henstillet til medlemsstaterne, at  

 procedurerne for offentliggørelse, herunder de gældende frister, overholdes.
Det er Bygge- og Boligstyrelsens og Industri- og Handelsstyrelsens  

 indtryk, at det ikke specielt er danske myndigheders manglende efterleven af  

 bestemmelserne, der har foranlediget Kommissionens henvendelse.
I denne er  

 der således ikke anført eksempler på forsømmelser fra dansk side.
På foranledning af Kommissionens henstilling skal man dog hermed benytte  

 lejligheden til at understrege nødvendigheden af, at de procedurer, der skal  

 følges ved offentliggørelse af udbud, der er omfattet de nævnte direktiver,  

 nøje overholdes.
Til orientering vedlægges kopi af en skrivelse af 20. juli  

 1989 fra Kommissionen, hvori disse procedurer er beskrevet.
Opmærksomheden  

 henledes særligt på afsnittene om udformningen af udbudsbekendtgørelser,  

 fristbestemmelserne samt om de forholdsregler, der skal iagttages i tilfælde,  

 hvor foreskrevne frister ikke er overholdt.
 P.D.V.
 E.B.
Michael Jacobsen Fuldmægtig Bygge- og Boligstyrelsen Lars Koefoed-Johnsen Industri- og Handelsstyrelsen Bilag 1 I forbindelse med offentliggørelsen af udbudsbekendtgørelser i  

 supplementet til EFT som fastsat i direktiverne om offentlige kontrakter har  

 Kommissionens tjenestegrene bemærket, at et betydeligt antal ordregivende  

 myndigheder ikke retter sig efter bestemmelserne om offentliggørelse af disse  

 bekendtgørelser og ikke overholder de frister, der fastsat i nævnte  

 direktiver.
 Disse spørgsmål, især fristerne, blev drøftet under det 19. møde i Det  

 Rådgivende Udvalg for Offentlige Kontrakter og resultatet af dette møde blev  

 tilsendt medlemsstaternes faste repræsentationer ved mit brev af 21. april  

 1981.
 Ved den lejlighed konkluderedes det, at problemet skulle kunne løses, hvis  

 regeringerne giver samtlige ordregivende myndigheder i medlemsstaterne meget  

 nøje instruktioner om de procedurer, der skal følges, for at bestemmelserne  

 om offentliggørelse af udbudsbekendtgørelserne, som er fastsat i  

 EF-direktiverne, overholdes fuldt ud.
 På trods heraf blev der ikke ved den kontrol, der blev udført i perioden  

 fra 15.3.1981-15.6.1981 konstateret nogen forbedring af situationen.  

 Kommissionen meddelte derfor pr. brev af 15. september 1981 fra  

 Generalsekretariatet medlemsstaterne, at den havde vedtaget følgende  

 procedure: Kontoret for De Europæiske Fællesskabers Officielle Publikationer  

 tilbagesender de bekendtgørelser, hvis frister ikke overholder gældende  

 regler, og det opfordrer de ordregivende myndigheder til at tilpasse  

 bekendtgørelserne disse regler og suspendere offentliggørelsen i  

 medlemsstaten, indtil en ny frist er fastsat i overensstemmelse med  

 direktiverne.
Det har imidlertid vist sig, at direktivernes frister fortsat ikke  

 overholdes trods de telexer, som Publikationskontoret har sendt.
Desuden har  

 Publikationskontoret nu fået til opgave at se på andre typer  

 uregelmæssigheder end manglende overholdelse af fristerne.
 Kommissionen har således den 14. oktober 1987 sendt et brev til  

 medlemsstaterne og meddelt dem, at en undersøgelse til konstatering af  

 overtrædelsen indledes over for ordregivende myndigheder, der ikke  

 efterkommer en anmodning fra Publikationskontoret.
Trods ovennævnte initiativer må det konstateres, at spørgsmålet hidtil  

 ikke har udviklet sig positivt.
Denne situation kombineret med, at der ved  

 direktiv 88/295/EØF er blevet indført tre nye modeller til  

 udbudsbekendtgørelser og med styrkelsen af kontrollen med overholdelsen af  

 reglerne om offentlige udbud, er grunden til, at der må træffes passende  

 foranstaltninger til løsning af problemet.
Hertil kommer, at der ved samme direktiv er indført nye forpligtelser med  

 hensyn til udbudsbekendtgørelserne.
Dette medfører, at der må gennemføres en  

 undersøgelse af de praktiske aspekter i forbindelse med deres anvendelse.
Til dette formål kan jeg meddele Dem, at Direktoratet for Offentlige  

 Aftaler sammen med Kontoret for De Europæiske Fællesskabers Officielle  

 Publikationer har fastlagt en række forholdsregler vedrørende - de praktiske aspekter i forbindelse med ikrafttrædelsen af Rådets  

 direktiv 88/295/EØF af 22.3.1988 om ændring af direktiv 77/62/EØF og om  

 ophævelse af visse bestemmelser i direktiv 80/767/EØF; - styrkelse af kontrollen med overholdelse af reglerne om offentlige  

 kontrakter ved offentliggørelsen af udbudsbekendtgørelserne; - de procedurer, der skal følges hvis offentliggørelse ikke er  

 obligatorisk.
 Det Rådgivende Udvalg for Offentlige Kontrakter afgav en positiv udtalelse  

 om disse nye forholdsregler på sit 42. møde den 2. april 1989.
1.  PRAKTISKE ASPEKTER I FORBINDELSE MED IKRAFTTRÆDELSEN AF DIREKTIV  

 88/295/EØF 1.1. Medlemsstaterne har ikke transformeret direktivet Bekendtgørelser,  

 der udformes efter de gamle modeller, offentliggøres uændret, og Kommissionen  

 indleder en overtrædelsesprocedure vedrørende den pågældende medlemsstats  

 manglende gennemførelse.
1.2. Medlemsstaten har transformeret direktivet, men de ordregivende  

 myndigheder anvender endnu ikke de nye bestemmelser Publikationskontoret skal offentliggøre bekendtgørelserne, som de  

 foreligger, fordi de ordregivende myndigheder skal indrømmes en  

 tilpasningsperiode.
Dennes varighed må dog under alle omstændigheder ikke  

 overskride to måneder fra datoen for offentliggørelsen af gennemførelsesakten  

 i medlemsstaten.
1.3. Indholdet af resumeerne af udbudsbekendtgørelserne I artikel 9, stk. 6, i direktiv 88/295/EØF fastsættes, at »et resume  

 af hver bekendtgørelses hovedindhold offentliggøres på Fællesskabets øvrige  

 officielle sprog, dog således at kun den originale udgave er autentisk«.
 Hvis man holder sig til tekstens ordlyd, skal hovedindholdet først  

 udvælges og derefter udarbejdes i et resume.
 Til gengæld kan hovedindholdet i modellerne til bekendtgørelserne  

 begrænses, men ikke resumeres, uden at det ændres.
Spørgsmålet er derfor, hvilke principper der skal lægges til grund ved  

 udvælgelsen af hovedindholdet.
Efter Kommissionens opfattelse må den bydende  

 eller ansøgeren have de oplysninger, der er nødvendige for at vide, om hans  

 deltagelse i udbuddet kan være af interesse.
 De nødvendige oplysninger, der skal findes i resumeet, er derfor følgende:
- den ordregivende myndigheds navn og adresse - leveringsted - arten og mængden af de produkter, der skal leveres - leveringsfrist - navn og adresse på den myndighed, hvor de relevante dokumenter kan fås - frist for modtagelsen af buddene eller ansøgningerne om deltagelse - kriterierne for kvalitativ udvælgelse.
- den ordregivende myndigheds navn og adresse - art, mængde og værdi af de produkter, der skal leveres - foreløbig dato for indledning af proceduren for tildeling af  

 kontrakterne.
- den valgte udbudsform - den ordregivende myndigheds navn og adresse - dato for indgåelsen - antal modtagne bud - leverandørernes navne og adresser - art og mængde af de leverede produkter - betalt pris eller prisramme.
1.4. Fristernes begyndelse Fristerne begynder at løbe fra datoen for den ordregivende myndigheds  

 afsendelse af bekendtgørelsen.
Til grund lægges datoen for poststemplingen i  

 afsendelsesmedlemsstaten eller den dato, der er anført på telex- eller  

 telefaxskrivelsen eller telegrammet.
1.5. Den frist, som de ordregivende myndigheder skal overholde fra datoen  

 for afsendelsen af bekendtgørelsen - Fra den 1. januar 1989 gælder følgende frister for alle medlemsstater  

 undtagen Portugal, Grækenland og Spanien:
. 52 dage for modtagelsen af bud ved offentlige udbud . 37 dage for modtagelsen af anmodninger om deltagelse og 40 dage for  

 modtagelsen af bud ved begrænsede udbud . 15 dage for modtagelsen af anmodninger om deltagelse og 10 dage for  

 modtagelsen af bud ved begrænsede udbud i hastetilfælde . 48 dage efter indgåelsen af den pågældende kontrakt for bekendtgørelser  

 om indgåede aftaler.
 - Indtil Spanien, Portugal og Grækenland har gennemført direktiv  

 88/295/EØF, gælder de gamle frister, der omhandles i direktiv 77/62/EØF af  

 21.12.1976, for disse lande.
2.  STYRKELSE AF KONTROLLEN MED OVERHOLDELSEN AF REGLERNE OM OFFENTLIGE  

 KONTRAKTER VED OFFENTLIGGØRELSEN AF UDBUDSBEKENDTGØRELSERNE Jeg skal i det følgende underrette Dem om de procedurer, der skal følges,  

 i de tilfælde, hvor de ordregivende myndigheder ikke overholder visse  

 bestemmelser i direktiverne om offentlige kontrakter.
Disse procedurer  

 gennemføres gradvis en måned efter datoen for dette brev.
I de forskellige tilfælde, hvor Publikationskontoret tilsender  

 Direktoratet for Offentlige Kontrakter sagsakterne med henblik på eventuel  

 indledning af en overtrædelsesprocedurer, tilstiller det samtidig det  

 pågældende lands Faste Repræsentation en kopi af oversendelsesskrivelsen til  

 direktoratet.
Ved denne fremgangsmåde får De et systematisk overblik over  

 samtlige overtrædelser, der anses for at være de hyppigste, og som begås af  

 Deres lands ordregivende myndigheder i relation til reglerne om  

 offentliggørelse af offentlige udbud.
 Jeg skal ligeledes gøre Dem opmærksom på, at denne fremgangsmåde ikke  

 berører Kommissionens ret til at indlede en overtrædelsesprocedure, såfremt  

 udbudsbekendtgørelserne indeholder andre bestemmelser, der ikke er i  

 overensstemmelse med direktiverne, end dem, der har været nævnt i det  

 foregående.
 De tilfælde, som Kommissionen mest systematisk vil behandle efterhånden  

 som kapaciteten i Direktoratet for Offentlige Kontrakter tillader det, er  

 følgende:
2.1. Fristerne svarer ikke til direktivernes bestemmelser Publikationskontoret skal pr. telex opfordre den ordregivende myndighed  

 til at sende en ændret bekendtgørelse inden 48 timer (kun 24 timer i  

 hastetilfælde). Svarer den ordregivende myndighed ikke, offentliggøres den  

 oprindelige bekendtgørelse uændret, og publikationskontoret sender sagens  

 akter til Direktoratet for Offentlige Kontrakter med henblik på eventuel  

 indledning af en overtrædelsesprocedure.
2.2. Den ordregivende myndighed sender dokumenter vedrørende udbuddet   

 i stedet for en bekendtgørelse Publikationskontoret skal pr. telex anmode den ordregivende myndighed om  

 inden 10 dage at sende en bekendtgørelse udformet i overensstemmelse med den  

 model, der findes i bilaget til det relevante direktiv.
De nye frister skal  

 løbe fra datoen for afsendelsen af den bekendtgørelse, der er udformet i  

 overensstemmelse med modellen.
Svarer den ordregivende myndighed ikke, sender  

 Publikationskontoret sagens akter til Direktoratet for Offentlige Kontrakter  

 med henblik på eventuel indledning af en overtrædelsesprocedure.
2.3. Bekendtgørelsens tekst er ulæselig eller ufuldstændig Publikationskontoret skal pr. telex anmode den ordregivende myndighed om  

 inden 48 timer (kun 24 timer i hastetilfælde) at sende et nyt eksemplar af  

 udbudsbekendtgørelsen.
Svarer den ordregivende myndighed ikke, offentliggør  

 Publikationskontoret den oprindelige bekendtgørelse uændret og sender sagens  

 akter til Direktoratet for Offentlige Kontrakter med henblik på eventuel  

 indledning af en overtrædelsesprocedure.
2.4. Bekendtgørelser, hvis længde overstiger en side i EFT, dvs. ca. 650  

 ord Publikationskontoret skal pr. telex anmode den ordregivende myndighed om  

 inden 10 dage at sende en bekendtgørelse, hvis tekst overholder længden i den  

 model, der er gengivet i direktiverne.
De nye frister løber fra datoen for  

 afsendelsen af den bekendtgørelse, der er udarbejdet i overensstemmelse med  

 modellen.
Svarer den ordregivende myndighed ikke, sender Publikationskontoret  

 sagens akter til Direktoratet for Offentlige Kontrakter med henblik på  

 eventuel indledning af en overtrædelsesprocedure.
2.5. Bekendtgørelsen ankommer for sent til publikationskontoret og dens  

 offentliggørelse inden for de frister, der fastsættes i direktiverne, er  

 derfor ikke mulig Publikationskontoret skal pr. telex anmode den ordregivende myndighed om  

 inden 48 timer (kun 24 timer i hastetilfælde) at sende en ændret  

 bekendtgørelse.
De nye frister løber fra datoen for afsendelsen af denne  

 ændrede bekendtgørelse.
Svarer den ordregivende myndighed ikke,  

 offentliggøres den oprindelige bekendtgørelse uændret, og  

 Publikationskontoret sender sagens akter til Direktoratet for Offentlige  

 Kontrakter med henblik på eventuel åbning af en overtrædelsesprocedure.
I den  

 forbindelse tager direktoratet hensyn til de involveredes andel af ansvaret  

 for den konstaterede forsinkelse.
3.  PROCEDURE, HVOR OFFENTLIGGØRELSE IKKE ER OBLIGATORISK Her gælder følgende bestemmelser:
3.1. Offentliggørelsen omfattes af en EF-bestemmelse Den ordregivende myndighed skal ved offentliggørelsen anvende den model  

 der er fastsat i de relevante EF-bestemmelser.
3.2. Offentliggørelsen omfattes ikke af en EF-bestemmelse Visse ordregivende myndigheder sender Publikationskontoret  

 udbudsbekendtgørelser, hvis offentliggørelse ikke kræves ifølge  

 EF-bestemmelserne.
 Kommissionen finder det ud fra bestræbelserne på en liberallisering af de  

 offentlige kontrakter ønskeligt at medlemsstaterne inden for de grænser, som  

 budgettet tillader, får mulighed for at offentliggøre udbudsbekendtgørelser,  

 selv om det ikke kræves i de gældende bestemmelser.
 Der findes ikke for disse publikationer modeller til bekendtgørelser, som  

 de ordregivende myndigheder skal overholde.
 Forsøgsvis offentliggøres derfor meddelelserne om disse udbud, såfremt de  

 ikke overskrider 650 ord.
