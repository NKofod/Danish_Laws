Anpartsreglerne  

 - fast ejendom - udlejning Spørgsmål 1. Vil personer, der i 2002 eller senere erhverver  

 kommanditanparter i K/S K med overtagelse 31.12.2002 eller senere, blive  

 omfattet af personskattelovens § 4, stk. 1, nr. 10 eller 12 i indkomståret  

 2002  

 eller senere? 2. Bliver personer med kommanditanparter i K/S K omfattet af  

 personskattelovens § 4, stk. 1, nr. 12, såfremt A i et givet år foretager  

 genudlejning af et ledigt lejemål? 3. Hvis Ligningsrådets svar på spørgsmål 2 er et "ja",  

 er indkomsten for personer med kommanditanparter i K/S K da alene omfattet af  

 personskattelovens § 4, stk. 1, nr. 12 i det indkomstår, hvor genudlejning  

 finder  

 sted? 4. Hvis Ligningsrådets svar på spørgsmål 2 er et "ja",  

 er indkomsten for personer med kommanditanparter i K/S K da alene er omfattet  

 af personskattelovens § 4, stk. 1, nr. 12 med en til lejemålet svarende  

 forholdsmæssig  

 andel af det skattemæssige resultat ? Svar Spørgsmål 1. Nej.
Der henvises til de i svaret angivne  

 forudsætninger.
Spørgsmål 2. Ja.
Indkomsten fra det genudlejede lejemål kan blive  

 omfattet af anpartsreglerne.
 Spørgsmål 3. Ja.
Spørgsmål 4. Ja.
Kun indtægter og udgifter, der kan henføres til  

 det formidlede lejemål omfattes af anpartsreglerne.
Beskrivelse af de faktiske  

 forhold B anmoder om bindende forhåndsbesked vedrørende beskatning af  

 købere af kommanditanparter i K/S K.
 B har tidligere udbudt 10-mands ejendomsprojekter i K/S-form.  

 Selskabet har nu stiftet et kommanditselskab K/S K og på vegne heraf  

 forestået  

 købet af en afskrivningsberettiget udlejningsejendom.
 B ønsker med virkning fra 31.12.2002 at sælge kommanditanparterne  

 i K/S K til et antal kommanditister, dog maksimalt 10 deltagere, som samtidig  

 køber en forholdsmæssig andel af anparterne i komplementaren,  

 (komplementarselskabet).
 Organisatorisk indplacering.
 A har en administrationsportefølje med selskabs- og  

 ejendomsadministration af en række kommanditselskaber og interessentskaber,  

 der  

 ejer ejendomme.
 Som en særlig funktion varetager A selskabsadministrationen af B`s  

 udbudte nye 10-mandskommanditselskaber, herunder K/S K.
 Ejendommen og lejekontrakter.
 Det er oplyst af spørgeren, at K/S K købte ejendommen C af D A/S  

 ultimo november 2002. Iflg. vurderingsoplysningerne er skødedatoen 16.  

 december  

 2002 med overtagelse den 1.december 2002.
 D A/S havde i september 2002 købt ejendommen sammen med en række  

 andre ejendomme af Ejendomsselskabet E (F A/S). I forbindelse med, at D A/S  

 købte ejendommen blev der indgået en ny lejekontrakt vedrørende denne ejendom  

 mellem D A/S og F A/S.
 Det oplyses, at K/S K overtager ejendommen med bestående  

 lejekontrakter, heriblandt F A/S dateret i september 2002.
 Spørgeren har oplyst, at hverken K/S K eller B har deltaget i  

 udarbejdelsen af de overtagne lejekontrakter og ej heller stillet krav til  

 betingelser eller indhold i øvrigt i lejekontrakterne.
 Lejen for december 2002 er opkrævet af sælgeren, som refunderer  

 denne leje via refusionsopgørelsen.
Administration Mellem K/S K og komplementarselskabet indgås en samlet aftale om  

  

 administration  

 af kommanditselskabet og dettes ejendomme  

                                                                         .
 Mellem komplementarselskabet og A indgås en aftale om  

  

 administration  

 af kommanditselskabet  

  

 .
 Komplementarselskabet indgår en aftale om  

  

 administration af  

 ejendommen  

  

 med en ekstern administrator, der afgiver erklæring om at kunne  

 opfylde betingelserne i personskattelovens § 4, stk. 1, nr. 12, idet han ikke  

 formidler eller administrerer udlejning for flere end 10 personer.
Styrelsens indstilling og  

 begrundelse Spørgsmål 1.
 Efter  

  

 personskattelovens § 4, stk. 1, nr. 10  

  

 omfattes  

 indkomst ved selvstændig erhvervsvirksomhed af anpartsreglerne, når antallet  

 af  

 ejere af virksomheden er større end 10, og skatteyderen ikke deltager i  

 virksomhedens drift i væsentligt omfang.
 Ved opgørelsen af antallet af ejere af virksomheden efter denne  

 regel medregnes alle ejere, herunder selskaber mv.
 Hvis komplementaren ikke har ejerandel i virksomheden, medregnes  

 komplementaren ikke ved opgørelsen af, om virksomheden har flere end 10  

 ejere.
 Det er oplyst, at B har planlagt at sælge kommanditanparterne i  

 K/S K med virkning fra den 31. december 2002 til et antal kommanditister, dog  

 maksimalt 10 deltagere, der samtidig køber en forholdsmæssig andel af  

 anparterne i komplementarselskabet.
 Kommanditisternes indkomst fra virksomheden vil herefter ikke  

 blive omfattet af anpartsreglerne i personskattelovens § 4, stk. 1, nr. 10,  

 hvis komplementaren ikke har ejerandel i virksomheden, og antallet af  

 kommanditister ikke overstiger 10.
 Efter  

  

 personskattelovens § 4, stk. 1, nr. 12, 1. pkt.  

  

 omfattes indkomst ved udlejning af afskrivningsberettiget fast ejendom og  

 inventar heri, uanset antallet af ejere, af anpartsreglerne, når formidling  

 eller administration af udlejning varetages af en anden virksomhed for flere  

 end 10 personer, og den enkelte person ikke deltager i virksomhedens drift i  

 væsentligt omfang.
 Det er oplyst, at selskabsadministrationen af kommanditselskabet  

 varetages af A i henhold til aftale indgået med komplementarselskabet.
 Ejendomsadministration varetages af en ekstern administrator, der  

 ikke formidler eller administrerer udlejning for flere end 10 personer.
 Kommanditisternes indkomst ved udlejning af ejendommen er herefter  

 ikke omfattet af anpartsreglerne i 2002 eller senere, idet det forudsættes:
at selskabsadministrationen og ejendomsadministrationen  

 såvel formelt som reelt er adskilt at formidling eller administrationen ikke faktisk foretages  

 af eller videregives til en anden virksomhed, der varetager formidling eller  

 administration af udlejning af afskrivningsberettiget fast ejendom og  

 inventar  

 heri, jf. personskattelovens § 4, stk. 1, nr. 12, således at formidlingen  

 eller  

 administrationen af udlejningen vil blive foretaget for flere end 10 personer Det er oplyst, at B ikke har deltaget i udarbejdelsen af de  

 overtagne lejekontrakter og ej heller har stillet krav til betingelser eller  

 indhold  

 i øvrigt i lejekontrakterne.
Disse anses derfor ikke som formidlet af B.
 Spørgsmål 1 besvares med nej under henvisning til de oven for  

 anførte forudsætninger vedrørende personskattelovens § 4, stk. 1, nr. 10 og  

 12.
 Spørgsmål 2.
Det er oplyst, at A pr.1.oktober 2002 har overtaget en  

 administrationsportefølje vedrørende selskabs- og ejendomsadministration af  

 en  

 række kommanditselskabers og interessentskaber, der ejer ejendomme.
Hertil  

 kommer opgaver inden for salg og udlejning af ejendomme.
 Hvis A foretager genudlejning af et ledigt lejemål, vil indkomsten  

 fra dette lejemål blive omfattet af anpartsreglerne, hvis A i det pågældende  

 år  

 har foretaget formidling af udlejning af afskrivningsberettiget fast ejendom  

 og  

 inventar heri for flere end 10 personer, jf. personskattelovens § 4, stk. 1,  

 nr. 12.
 Spørgsmål 2 besvares derfor med ja.
 Spørgsmål 3.
 Omfattes indkomsten af anpartsreglerne, gælder dette kun for  

 formidlingsåret og ikke for de efterfølgende indkomstår, hvis ejendommen i de  

 efterfølgende år administreres som forudsat i svaret på spørgsmål 1.
 Spørgsmål 3 besvares derfor med ja.
 Spørgsmål 4.
 Kun den del af indtægter og udgifter, der kan henføres til det  

 pågældende lejemål, vil være omfattet af anpartsreglerne, jf.  

 personskattelovens § 4, stk. 1, nr. 12.
 Spørgsmål 4 besvares derfor med ja.
 Ligningsrådet  

  

 tiltrådte  

 indstillingen.
