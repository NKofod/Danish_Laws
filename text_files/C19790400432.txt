1. Indledning Som led i de samlede bestræbelser på at harmonisere adresserne i BBR og  

 CPR foretages der omkring 1. juli 1979 et gennemløb af CPR's adresseindeks.  

 Dette kontrolgennemløb vil resultere i et aktuelt udskriftsmateriale over  

 resterende uoverensstemmelser mellem adresserne i de to registre; jfr. afsnit  

 2.
 Udskriftsmaterialet fra kontrolgennemløbet vil i lighed med materialet fra  

 samkøringerne i begyndelsen af december 1978 og begyndelsen af april 1979  

 afdække uoverensstemmelser mellem adresserne i de to registre.
 Med udgangspunkt i dette materiale skal kommunen undersøge og afhjælpe de  

 resterende uoverensstemmelser, således at der inden udgangen af juli måned  

 1979 kan tilvejebringes overensstemmelse mellem adresserne i de to registre-  

 jfr. boligministeriets cirkulæreskrivelse af 21. juni 1979. Ovennævnte  

 medfører, at indrapportering til BBR må foretages, således at eventuelle  

 korrektioner indgår ved edb-kørslen i slutningen af juli måned.
 Vedrørende de nærmere retningslinier for adressekoordineringen henvises  

 til BBR-meddelelse 1978 nr. 5 og 7.
2. Udskriftsmateriale Udskriftsmaterialet fra kontrolgennemløbet kan ikke direkte sammenlignes  

 med materialet fra samkøringerne i begyndelsen af december 1978 og  

 begyndelsen af april 1979, idet materialet alene fremkommer ved et gennemløb  

 af CPR's adresseindeks.
Som følge heraf kan der selvsagt ikke udskrives  

 støtteoplysninger fra BBR om boligernes art og størrelse.
 Kontrolgennemløbet vil resultere i udskrivning af følgende  

 anmærkningstyper:
A: Adresser uden nuværende og tidligere persontilmelding B: Adresser uden nuværende persontilmelding C: Personer på adresser med boligtypekode blank, 0 eller 7 Ovennævnte anmærkningstyper udskrives i adresseorden på samme liste.  

 Udover udskrivningen af anmærkninger foretages der en total optælling af  

 adresser med og uden persontilmelding i CPR's adresseindeks.
Generelt gælder,  

 at materialet udskrives i to eksemplarer og sendes til kommunens  

 folkeregister.
Folkeregistret videregiver det ene eksemplar til  

 BBR-myndigheden.
 ad anmærkningstype A: Adresser uden nuværende og tidligere  

  persontilmeldinger (adresse oprettet fra BBR).
 På anmærkningslisten udskrives vejnavn, vejkode, husnummer og evt. etage  

 og sidebetegnelse samt boligtypekode.
Anmærkningstype A vedrører adresser med boligtypekode 1 (egentlig  

 beboelseslejlighed), 3 (enkeltværelse) og 4 (fælleshusholdning,  

 døgninstitution), hvor der aldrig har været persontilmelding.
Disse adresser  

 med boligtypekode er maskinelt overført fra BBR til CPR ved samkøringerne  

 eller ved den efterfølgende driftsfase.
 Forholdet kan bl.a. skyldes, at enheden i BBR er registreret med en  

 fejlagtig adresse eller med fejlagtig anvendelse (en erhvervsenhed, der er  

 registreret som helårsbolig). Endvidere kan der være tale om en fejlagtig  

 registrering i CPR (der bor reelt personer på den udskrevne adresse, men  

 disse er registreret under en anden adresse). Iøvrigt henvises til omtalen i  

 BBR-meddelelse 1978, nr. 5, s. 5, af enhedsadresser, der forud for de  

 maskinelle adressesammenligninger, alene fandtes i BBR.
 ad anmærkningstype B: Adresser uden nuværende persontilmelding (med  

 angivelse af seneste fraflytningskvartal).
 På anmærkningslisten udskrives vejnavn, vejkode, husnummer og ovt. etage.  

 og sidebetegnelse, boligtypekode samt årstal og kvartal for seneste  

 fraflytning.
Anmærkningstype B vedrører adresser med boligtypekode 1, 3 eller 4, hvor  

 der i 1979 ikke har været tilmeldt personer i CPR.
Adresserne fremstår  

 således som helårsboliger, der igennem længere tid har været ubeboede.
Forholdet kan skyldes, at der reelt er tale om en ubeboet helårsbolig.
Er  

 dette tilfældet vil registreringen udvise de faktiske forhold og således være  

 korrekt.
Der kan imidlertid også være tale om, at enhedens anvendelse er  

 fejlagtigt registreret i BBR (helårsboligen kan f.eks. være nedlagt og  

 anvendes nu til erhvervs- eller fritidsformål).
ad anmærkningstype C: Personer på adresser med boligtypekode blank,  0  

 eller 7 På anmærkningslisten udskrives vejnavn, vejkode, husnummer og evt. etage-  

 og sidebetegnelse, boligtypekode samt personnumre og- navne for personer, der  

 er registreret med bopæl på adressen.
Anmærkningstype C vedrører adresser med nuværende persontilmelding, hvor  

 boligtypekoden må betegnes som ukorrekt.
Nedenfor følger en særskilt omtale  

 af de ukorrekte boligtypekoder.
Blank boligtypekode Forholdet vedrører adresser, hvor der efter begyndelsen af april 1979  

 (tidspunkt for den fornyede samkøring) er tilmeldt personer i CPR samtidig  

 med, at der ikke i BBR, er registreret en bolig på adressen.
Forholdet kan  

 således indikere, at der mangler registrering af boligen i BBR.
Boligtypekode 0 Boligtypekode 0 kan alene stamme fra den fornyede samkøring i begyndelsen  

 af april og viser, at der i BBR ikke fandtes en bolig på dette tidspunkt,  

 samt at fejlen/uoverensstemmelsen endnu ikke er undersøgt.
Vedrørende disse  

 uoverensstemmelser henvises til omtalen i BBR- meddelelse 1978, nr. 5, s. 6,  

 af beboelsesadresser, der forud for de maskinelle adressesammenligninger  

 alene fandtes i CPR.
 Boligtypekode 7.
Boligtypekode 7 er maskinelt indsat i CPR ved adresser, hvor der i BBR,  

 efter den fornyede samkøring i begyndelsen af april 1979 er registreret en  

 nedrivning, en ændret anvendelse (overgang til erhverv) eller en  

 adresseændring.
Forholdet kan enten skyldes, at personer har undladt at melde  

 flytning eller at nedlæggelsen af boligen i BBR er fejlagtig.
