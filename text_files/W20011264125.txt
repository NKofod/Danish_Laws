Der blev klaget over, at patientens egen læge ikke havde  

 foranlediget nærmere undersøgelser af hende, og at lægerne  

 i november 1999 ophørte med at behandle patienten med Prednisolon.
Der  

 blev endvidere klaget over, at lægerne trappede patienten for hurtigt  

 ud af prednisolonbehandlingen.
Klage over undersøgelse og behandling i  

 forbindelse med lungekræft Nævnet fandt ikke grundlag for kritik af den praktiserende  

 læge og lagde herved vægt på, at patienten ikke  

 ønskede sine lunger undersøgt.
 Nævnet fandt endvidere ikke grundlag for kritik af de læger,  

 som i november 1999 stopppede prednisolonbehandlingen, og lagde herved  

 vægt på, at man fandt stærk mistanke om infektion.  

 Nævnet oplyste, at behandling med Prednisolon kan føre til  

 hastig forværring af tilstanden, hvis der foreligger en  

 hjerneinfektion.
 Nævnet fandt heller ikke grundlag for kritik af de læger, som  

 i december 1999 trappede patienten ud af prednisolonbehandlingen, og lagde  

 herved vægt på, at en høj dosis Prednisolon kan  

 medføre mange alvorlige og undertiden fatale bivirkninger.
