 I henhold til kgl. resolution af 15. juni 1984 har Danmark ratificeret en  

 i Hamborg den 27. april 1979 udfærdiget international konvention om maritim  

 eftersøgning og redning.
 Konventionen og et dertil hørende tillæg har følgende ordlyd:
INTERNATIONAL KONVENTION OM MARITIM EFTERSØGNING OG REDNING, 1979 KONVENTIONENS DELTAGERE, SOM ER OPMÆRKSOMME PÅ den store vægt, der i adskillige konventioner lægges  

 på ydelse af hjælp til personer i nød på havet og på enhver kyststats  

 etablering af fyldestgørende og effektive foranstaltninger for  

 kystovervågning og for eftersøgnings- og redningstjenester, SOM HAR TAGET HENSYN TIL rekommandation 40 vedtaget af den internationale  

 konference om sikkerhed for menneskeliv på søen, 1960, som erkender  

 ønskeligheden af en samordning af aktiviteter vedrørende sikkerhed på og over  

 havet mellem et antal mellemstatlige organisationer, SOM ØNSKER at udvikle og fremme disse aktiviteter ved at tilvejebringe en  

 international maritim eftersøgnings- og redningstjeneste, der imødekommer  

 søfartens behov for redning af personer i nød på havet, SOM ØNSKER at fremme samarbejde mellem eftersøgnings- og  

 redningsorganisationer over hele verden og mellem dem, der deltager i  

 eftersøgnings- og redningsaktioner på havet, ER BLEVET ENIGE om følgende:
Artikel I Almindelige forpligtelser i henhold til konventionen Deltagerne påtager sig at træffe alle lovgivningsmæssige eller andre  

 egnede foranstaltninger, der er nødvendige for fuldt ud at gennemføre  

 konventionen og dens bilag, som er en integrerende del af konventionen.  

 Medmindre andet udtrykkeligt bestemmes, anses en henvisning til konventionen  

 tillige som en henvisning til dens bilag .
Artikel II Andre traktater og fortolkning Artikel III Ændringer Artikel IV Undertegnelse, ratifikation, accept, godkendelse og tiltrædelse Artikel V Ikrafttræden Artikel VI Opsigelse Artikel VII Deponering og registrering Artikel VIII Sprog Konventionen er udfærdiget i et enkelt eksemplar på engelsk, fransk,  

 kinesisk, russisk og spansk, hvilke tekster er lige autentiske.
Officielle  

 oversættelser til arabisk, italiensk og tysk skal udarbejdes og deponeres  

 sammen med det underskrevne originaleksemplar.
 UDFÆRDIGET I HAMBORG, den syvogtyvende april nitten hundrede og  

 nioghalvfjerds.
 TIL BEKRÆFTELSE HERAF har undertegnede, der af deres respektive regeringer  

 er behørigt bemyndigede hertil, underskrevet konventionen.
BILAG Udtryk og definitioner 1.1. »Skal« bruges i bilaget for at angive en bestemmelse, hvis  

 ensartede anvendelse af alle deltagerlande er påkrævet af hensyn til  

 sikkerhed for menneskeliv på søen.
 1.2. »Bør« bruges i bilaget for at angive en bestemmelse, hvis  

 ensartede anvendelse af alle deltagerlande anbefales af hensyn til sikkerhed  

 for menneskeliv på søen.
 1.3. De i det følgende anførte udtryk anvendes i bilaget med følgende  

 betydninger:
.1 »Eftersøgnings- og redningsregion«.
Et afgrænset område,  

 inden for hvilket der udføres eftersøgnings- og redningstjenester.
.2 »Redningscentral«.
En enhed, der er ansvarlig for at arbejde  

 for effektiv organisering af eftersøgnings- og redningstjenester og for at  

 koordinere udførelsen af eftersøgnings- og redningsoperationer inden for en  

 eftersøgnings- og redningsregion.
.3 »Redningsundercentral«.
En enhed, oprettet for at assistere  

 en redningscentral inden for en nærmere afgrænset del af dens eftersøgnings-  

 og redningsregion, og som er underlagt den pågældende redningscentral.
.4 »Kystovervågningsstation«.
En station på land, stationær  

 eller mobil, udpeget til at opretholde vagttjeneste med henblik på skibes  

 sikkerhed i kystområder.
.5 »Redningsenhed«.
En enhed sammensat af uddannet personel og  

 udstyret med passende materiel til hurtig udførelse af eftersøgnings- og  

 redningsoperationer.
.6 »Områdeleder«.
Føreren af en redningsenhed, som for tilfældet  

 er udpeget til at koordinere eftersøgnings- og redningsoperationer i et  

 bestemt eftersøgningsområde.
.7 »Koordinator af overfladeeftersøgning«.
Et skib, som ikke er  

 en redningsenhed, udpeget til at koordinere overfladeeftersøgnings- og  

 redningsoperationer i et bestemt eftersøgningsområde.
.8 »Alarmfase«.
Et generelt udtryk, som, afhængigt af den  

 enkelte situation, dækker såvel uvishedsfasen som beredskabsfasen eller  

 nødfasen.
.9 »Uvishedsfase«.
En situation, hvor der består uvished for så  

 vidt angår et skibs og de ombordværende personers sikkerhed.
.10 »Beredskabsfase«.
En situation, hvor der næres frygt for så  

 vidt angår et skibs og de ombordværende personers sikkerhed.
.11 »Nødfase«.
En situation, hvor der er en rimelig vished for,  

 at et skib eller en person er i alvorlig og umiddelbar fare og behøver  

 øjeblikkelig assistance.
.12 »To ditch«.
Et engelsk udtryk anvendt i luftfarten, som  

 betegnelse for nødlanding på vandet.
Organisation 2.1 Ordning vedrørende tilvejebringelse og koordination af  

 eftersøgnings- og redningstjenester 2.1.1 Deltagerlandene skal sikre, at der er oprettet den nødvendige  

 organisation til at udføre en tilfredsstillende eftersøgnings- og  

 redningstjeneste for mennesker i havsnød ved deres kyster.
 2.1.2 Deltagerlandene skal fremsende oplysninger om deres eftersøgnings-  

 og redningsorganisation til generalsekretæren og underrette ham om senere  

 ændringer af vigtighed, herunder:
.1 landets maritime eftersøgnings- og redningstjeneste, .2 beliggenheden af etablerede redningscentraler, disse centralers telefon-  

 og telexnumre samt ansvarsområder og .3 de væsentligste til rådighed værende redningsenheder.
 2.1.3 Generalsekretæren skal på passende vis meddele alle deltagerlandene  

 de oplysninger, som er omhandlet i stk. 2.1.2.
2.1.4 Hver eftersøgnings- og redningsregion skal oprettes ved aftale  

 mellem de berørte deltagerlande.
Generalsekretæren skal underrettes om en  

 sådan aftale.
2.1.5 I tilfælde af, at de pågældende deltagere ikke kan nå til enighed om  

 den nøjagtige størrelse af en eftersøgnings- og redningsregion, skal de  

 bestræbe sig mest muligt på at komme overens om en hensigtsmæssig ordning,  

 gennem hvilken en tilsvarende samlet koordination af eftersøgnings- og  

 redningstjenester i området tilgodeses.
Generalsekretæren skal underrettes om  

 sådanne ordninger.
 2.1.6 Generalsekretæren skal underrette alle deltagerlande om de aftaler  

 eller ordninger, som er omtalt i stk. 2.1.4 og 2.1.5.
 2.1.7 Afgrænsningen af eftersøgnings- og redningsregioner har ingen  

 forbindelse med og skal ikke præjudicere fastsættelse af nogen afgrænsning  

 mellem stater.
 2.1.8 Deltagerlandene skal sørge for, at deres eftersøgnings- og  

 redningstjenester er i stand til at reagere øjeblikkeligt på nødopkald.
 2.1.9 Når der modtages oplysninger, som tilkendegiver, at et menneske er i  

 nød på havet i et område, i hvilket et deltagerland drager omsorg for den  

 samlede koordinering af eftersøgnings- og redningsoperationer, skal  

 myndighederne i dette deltagerland straks tage skridt til at yde den bedst  

 mulige forhåndenværende assistance.
2.1.10 Deltagerlandene skal tilsikre, at der ydes hjælp til ethvert  

 menneske i nød på havet.
De skal gøre dette uanset et sådant menneskes  

 nationalitet eller status og uanset under hvilke forhold dette menneske  

 findes.
2.2 Koordinering af eftersøgnings- og redningsforanstaltninger 2.2.1 Deltagerlandene skal drage omsorg for at koordinere de nødvendige  

 foranstaltninger for at kunne udføre eftersøgnings- og redningstjenester ved  

 deres kyster.
 2.2.2 Deltagerlandene skal oprette en national organisation, som tilsikrer  

 den samlede koordinering af eftersøgnings- og redningstjenesterne.
2.3 Oprettelse af redningscentraler og redningsundercentraler 2.3.1 For at opfylde kravene i stk. 2.2.1 og 2.2.2 skal deltagerlandene  

 oprette redningscentraler og sådanne redningsundercentraler for deres  

 eftersøgnings- og redningstjenester, som de finder passende.
 2.3.2 De kompetente myndigheder i hvert deltagerland skal fastsætte det  

 område, for hvilket en redningsundercentral er ansvarlig.
 2.3.3 Hver redningscentral og redningsundercentral, som er oprettet i  

 overensstemmelse med stk. 2.3.1, skal være udstyret med egnede midler til at  

 kunne modtage nødsignaler enten via en kystradiostation eller på anden måde.  

 Enhver sådan central eller undercentral skal ligeledes have egnede  

 kommunikationsmidler til at kunne sikre forbindelsen til sine redningsenheder  

 samt til redningscentraler eller redningsundercentraler, alt efter  

 forholdene, i tilstødende områder.
2.4 Udpegning af redningsenheder 2.4.1 Deltagerlandene skal udpege enten .1 som redningsenheder: stats- eller andre passende offentlige eller  

 private tjenester eller dele heraf, der er hensigtsmæssigt placeret og  

 udrustet, eller .2 som elementer af eftersøgnings- og redningsorganisationen: stats- eller  

 andre passende offentlige eller private tjenester eller dele heraf, der ikke  

 er hensigtsmæssige til udpegning som redningsenheder, men som vil være i  

 stand til at deltage i eftersøgnings- og redningsoperationer.
Disse  

 elementers funktioner skal nærmere defineres.
2.5 Redningsenhedernes hjælpemidler og udrustning 2.5.1 Hver redningsenhed skal være forsynet med hjælpemidler og udrustning  

 afpasset til enhedens opgave.
 2.5.2 Hver redningsenhed bør have midler til hurtig og pålidelig  

 kommunikation med andre enheder eller elementer, der deltager i samme  

 operation.
 2.5.3 Containere eller pakninger, der indeholder overlevelsesudstyr for  

 nedkastning til overlevende, bør til angivelse af deres indhold være forsynet  

 med en farvekode i overensstemmelse med stk. 2.5.4 og med trykte angivelser  

 samt selvforklarende symboler i den udstrækning sådanne symboler findes.
 2.5.4 Farveidentifikationen til angivelse af indholdet i nedkastelige  

 containere eller pakninger med overlevelsesudstyr bør udformes som farvede  

 vimpler i overensstemmelse med nedenstående kode.
 2.5.5 Hvis forsyninger med blandet indhold nedkastes i en container eller  

 pakning, bør farvekoden bruges kombineret.
2.5.6 Instruktioner i anvendelsen af overlevelsesudstyr bør være indlagt i  

 alle nedkastelige containere eller pakninger.
De bør være trykt på engelsk  

 samt på mindst to andre sprog.
Samarbejde 3.1 Samarbejde mellem stater 3.1.1 Deltagerlandene skal koordinere deres eftersøgnings- og  

 redningsorganisationer og bør, når som helst det er nødvendigt, koordinere  

 deres eftersøgnings- og redningsoperationer med nabostaternes.
3.1.2 Medmindre andet er aftalt mellem de berørte stater, bør et  

 deltagerland - under iagttagelse af gældende nationale love, bestemmelser og  

 regulativer - tillade redningsenheder fra andre deltagerlande umiddelbar  

 adgang til eller over sit territorialfarvand eller territorium, når formålet  

 alene er at stedfæste positionen for en søulykke og at redde overlevende fra  

 en sådan ulykke.
I sådanne tilfælde skal eftersøgnings- og  

 redningsoperationer så vidt praktisk muligt koordineres af den for området  

 ansvarlige redningscentral i det deltagerland, som har givet  

 adgangstilladelse, eller en sådan anden myndighed, som er blevet udpeget af  

 dette land.
3.1.3 Medmindre andet er aftalt mellem de berørte stater, skal  

 myndighederne i et deltagerland, som ønsker at sende sine redningsenheder ind  

 på eller over et andet deltagerlands territorialfarvand eller territorium med  

 det ene formål at stedfæste positionen for søulykker og at redde overlevende  

 fra sådanne ulykker, sende en anmodning herom til det andet deltagerlands  

 redningscentral eller til en anden af dette land udpeget myndighed.
Denne  

 anmodning skal indeholde alle oplysninger om den planlagte aktion og behovet  

 herfor.
 3.1.4 De kompetente myndigheder i deltagerlandene skal:
.1 umiddelbart bekræfte modtagelsen af en sådan anmodning og .2 hurtigst muligt tilkendegive de eventuelle betingelser, som skal være  

 opfyldt for at den planlagte aktion kan iværksættes.
3.1.5 Deltagerlandene bør indgå aftaler med nabostater om fastsættelse af  

 betingelserne for hverandres redningsenheders adgang til eller over deres  

 respektive territorialfarvande eller territorier.
Sådanne aftaler bør også  

 tilsikre lettelse af adgangen for sådanne enheder med anvendelse af færrest  

 mulige formaliteter.
 3.1.6 Hvert deltagerland bør bemyndige sine redningscentraler til:
.1 at anmode om assistance i nødvendigt omfang fra andre  

 redningscentraler, herunder skibe, fly, personel eller udstyr, .2 at give skibe, fly, personel eller udstyr nødvendige adgangstilladelser  

 til eller over sit territorialfarvand eller territorium, og .3 at træffe de nødvendige arrangementer med vedkommende told-, indrejse-  

 eller anden myndighed med det formål at fremskynde sådan adgang.
 3.1.7 Ethvert deltagerland bør bemyndige sine redningscentraler til på  

 anmodning at yde assistance til andre redningscentraler, herunder assistance  

 i form af skibe, fly, personel eller udstyr.
 3.1.8 Deltagerlandene bør indgå eftersøgnings- og redningsaftaler med  

 nabostater med hensyn til at samordne materiel, indførelse af fælles  

 procedurer, afholdelse af fælles træning og øvelser, jævnlig afprøvning af de  

 mellemstatlige kommunikationkanaler, forbindelsesbesøg mellem personel fra  

 redningscentralerne og udveksling af eftersøgnings- og redningsinformationer.
3.2 Samarbejde med luftfartens tjenester 3.2.1 Deltagerlandene skal sikre det tættest mulige samarbejde mellem  

 søfartens og luftfartens tjenester med det formål at tilvejebringe den mest  

 effektive og bedst virkende eftersøgnings- og redningstjeneste i og over  

 deres eftersøgnings- og redningsregioner.
 3.2.2 Når det kan lade sig gøre, bør hvert deltagerland oprette fælles  

 redningscentraler og redningsundercentraler til at varetage opgaverne for  

 såvel skibsfarten som luftfarten.
 3.2.3 Når der er oprettet adskilte redningscentraler og  

 redningsundercentraler for skibsfarten og luftfarten dækkende samme område,  

 skal det pågældende deltagerland sikre det tættest mulige samarbejde mellem  

 centralerne eller undercentralerne.
 3.2.4 Deltagerne skal så vidt muligt sikre, at der anvendes en ensartet  

 procedure mellem redningsenheder til henholdsvis skibsfarts- og  

 luftfartsformål.
Forberedende foranstaltninger 4.1 Behov for informationer 4.1.1 Hver redningscentral og redningsundercentral skal være i besiddelse  

 af ajourførte informationer af betydning for eftersøgnings- og  

 redningsoperationer i sit område, herunder informationer med hensyn til:
.1 redningsenheder og kystovervågningsstationer, .2 alle andre offentlige og privatejede ressourcer, herunder transport- og  

 drivmidler, som formentlig vil være til nytte under eftersøgnings- og  

 redningsoperationer, .3 kommunikationsmidler, som kan anvendes i eftersøgnings- og  

 redningsoperationer, .4 navne, telegram- og telexadresser, telefon- og telexnumre på  

 skibsmæglere, konsulære myndigheder, internationale organisationer og andre  

 organer, der måtte være i stand til at bidrage med vigtige oplysninger om  

 skibe, .5 beliggenhed, kaldesignaler eller identifikation af skibsfartens mobile  

 tjenester, lytteperioder og frekvenser for alle radiostationer, der vil kunne  

 indsættes i eftersøgnings- og redningsoperationer, .6 beliggenhed, kaldesignaler eller identifikation af skibsfartens mobile  

 tjenester, lytteperioder og frekvenser for alle kystradiostationer, der  

 udsender meteorologiske udsigter og -advarsler i eftersøgnings- og  

 redningsregionen, .7 beliggenhed af og lytteperioder for tjenester, der holder radiovagt,  

 samt hvilke frekvenser disse dækker, .8 genstande, der eventuelt kan forveksles med ikke-lokaliseret eller  

 ikke-rapporteret vraggods, og .9 steder, hvor nedkasteligt overlevelsesudstyr til nødstedte er oplagret.
 4.1.2 Hver redningscentral og redningsundercentral bør have let adgang til  

 oplysninger om position, kurs, hastighed samt kaldesignal eller  

 skibsstationsidentitet for skibe inden for sit ansvarsområde, som vil være i  

 stand til at yde assistance til skibe eller personer, som er i fare på havet.  

 Sådanne oplysninger skal enten være til rådighed i redningscentralen eller  

 være let tilgængelige, når det bliver nødvendigt.
 4.1.3 Et kort i stor målestok skal forefindes i hver redningscentral og  

 redningsundercentral, på hvilket vises og plottes oplysninger i relation til  

 eftersøgnings- og redningsoperationer i området.
4.2 Operationsplaner eller instrukser 4.2.1 Hver redningscentral og redningsundercentral skal udarbejde eller  

 have detaljerede planer eller instrukser klar for udførelse af eftersøgnings-  

 og redningsoperationer i sit ansvarsområde.
 4.2.2 Planerne eller instrukserne skal nærmere beskrive dispositioner til  

 i muligt omfang at yde service og levere brændstof til de skibe, fly og  

 køretøjer, som anvendes i eftersøgnings- og redningsoperationer, herunder  

 enheder, som er stillet til rådighed af andre stater.
 4.2.3 Planerne eller instrukserne bør indeholde detaljer om de handlinger,  

 som skal foretages af de i eftersøgnings- og redningsoperationer i  

 ansvarsområdet deltagende, herunder:
.1 måden, hvorpå eftersøgnings- og redningsoperationerne skal udføres, .2 anvendelsen af de til rådighed værende kommunikationssystemer og  

 -hjælpemidler, .3 handlinger, der efter omstændighederne skal foretages fælles med andre  

 redningscentraler eller redningsundercentraler, alt efter forholdene, .4 metoder til alarmering af skibe på havet og fly i luften, .5 pligter og beføjelser for det personel, som er udpeget til  

 eftersøgnings- og redningsoperationer, .6 mulig omgruppering af udstyr nødvendiggjort af meteorologiske eller  

 andre forhold, .7 metoder til fremskaffelse af oplysninger af betydning for  

 eftersøgnings- og redningsoperationer, såsom relevante  

 farvandsefterretninger, meldinger og udsigter angående vejret og havets  

 overfladeforhold, .8 metoder til fremskaffelse af nødvendig assistance, omfattende skibe,  

 fly, personel og udstyr fra andre redningscentraler eller  

 redningsundercentraler, .9 metoder til at bistå redningsskibe eller andre skibe til at mødes med  

 nødstedte skibe og .10 metoder til at bistå ditchende fly til at mødes med overfladefartøjer.
4.3 Beredskab for redningsenheder 4.3.1 Hver udpeget redningsenhed skal opretholde beredskab i  

 overensstemmelse med den tildelte opgave og bør holde den ansvarlige  

 redningscentral eller redningsundercentral informeret om beredskabsgraden.
Operative fremgangsmåder 5.1 Oplysninger om nødsituationer 5.1.1 Deltagerlandene skal sikre, at der opretholdes konstant  

 radiolyttevagt på de internationale nødfrekvenser i det omfang det findes  

 gennemførligt og nødvendigt.
En kystradiostation, som modtager et nødopkald  

 eller -signal, skal:
.1 omgående underrette den ansvarlige redningscentral eller  

 redningsundercentral, .2 genudsende i det omfang, det er nødvendigt, for at underrette skibe på  

 en eller flere af de internationale nødfrekvenser eller enhver anden passende  

 frekvens, .3 indlede sådanne genudsendelser med de tilhørende automatiske  

 alarmsignaler, medmindre dette allerede er sket, og .4 udføre sådanne efterfølgende handlinger, som den kompetente myndighed  

 bestemmer.
 5.1.2 Enhver myndighed eller ethvert element af eftersøgnings- og  

 redningstjenesten, som har begrundet formodning om, at et skib befinder sig i  

 en nødsituation, bør hurtigst muligt videregive alle forhåndenværende  

 oplysninger til den ansvarlige redningscentral eller redningsundercentral.
 5.1.3 Redningscentraler og redningsundercentraler skal umiddelbart efter  

 modtagelsen af oplysninger om, at et skib befinder sig i en nødsituation,  

 vurdere sådanne oplysninger og fastslå hvilken alarmfase der skal erklæres i  

 overensstemmelse med stk. 5.2, og omfanget af en nødvendig operation.
5.2 Alarmfaser 5.2.1 Til operationelle formål skelnes der mellem følgende alarmfaser:
 .1 Uvishedsfasen:
.1.1 når et skib rapporteres ikke at være nået frem til bestemmelsesstedet  

 til forventet tid eller .1.2 når et skib ikke har udsendt en forventet positions- eller  

 sikkerhedsmelding.
 .2 Beredskabsfasen:
.2.1 når efter uvishedsfasen forsøg på at etablere kontakt med skibet er  

 slået fejl, og når efterspørgsler rettet til andre relevante kilder har været  

 resultatløse, eller .2.2 når modtagne oplysninger tilkendegiver, at et skibs sejladsmæssige  

 egenskaber er nedsat, men ikke i en sådan grad, at der sandsynligvis  

 foreligger en nødsituation.
 .3 Nødfasen:
.3.1 når der modtages sikre oplysninger om, at et skib eller et menneske  

 er i alvorlig og øjeblikkelig fare og behøver øjeblikkelig assistance, eller .3.2 når efter beredskabsfasen yderligere resultatløse forsøg på at komme  

 i kontakt med skibet og yderligere omfattende resultatløse efterspørgsler  

 peger mod sandsynligheden for at skibet er i nød, eller .3.3 når der modtages oplysninger, som tilkendegiver, at et skibs  

 sejladsmæssige egenskaber er nedsat i en sådan grad, at der sandsynligvis  

 foreligger en nødsituation.
5.3 Fremgangsmåder for redningscentraler og redningsundercentraler  

 under alarmfaser 5.3.1 Når uvishedsfasen er erklæret, skal den pågældende  

 redningscentral eller redningsundercentral iværksætte efterspørgsler med  

 henblik på at fastslå skibets sikkerhed eller skal erklære beredskabsfasen.
 5.3.2 Når beredskabsfasen er erklæret, skal den pågældende  

 redningscentral eller redningsundercentral udvide den iværksatte  

 efterspørgsel om det savnede skib, alarmere relevante eftersøgnings- og  

 redningstjenster samt iværksætte sådanne operationer, beskrevet i stk. 5.3.3,  

 som er nødvendige under hensyntagen til omstændighederne i det enkelte  

 tilfælde.
 5.3.3 Når nødfasen erklæres, skal den pågældende redningscentral  

 eller redningsundercentral:
.1 iværksætte operationer i overensstemmelse med de i stk. 4.2 omhandlede  

 dispositioner, .2 bedømme usikkerhedsgraden for så vidt angår skibets position, hvor  

 dette er relevant, og bestemme størrelsen af eftersøgningsområdet, .3 underrette skibets ejer eller dennes repræsentant, hvis det er muligt,  

 og holde denne underrettet om udviklingen, .4 underrette andre redningscentraler eller redningsundercentraler, hvis  

 hjælp sandsynligvis vil være påkrævet, eller som vil blive indblandet i  

 operationen, .5 på et tidligt tidspunkt anmode om enhver form for hjælp, som kan  

 stilles til rådighed fra fly, skibe eller tjenester, som ikke direkte indgår  

 i eftersøgnings- og redningsorganisationen, idet det tages i betragtning, at  

 i størstedelen af nødsituationer på det åbne hav indgår andre nærliggende  

 skibe som vigtige dele af eftersøgnings- og redningsoperationer, .6 udarbejde en generel plan for operationernes udførelse ud fra  

 tilgængelige oplysninger og videresende denne plan som vejledning for de  

 myndigheder, som er udpeget i overensstemmelse med stk. 5.7 og 5.8, .7 om fornødent, henset til omstændighederne, ændre den allerede i stk.  

 5.3.3.6 omhandlede vejledning, .8 underrette vedkommende konsulære eller diplomatiske myndigheder eller  

 den kompetente internationale organisations kontor, hvis en flygtning eller  

 statsløs person er involveret.
.9 underrette vedkommende skibstilsynsmyndigheder og .10 underrette ethvert fly, skib eller anden tjeneste omtalt i stk.  

 5.3.3.5, efter samråd med de i stk. 5.7 eller 5.8 nævnte myndigheder, alt  

 efter forholdene, når disses assistance ikke længere er nødvendig.
5.3.4 Iværksættelse af eftersøgnings- og redningsoperationer med hensyn  

 til et skib, hvis position er ukendt 5.3.4.1 I tilfælde, hvor en alarmfase erklæres med hensyn til et skib,  

 hvis position er ukendt, skal følgende iagttages:
.1 når en redningscentral eller en redningsundercentral bliver gjort  

 bekendt med, at der består en nødfase, og ikke er bekendt med, at andre  

 centraler har iværksat en fornøden operation, skal centralen påtage sig  

 ansvaret for at iværksætte en passende operation samt træffe aftale med  

 nabocentraler med det formål at udpege en central til ufortøvet at overtage  

 ansvaret for operationen, .2 medmindre andet er fastlagt ved aftale mellem de pågældende centraler,  

 skal den udpegede central være den central, som er ansvarlig for det område,  

 i hvilket skibet befandt sig ifølge den sidst rapporterede position, og .3 efter at have erklæret nødfasen skal den central, der koordinerer  

 eftersøgnings- og redningsoperationen, såfremt dette skønnes nødvendigt,  

 informere andre relevante centraler om alle omstændigheder ved nødsituationen  

 og om enhver efterfølgende udvikling.
5.3.5 Udsendelse af oplysninger til skibe, der er årsag til, at en  

 alarmfase er erklæret 5.3.5.1 Afpasset efter situationen skal den redningscentral eller  

 redningsundercentral, der er anvarlig for eftersøgnings- og  

 redningsoperationerne, være ansvarlig for videresendelse af informationer  

 vedrørende den iværksatte eftersøgnings- og redningsoperation til det skib,  

 for hvilket der er erklæret en alarmfase.
5.4 Koordination, når to eller flere deltagerlande er inddraget 5.4.1 Når ansvaret for udførelsen af operationerne i hele eftersøgnings-  

 og redningsregionen er fordelt på flere deltagerlande, skal hvert  

 deltagerland udføre de operationer, som er nødvendige i overensstemmelse med  

 de operative planer eller instrukser omhandlet i stk. 4.2, når de bliver  

 anmodet herom af regionens redningscentral.
5.5 Afslutning på og afbrydelse af eftersøgnings- og  

 redningsoperationer 5.5.1 Uvishedsfase og beredskabsfase 5.5.1.1 Når den pågældende redningscentral eller redningsundercentral i en  

 uvishedsfase eller i en beredskabsfase, alt efter forholdene, bliver  

 underrettet om, at nødsituationen er ophørt, skal den underrette enhver  

 myndighed, enhed eller tjeneste, som er blevet aktiveret eller adviseret,  

 herom.
5.5.2 Nødfase 5.5.2.1 Når den pågældende redningscentral eller redningsundercentral i en  

 nødfase bliver underrettet af det nødstedte skib eller fra anden passende  

 kilde om, at nødsituationen er ophørt, skal den tage de nødvendige skridt til  

 at afslutte eftersøgnings- og redningsoperationerne og til at underrette  

 enhver myndighed, enhed eller tjeneste, som er blevet aktiveret eller  

 adviseret, herom.
5.5.2.2 Hvis der i løbet af en nødfase er truffet beslutning om, at  

 eftersøgningen skal indstilles, skal den pågældende redningscentral eller  

 redningsundercentral midlertidigt afbryde eftersøgnings- og  

 redningsoperationerne og underrette enhver myndighed, enhed eller tjeneste,  

 som er blevet aktiveret eller adviseret, herom.
Senere modtagne oplysninger  

 skal vurderes og eftersøgnings- og redningsoperationerne genoptages, hvis det  

 findes motiveret på baggrund af sådanne oplysninger.
 5.5.2.3 Hvis der i løbet af en nødfase er truffet beslutning om, at  

 yderligere eftersøgning vil være nytteløs, skal den pågældende  

 redningscentral eller redningsundercentral afslutte eftersøgnings- og  

 redningsoperationerne og underrette enhver myndighed, enhed eller tjeneste,  

 som er blevet aktiveret eller adviseret, herom.
5.6 Koordination af eftersøgnings- og redningsaktiviteter i  

 eftersøgningsområdet 5.6.1 De aktiviteter, der udføres af enheder engageret i eftersøgnings- og  

 redningsoperationer, det være sig redningsenheder eller andre hjælpeenheder,  

 skal være koordineret på en måde, der tilsikrer de mest effektive resultater.
5.7 Udpegning af en områdeleder og dennes ansvar 5.7.1 Forud for redningsenheders indsættelse i eftersøgnings- og  

 redningsoperationer bør en af disse udpeges som områdeleder på et så tidligt  

 tidspunkt som muligt og helst inden ankomsten til det angivne  

 eftersøgningsområde.
5.7.2 Den pågældende redningscentral eller redningsundercentral bør udpege  

 en områdeleder.
Hvis dette ikke er praktisk muligt, bør de deltagende enheder  

 ved indbyrdes aftale udpege en områdeleder.
 5.7.3 Indtil en områdeleder er udpeget, bør den redningsenhed, som først  

 ankommer til eftersøgningsområdet, automatisk påtage sig opgaven og ansvaret  

 som områdeleder.
 5.7.4 En områdeleder er ansvarlig for følgende opgaver, såfremt disse ikke  

 er blevet udført af den ansvarlige redningscentral eller  

 redningsundercentral, alt efter forholdene:
.1 at bestemme den sandsynlige position for genstanden for eftersøgningen,  

 den sandsynlige fejlmargen for denne position og afsøgningsområdet, .2 at træffe dispositioner til at adskille eftersøgningsenhederne af  

 sikkerhedsmæssige grunde, .3 at anvise passende afsøgningsdiagrammer for de i eftersøgningen  

 deltagende enheder og overdrage afsøgningsområder til de enkelte enheder  

 eller grupper af enheder, .4 at udpege passende enheder til at udføre redningen, når genstanden for  

 eftersøgningen er lokaliseret, og .5 at koordinere eftersøgnings- og redningskommunikationer i området.
 5.7.5 En områdeleder er endvidere ansvarlig for følgende:
.1 at sende periodiske rapporter til den redningscentral eller  

 redningsundercentral, som samordner eftersøgnings- og redningsoperationerne,  

 og .2 at rapportere antallet af og navnene på overlevende til den  

 redningscentral eller redningsundercentral, som samordner eftersøgnings- og  

 redningsoperationerne, idet centralen meddeles navn og bestemmelsessted på  

 enheder med overlevende om bord, at meddele hvilke overlevende der er i den  

 enkelte enhed og anmode om yderligere assistance fra centralen, hvis dette er  

 nødvendigt, f.eks. til patientevakuering af alvorligt sårede overlevende.
5.8 Udpegning af en koordinator af overfladeeftersøgningen og dennes  

 ansvar 5.8.1 Hvis der ikke er redningsenheder (herunder krigsskibe) til rådighed  

 til at varetage opgaven som områdeleder, men et antal handelsskibe eller  

 andre skibe deltager i eftersøgnings- og redningsoperationen, bør et af disse  

 efter indbyrdes aftale udpeges som koordinator af overfladeeftersøgningen.
 5.8.2 Koordinatoren af overfladeeftersøgningen bør udpeges så tidligt som  

 muligt og helst inden ankomsten til det angivne eftersøgningsområde.
 5.8.3 Koordinatoren af overfladeeftersøgningen bør være ansvarlig for så  

 mange af de i stk. 5.7.4 og 5.7.5 anførte opgaver, som skibet er i stand til  

 at udføre.
5.9 Indledende aktion 5.9.1 Enhver enhed, som modtager meddelelse om en nødsituation, skal  

 straks iværksætte alle sådanne hjælpeaktioner, som den er i stand til at  

 udføre, eller skal alarmere andre enheder, som måtte være i stand til at  

 hjælpe, og skal underrette den redningscentral eller redningsundercentral, i  

 hvis område begivenheden er indtruffet.
5.10 Eftersøgningsområder 5.10.1 Eftersøgningsområder, som er fastsat i overensstemmelse med stk.  

 5.3.3.2, 5.7.4.1 eller 5.8.3, kan efter omstændighederne ændres af  

 områdelederen eller af koordinatoren af overfladeeftersøgningen, som bør  

 underrette redningscentralen eller redningsundercentralen om ændringen og om  

 sine begrundelser herfor.
5.11 Afsøgningsdiagrammer 5.11.1 Afsøgningsdiagrammer, som er fastsat i overensstemmelse med stk.  

 5.3.3.6, 5.7.4.3 eller 5.8.3, kan ændres til andre diagrammer, hvis  

 områdelederen eller koordinatoren af overfladeeftersøgningen anser det for  

 nødvendigt.
Han bør underrette redningscentralen eller redningsundercentralen  

 om ændringen og om sine begrundelser herfor.
5.12 Eftersøgningen vellykket 5.12.1 Når en eftersøgning er lykkedes, bør områdelederen eller  

 koordinatoren af overfaldeeftersøgningen dirigere de bedst udstyrede enheder  

 til at forestå redningen eller til at yde anden nødvendig assistance.
 5.12.2 De enheder, som udfører redningen, bør efter omstændighederne  

 underrette områdelederen eller koordinatoren af overfladeeftersøgningen om  

 antal af og navne på overlevende om bord, om hvorvidt alle personers skæbne  

 er kendt og om det vil være nødvendigt at rekvirere yderligere assistance,  

 f.eks. patientevakuering, og om enhedernes anløbssted.
 5.12.3 Områdelederen eller koordinatoren af overfladeeftersøgningen bør  

 straks underrette redningscentralen eller redningsundercentralen, når  

 eftersøgningen er lykkedes.
5.13 Eftersøgningen mislykket 5.13.1 Eftersøgninger bør tidligst bringes til ophør, når der ikke længere  

 er rimeligt håb om at redde overlevende.
 5.13.2 Den redningscentral eller redningsundercentral, som samordner  

 eftersøgnings- og redningsoperationerne, bør normalt være ansvarlig for at  

 bringe en eftersøgning til ophør.
 5.13.3 I fjerne havområder, som ikke er underlagt en redningscentrals  

 ansvar, eller i tilfælde, hvor den ansvarlige central ikke er i stand til at  

 samordne eftersøgnings- og redningsoperationerne, kan områdelederen eller  

 koordinatoren af overfladeeftersøgningen tage ansvaret for at bringe  

 eftersøgningen til ophør.
Skibsrapporteringssystemer 6.1 Generelt 6.1.1 Deltagerlandene bør etablere et skibsrapporteringssystem til  

 anvendelse inden for enhver eftersøgnings- og redningsregion, som de er  

 ansvarlige for, hvor dette anses for nødvendigt for at lette eftersøgnings-  

 og redningsoperationer og skønnes praktisk muligt.
 6.1.2 Deltagerlande, som overvejer at etablere et  

 skibsrapporteringssystem, bør tage Organisationens anbefalinger herom i  

 betragtning.
 6.1.3 Skibsrapporteringssystemet bør tilvejebringe ajourførte oplysninger  

 om skibes bevægelser med henblik på i en nødsituation:
.1 at formindske intervallet fra kontakten med et skib mistes og til  

 iværksættelsen af eftersøgnings- og redningsoperationer i tilfælde, hvor  

 intet nødsignal er modtaget, .2 at muliggøre hurtig beslutning om hvilke skibe der kan opfordres til at  

 yde assistance, .3 at muliggøre aftegning af et eftersøgningsområde af begrænset størrelse  

 i tilfælde, hvor positionen for et skib i nød er ukendt eller usikker, og .4 at lette udsendelse af livsvigtig lægehjælp eller -rådgivning til  

 skibe, som ikke har læge om bord.
6.2 Operative krav 6.2.1 For at kunne opnå de mål, som er opstillet i stk. 6.1.3, bør  

 skibsrapporteringssystemet opfylde følgende operative krav:
.1 at tilvejebringe oplysninger, herunder sejlplaner og  

 positionsrapporter, som kan gøre det muligt at forudberegne efterfølgende  

 positioner for skibe, som deltager i systemet, .2 at plotte skibstrafikken, .3 at modtage rapporter fra deltagende skibe med passende mellemrum, .4 at forenkle systemets opbygning og brug, og .5 at anvende et internationalt vedtaget standardrapporteringsskema for  

 skibe og internationalt vedtagne standardprocedurer.
6.3 Rapporttyper 6.3.1 Et skibsrapporteringssystem bør omfatte følgende rapporttyper:
.1 Sejlplan - indeholdende navn, kaldesignal eller  

 skibsstationsidentitet, dato og tidspunkt (i GMT) for afsejling, enkeltheder  

 om fartøjets afsejlingssted, næste anløbshavn, planlagte rute, hastighed og  

 forventet dato og tidspunkt (i GMT) for ankomst.
Væsentlige ændringer bør  

 rapporteres snarest muligt.
 .2 Positionsrapport - indeholdende navn, kaldesignal eller  

 skibsstationsidentitet, dato og tidspunkt (i GMT), position, kurs og  

 hastighed.
 .3 Afsluttende rapport - indeholdende navn, kaldesignal eller  

 skibsstationsidentitet, dato og tidspunkt (i GMT) for ankomst til  

 bestemmelsesstedet eller for det tidspunkt, da skibet forlader det område,  

 som systemet dækker.
6.4 Systemernes anvendelse 6.4.1 Deltagerlandene bør tilskynde alle skibe til at rapportere deres  

 positioner, når de sejler i områder, hvor der er truffet foranstaltninger til  

 indsamling af oplysninger om positioner til eftersøgnings- og redningsformål.
 6.4.2 Deltagerlande, som indsamler oplysninger om skibes positioner, bør  

 så vidt muligt videregive sådanne oplysninger til andre stater, når det  

 ønskes til eftersøgnings- og redningsformål.
 Danmarks ratifikationsinstrument deponeredes den 21. juni 1984 hos Den  

 internationale Søfartsorganisation (IMO).
 Konventionen trådte i medfør af artikel V i kraft den 22. juni 1985 for  

 Danmark og følgende lande: Algeriet, Amerikas forenede Stater, Argentina,  

 Australien, Barbados, Belgien, Brasilien, Canada, Chile, Frankrig,  

 Nederlandene, Norge, Det forenede Kongerige Storbritannien og Nordirland,  

 Sverige, Den tyske demokratiske Republik og Forbundsrepublikken Tyskland.
 Det forenede Kongerige Storbritannien og Nordirlands tltrædelse omfatter  

 Jersey, Guernsey, Isle of Man, Anguilla, Bermuda, De britiske Jomfruøer og  

 Hongkong.
 Konventionen finder endvidere foreløbig anvendelse for Belize samt St.  

 Christopher og Nevis.
 Forbundsrepublikken Tyskland har afgivet erklæring om, at konventionen  

 også finder anvendelse for Land Berlin.
