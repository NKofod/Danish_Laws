Cirkulærskrivelse  

 om frigivelse af båndlagte midler Efter arvelovens § 63 kan Justitsministeren eller den, han  

 bemyndiger dertil, tillade, at der sker frigivelse af båndlagt arv, når det  

 er  

 en velfærdssag for arvingen.
Afgørelsen træffes af vedkommende statsamt med  

 Familieretsdirektoratet som klageinstans.
 Indeholder testamentet bestemmelser om udbetaling af den  

 båndlagte arv til fastsat tidspunkt eller ved bestemte begivenheders  

 indtræden,  

 foretages udbetalingen af den forvaltningsafdeling, hvori midlerne er  

 anbragt.  

 Afhænger det derimod af et skøn, om de i testamentet fastsatte betingelser er  

 opfyldt, træffes afgørelsen af statsamtet, jfr. arvelovens § 64. I tilfælde  

 af  

 frigivelse af midler til betaling af særlig indkomstskat har  

 Justitsministeren  

 ved cirkulærskrivelse af 7. juni 1972 bemyndiget de godkendte  

 forvaltningsafdelinger til at betale den særlige indkomstskat af de båndlagte  

 midler.
Der har i de seneste år været et stigende antal ansøgninger om  

 at få frigivet båndlagte midler.
Disse ansøgninger har dels taget sigte på  

 frigivelse til betaling af skatter, herunder navnlig skatter, der pålignes  

 som  

 følge af, at den pågældende har båndlagte midler, dels på frigivelse til en  

 lang række andre formål.
Fælles for mange ansøgninger har været et ønske om,  

 at  

 den båndlagte kapital eller dele af denne i højere grad også kommer  

 kapitalejeren  

 til gode.
Familieretsdirektoratet har på denne baggrund nærmere  

 overvejet, om der er grundlag for en praksisændring i frigivelsessager,  

 herunder hvilken vægt det bør tillægges, at  

 kapitalejeren  

 disponerer over ikke-båndlagte midler.
Spørgsmålet har været drøftet i  

 Direktoratets rådgivende udvalg vedrørende myndigheds- og arvelovgivningen  

 m.v.
 Familieretsdirektoratet finder herefter, at der kan ske en vis  

 generel lempelse af den praksis, der hidtil har været ført på området, og at  

 der bør lægges følgende kriterier til grund:
 1.  

  

 Frigivelse af båndlagte midler til betaling af skat.
Familieretsdirektoratet finder, at der i et videre omfang, end  

 det er tilfældet i dag, bør ske frigivelse efter arvelovens § 63 til betaling  

 af skatter.
Dette gælder navnlig skatter, der pålignes som følge af, at  

 arvingen har båndlagte midler.
 a)  

  

 Formueskat.
 De godkendte forvaltningsafdelinger bemyndiges til med virkning  

 for indkomståret 1987 og senere uden forelæggelse for statsamterne eller  

 Familieretsdirektoratet af den båndlagte kapital at frigive et beløb, der  

 svarer til den forfaldne formueskat, der skal betales af den båndlagte  

 kapital.  

 Beregningen af det beløb, der kan frigives til betaling af formueskat,  

 foretages på grundlag af en årsopgørelse, således at eventuelle  

 ikke-båndlagte  

 midler i videst muligt omfang henføres under det skattefrie grundbeløb for  

 formueskat.
 b)  

  

 Særlig indkomstskat.
 Ved omplacering af båndlagte midler inden for rammerne af  

 Justitsministeriets bekendtgørelse om anbringelse af umyndiges midler og  

 båndlagt arv kan der i visse tilfælde blive pålignet særlig indkomstskat.
 De godkendte forvaltningsafdelinger er fortsat bemyndiget til  

 uden forelæggelse for statsamterne og Familieretsdirektoratet i sådanne  

 tilfælde af de båndlagte midler at betale den særlige indkomstskat.
 c)  

  

 Ejendomsskat.
 Statsamterne bør normalt give tilladelse til betaling af  

 ejendomsskatter vedrørende en båndlagt ejendom, medmindre der er tale om en  

 båndlagt udlejningsejendom.
 2.  

  

 Frigivelse af båndlagte midler til andre formål.
Familieretsdirektoratet finder, at der ved bedømmelse af  

 ansøgninger om frigivelse til formål, der tager sigte på  

 kapitalejeren  

 selv, bør lægges vægt på, at denne skal have mulighed for en levefod, der i  

 rimeligt omfang svarer til hans formueforhold.
Ejer den pågældende for  

 eksempel  

 en betydelig båndlagt kapital, bør ansøgninger om frigivelse af forholdsvis  

 mindre dele af kapitalen til anskaffelse af varige forbrugsgoder imødekommes,  

 medmindre  

 kapitalejeren  

 har frie midler af en ikke ubetydelig  

 størrelse eller en større  

 egenindtægt.
Der skal være tale om frigivelse til et bestemt angivet formål,  

 for eksempel bolig, uddannelse, hjælp i forbindelse med sygdom eller  

 lignende,  

 og der skal ved frigivelse til boligformål være udsigt til, at  

 kapitalejeren  

 økonomisk kan klare udgifterne ved at besidde  

 den kommende bolig.
Der bør udvises nogen tilbageholdenhed med frigivelse af  

 midler til betaling af gæld, som  

 kapitalejeren  

 selv  

 har pådraget sig.
Med hensyn til vilkårene for frigivelse finder  

 Justitsministeriets cirkulære nr. 18 af 26. februar 1986 om frigivelse og  

 udbetaling af båndlagt arv fortsat anvendelse.
Det er Familieretsdirektoratets opfattelse, at arvelovens § 63  

 i almindelighed ikke åbner adgang til at frigive midler til gaver til  

 nærtstående eller betaling af disses gæld.
Familieretsdirektoratet vil dog  

 være  

 indstillet på efter forelæggelse at tillade frigivelse af mindre beløb i  

 ganske  

 særlige tilfælde, navnlig hvor den båndlagte arv andrager betydelige beløb,  

 eller hvor  

 kapitalejeren  

 er meget gammel.
 3.  

  

 Sager om frigivelse af beløb af ringe værdi.
Efter arvelovens § 58, stk. 2, kan Justitsministeren eller den,  

 han bemyndiger hertil, fritage for opfyldelse af en arveladers bestemmelse om  

 båndlæggelse,  

 når arven er af ringe værdi.
Dette gælder for både tvangsarv og  

 friarv.
Der følges samme praksis i tilfælde af  

 efterfølgende frigivelse.
Ansøgninger om fritagelse for båndlæggelse eller om frigivelse  

 af båndlagt arv kan imødekommes, når arven efter fradrag af  

 skifteomkostninger  

 og afgifter ikke overstiger 75.000 kr., og ikke særlige omstændigheder taler  

 derimod, jfr.
Familieretsdirektoratets cirkulærskrivelse af 20. november  

 1986.  

 Statsamterne bemyndiges til at træffe afgørelser om frigivelse efter  

 arvelovens  

 § 58, stk. 2.
 Justitsministeriets cirkulærskrivelse af 7. juni 1972 om særlig  

 indkomstskat ved omplacering af båndlagte midler ophæves.
 Til statsamterne og de godkendte forvaltningsafdelinger.
