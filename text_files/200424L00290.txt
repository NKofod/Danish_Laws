Betænkning afgivet af Skatteudvalget den 18. maj 2005 Betænkning over Forslag til lov om ændring af  

 pensionsafkastbeskatningsloven og  

  

 pensionsbeskatningsloven m.v.
(Bedre vilkår for investering i unoterede aktier, værn mod  

 gentagne forhøjelser og nedsættelser af aktiekapitalen i pensionsinstitutter,  

 udvidelse af adgangen til at anvende reglerne om ophørspension m.v. og  

 overgangsregel for adgang til hensættelsesfradrag) [af skatteministeren (Kristian Jensen)] 1. Ændringsforslag Skatteministeren har stillet 6 ændringsforslag til lovforslaget.
2. Udvalgsarbejdet Lovforslaget blev fremsat den 30. marts 2005 og var til 1.  

 behandling den 20. april 2005. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 10. januar 2005 dette udkast til  

 udvalget, jf. folketingsåret 2004-05, 1. samling, alm. del  bilag 98.  

 Den 24.  

 februar 2005 sendte skatteministeren de indkomne høringssvar til udvalget.
De  

 indkomne høringssvar og skatteministerens kommentar hertil er kort gengivet i  

 et skema i lovforslagets bemærkninger.
Den 19. april 2005 sendte  

 skatteministeren yderligere høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Finansrådet og Forsikring & Pension.  

 Skatteministeren har over for udvalget kommenteret de skriftlige  

 henvendelser.
Deputationer Finansrådet har endvidere mundtligt over for udvalget redegjort  

 for sin holdning til lovforslaget.
Spørgsmål Udvalget har stillet 24 spørgsmål til skatteministeren til  

 skriftlig besvarelse, som denne har besvaret.
Nogle af udvalgets spørgsmål og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (S og RV) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de  

 stillede ændringsforslag.
Socialdemokratiets  

 medlemmer af udvalget kan ikke støtte lovforslaget.
Selv om der er elementer  

 i lovforslaget,  

 som Socialdemokratiet kan støtte, så er der 2 fundamentale forhold som gør,  

 at  

 Socialdemokratiet stemmer imod lovforslaget som helhed:
 1) Ifølge lovforslaget,  

 skal institutionelle investorer have et midlertidigt skattefradrag på 5 pct.  

 pro  

 anno i årene 2005-2008. Socialdemokratiet kan ikke støtte indførelsen af et  

 sådant skattefradrag, ligesom Socialdemokratiet sætter spørgsmålstegn ved det  

 hensigtsmæssige i at understøtte investeringer i selskaber optaget på en  

 alternativ  

 markedsplads ved at indføre et skattefradrag.
2) Socialdemokratiet er også  

 skeptisk over for at tillade rate- og kapitalpensionsmidler til investering i  

 unoterede  

 selskaber.
Rådgivning omkring pensionsmidler er af stor betydning for, at der  

 er noget tilbage, når pensionsalderen indtræffer.
Det vil derfor være  

 ærgerligt,  

 såfremt en pensionsopsparer har sat midler til på grund af investeringer i  

 unoterede selskaber, som vedkommende ikke har haft mulighed for at bedømme  

 risikoen af.
Her henviser Socialdemokratiet i øvrigt til høringssvarene fra  

 Finansrådet.
 Med hensyn til at lukke et  

 skattehul i forbindelse med ophørspension er Socialdemokratiet enig med  

 skatteministeren i det hensigtsmæssige i, at et sådant hul lukkes, således at  

 indbetaling på en ophørspension ikke følges op af en bosættelse i et land,  

 hvor  

 beskatningsprocenten er lav.
Et  

  

 andet mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de stillede ændringsforslag.
Socialistisk Folkepartis  

 medlem af udvalget vil stemme imod dette lovforslag.
Udvalgsbehandlingen har  

 vist, at de problemer og huller, som SF påviste ved 1. behandling, er endnu  

 større, end SF havde forestillet sig.
SF tror ikke, at det  

 foreslåede særlige fradrag for de institutionelle investorers investeringer i  

 selskaber, der optages til handel på en særlig markedsplads, vil have nogen  

 betydning for økonomisk vækst i Danmark, og forslaget vil kun betyde penge ud  

 af statskassen.
Der er i den udformning, lovforslaget har, ingen garanti for,  

 at der sker reelle nyinvesteringer, og alt tyder på, at der blot vil blive  

 flyttet rundt på allerede foretagne investeringer, således som det synes at  

 være tilfældet med den nugældende ordning for særlige fradrag for  

 investeringer  

 i de såkaldte innovationsforeninger.
Lovforslaget åbner op for  

 at give private personer med store pensionsformuer mulighed for at investere  

 pensionsmidlerne i unoterede selskaber.
SF vil særlig henvise til  

 Finansrådets  

 advarsel.
Lovforslaget giver rige  

 muligheder for skattespekulation og flytning af unoterede aktier mellem  

 privatområdet og pensionsområdet med skattemæssige fordele.  

 Udvalgsbehandlingen  

 har desuden afsløret, at der reelt ikke vil blive foretaget nogen kontrol af,  

 om der bruges korrekte værdiansættelser ved indskud af unoterede aktier i en  

 privatpersons pensionsdepot.
Samme problem gør sig gældende ved efterfølgende  

 overførsel af aktierne fra pensionsdepotet til privatområdet.
 Desuden giver  

 lovforslagets værdiansættelsesregler mulighed for at spare betydelige beløb i  

 pensionsafkastskat, idet de unoterede aktier kun skal optages til den højeste  

 af anskaffelsessummen og den regnskabsmæssige indre værdi.
Et  

  

 tredje mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for eller imod de stillede  

 ændringsforslag.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (udvalget med undtagelse af SF og EL):
Til § 1 1)  

  

 I  

  

 nr. 2  

  

 indsættes efter »§ 15, stk. 1,«:  

 »3 og 4,«.
[Udvidelse af værn mod spekulation i nedslagsregler i  

 pensionsafkastbeskatningsloven] 2)  

  

 I det  

 under  

  

 nr. 3  

  

 foreslåede  

  

 § 13, stk. 7,  

  

 ændres i  

  

 1. pkt.  

  

 »1.  

 november« til: »15. oktober«, og i  

  

 3. pkt.  

  

 ændres »30. november« til: »1.  

 november«.
[Ændring af, hvilket årsregnskab der skal anvendes til brug for  

 PAL-opgørelsen, og tidspunktet for kontohaverens indsendelse af oplysninger  

 om  

 værdierne til pengeinstituttet] Til § 2 3)  

  

 Efter  

 nr. 6 indsættes som nyt nummer:
»01.  

  

 I  

  

 § 30, stk.  

 1, 1. pkt.,  

  

 indsættes efter »eller  

 lignende«: », jf. dog § 30 B«.« [I den generelle bestemmelse om afgiftsberigtigelse m.v.  

 henvises til bestemmelserne om afgiftsberigtigelse af ordninger, hvori der er  

 placeret unoterede kapitalandele] 4)  

  

 I det  

 under  

  

 nr. 9  

  

 foreslåede  

  

 § 30 B, stk. 3,  

  

 affattes  

  

 1. pkt.  

  

 således:
»Falder den samlede værdi  

 af rateopsparinger og opsparinger i pensionsøjemed i pengeinstituttet,  

 bortset  

 fra den del af opsparingen, der er anbragt i et unoteret aktie- eller  

 anpartsselskab, jf. stk. 1, til under 350.000 kr. den 30. november i  

 kalenderåret, skal kontohaveren inden 3 måneder efter dette tidspunkt enten  

 afstå de unoterede aktier og anparter eller erhverve de pågældende aktier og  

 anparter  

 for frie midler.« [Ved opgørelsen af  

 350.000-kr.s-grænsen medregnes værdien af alle rate- og  

 kapitalpensionsordninger  

 i pengeinstituttet opgjort pr. 30. november] 5)  

  

 Efter  

 nr. 9 indsættes som nye numre:
 »02.  

  

 I  

  

 §  

 53 A, stk. 2,  

  

 indsættes efter 1. pkt.:
»Præmier og bidrag m.v. til sikkerhedsstillelse omfattet af stk.  

 1, nr. 6, er fradragsberettigede for arbejdsgiveren i det indkomstår, hvor  

 sikkerhedsstillelsen er etableret, og efterfølgende år.« 03.  

  

 I  

  

 §  

 53 A, stk. 5,  

  

 indsættes efter 1. pkt.:
»Tilsvarende gælder arbejdsgiverens udbetalinger i henhold til  

 et løfte om pension, jf. stk. 1, nr. 6, i den udstrækning de foretagne  

 udbetalinger modsvarer sikkerhedsstillelsen eller en tidligere  

 sikkerhedsstillelse.«« [Uafdækkede  

 pensionsordninger, bestemmelser om fradragsret for arbejdsgivere samt  

 skattepligt og  

  

 -frihed for direktører] Til § 4 6)  

  

 I  

  

 stk.  

 4  

  

 indsættes efter »nr. 6«: »,  

 01«.
[Teknisk ændring som følge af indsættelse af et nyt nummer i  

 lovforslagets § 2] Bemærkninger Til nr. 1 Som det fremgår af bemærkningerne til lovforslagets § 1, nr. 2,  

 har det vist sig, at nedsættelsesregler knyttet til pensionsopsparing  

 foretaget  

 før 1982, til livrenter uden ret til bonus og til pensionsaftaler med  

 kommuner  

 for disses tjenestemandspensionsforpligtelser kan udnyttes til at reducere  

 den  

 årlige pensionsafkastskat.
Med lovforslaget bliver dette skattehul lukket.
Finanstilsynet har i forbindelse med den anden høringsrunde af lovforslaget  

 gjort Skatteministeriet opmærksom på, at de parallelle nedsættelsesregler  

 knyttet til pensionsforsikringer, der ikke er fradragsberettigede efter  

 pensionsbeskatningsloven, og børneopsparingskonti principielt set også på  

 samme  

 måde vil kunne udnyttes til at reducere den årlige pensionsafkastskat.
De  

 nævnte regler findes i pensionsafkastbeskatningslovens § 15, stk. 3 og 4, men  

 er ikke medtaget i lovforslaget.
 I lovforslaget er nedsættelsesreglen i pensionsafkastbeskatningslovens  

 § 15, stk. 5, heller ikke nævnt (forsikringer for ikkeskattepligtige), men af  

 denne bestemmelse fremgår dog, at § 15, stk. 1, 2. pkt., finder tilsvarende  

 anvendelse. § 15, stk. 1, 2. pkt.,  

 omhandler netop en af de nedsættelsesregler, der ændres med lovforslaget.  

 Nedsættelsesreglen i § 15, stk. 5, er således allerede omfattet af  

 lovforslaget.
 Det foreslås, at lukningen af hullet udvides til også at gælde  

 nedsættelsesreglerne i pensionsafkastbeskatningslovens § 15, stk. 3 og 4,  

 ligesom der med ændringsforslaget tages højde for en upræcis  

 paragrafhenvisning  

 i lovforslaget.
Til nr. 2 Efter den foreslåede bestemmelse i  

 pensionsafkastbeskatningslovens § 13, stk. 7, skal kontohaveren årligt og  

 senest den 30. november i det enkelte indkomstår give pengeinstituttet  

 oplysning om værdierne til brug for beskatningen efter  

 pensionsafkastbeskatningsloven.
Til brug for lagerbeskatningen anvendes ved  

 indkomstårets begyndelse respektive indkomstårets udløb det største beløb af  

 enten anskaffelsessummen eller selskabets indre værdi pr. aktie eller anpart  

 ifølge seneste aflagte årsregnskab pr. 1. november i indkomståret.
Pengeinstitutterne skal efter gældende regler opgøre grundlaget  

 efter pensionsafkastbeskatningsloven pr. 30. november i indkomståret.
Det er  

 derfor ikke hensigtsmæssigt, at kontohaveren har en frist indtil samme dag  

 til  

 at give pengeinstitutterne oplysninger om værdierne.
Det foreslås at give  

 pengeinstitutterne 1 måned til at opgøre grundlaget for  

 pensionsafkastskatten,  

 således at pensions-opspareren senest den 1. november skal indsende  

 oplysninger  

 om værdierne til pengeinstituttet.
Pensionsopspareren skal have en rimelig frist til at indsende  

 oplysningerne.
Det foreslås derfor ved opgørelsen af selskabets indre værdi  

 at  

 anvende seneste aflagte årsregnskab pr. 15. oktober i indkomståret.
Det vil  

 give pensionsopspareren 2 uger til at indsende oplysningerne senest den 1.  

 november.
Til nr. 3 Ændringsforslaget indeholder 2 ændringer.
 Det fremgår af den foreslåede bestemmelse i  

 pensionsbeskatningslovens § 30 B, stk. 3, at når værdien af en rateopsparing  

 eller opsparing i pensionsøjemed falder til under 350.000 kr., bortset fra  

 den  

 del, der er placeret i unoterede kapitalandele, skal kontohaveren enten  

 afhænde  

 de unoterede kapitalandele eller erhverve dem for frie midler.
Det fremgår af de almindelige bemærkninger, at meningen er, at  

 de unoterede aktier m.v. skal afstås, når værdien af det samlede depot,  

 bortset  

 fra den del, der er placeret i unoterede kapitalandele, falder til under  

 350.000 kr.
Det har hele tiden været hensigten, at beløbsgrænsen skal måles i  

 forhold til værdien af de samlede rate- og kapitalpensionsmidler i det  

 pågældende pengeinstitut.
Det foreslås derfor for det første at ændre betingelsen, således  

 at beløbsgrænsen på 350.000 kr. vedrører den samlede værdi af rate- og  

 kapitalpensionsmidler bortset fra den del, der er placeret i unoterede aktier  

 m.v.
Afgrænsningen bliver herved den samme, som gælder for  

 placeringsgrænserne  

 i Finanstilsynets puljebekendtgørelse.
Det fremgår for det andet af den foreslåede bestemmelse, at det  

 tidspunkt, hvor der skal måles, om værdien er faldet til under 350.000 kr.,  

 er  

 ved indkomståret udløb.
Meningen er, at det skal være det tidspunkt, hvor  

 pengeinstitutterne skal opgøre grundlaget efter  

 pensionsafkastbeskatningsloven,  

 nemlig den 30. november, jf. pensionsafkastbeskatningslovens § 10.
 For at undgå tvivl om, hvorvidt der ved indkomstårets udløb skal  

 forstås det indkomstår, der gælder for ordningen til brug for opgørelsen af  

 beskatningen efter pensionsafkastbeskatningsloven, eller kontohaverens  

 skattemæssige indkomstår, foreslås måletidspunktet for, om grænsen på 350.000  

 kr. er nået, fastsat til den 30. november i kalenderåret.
Til nr. 4 Det er i pensionsbeskatningslovens § 30 fastsat, at ved  

 overdragelse m.v. og ved dispositioner, der medfører, at pensionsordningen  

 ikke  

 længere opfylder betingelserne i pensionsbeskatningslovens kapitel 1, svares  

 en  

 afgift på 60 pct. af det beløb, der på tidspunktet for dispositionen m.v.  

 kunne  

 være udbetalt ved ordningens ophævelse.
 Det er i den foreslåede bestemmelse i pensionsbeskatningslovens  

 § 30 B fastsat, at reglerne i pensionsbeskatningslovens § 30, stk. 1, i  

 nærmere  

 angivne tilfælde finder tilsvarende anvendelse for det beløb i ordningen, der  

 kan henføres til de unoterede kapitalandele, og som kunne være udbetalt ved  

 ophævelse af ordningen.
 Det foreslås i pensionsbeskatningslovens § 30, stk. 1, at  

 henvise til § 30 B om afgiftsberigtigelse i de tilfælde, der er nævnt i § 30  

 B.
Til nr. 5 Præmier og bidrag til  

 pensionsordninger m.v. som nævnt i pensionsbeskatningslovens §  

 53 A, stk. 1, kan ikke fradrages ved opgørelsen af den  

 skattepligtige indkomst.
Ved opgørelsen af en arbejdstagers skattepligtige  

 indkomst medregnes præmier og bidrag, der er indbetalt af arbejdsgiveren på  

 sådanne ordninger.
Arbejdsgiveren har fradragsret for disse indbetalinger som  

 en almindelig driftsomkostning, jf. statsskattelovens almindelige regler.
 Dette gælder også arbejdsgivers  

 indbetalinger på ordninger, der er stillet til sikkerhed for et uafdækket  

 pensionstilsagn, jf. pensionsbeskatningslovens §  

 53 A, stk. 1, nr. 6. Arbejdsgiveren har fradragsret  som en  

 almindelig driftsomkostning på tidspunktet for sikkerhedsstillelsen   

 for  

 værdien af den pågældende forsikring m.v. på dette tidspunkt og efterfølgende  

 for indbetalinger, der foretages, så længe sikkerhedsstillelsen består.
 Da den pågældende arbejdsgiver i den  

 nævnte situation er ejer af den pågældende forsikring m.v., ses denne  

 retsstilling  

 dog ikke ganske klart at fremgå af loven, jf. også  

 Foreningen af  

 Statsautoriserede Revisorers høringssvar til anden høringsrunde af  

 lovforslaget,  

 gengivet og kommenteret på L 134  bilag 5.
 Derfor foreslås fradragsretten i den  

 givne situation tydeliggjort, jf. den foreslåede ændring til  

 pensionsbeskatningslovens  

 §  

 53 A, stk. 2.
 Eventuelle udbetalinger fra den  

 ordning, der er lagt til sikkerhed, vil under sikkerhedsstillelsesperioden  

 tilgå direktøren og være skattefri for denne efter pensionsbeskatningslovens  

 §  

 53 A, stk. 5.
Er sikkerhedsstillelsen ophørt, vil  

 udbetalinger fra  

 ordningen tilgå arbejdsgiveren, som herefter vil være  

 skattefri efter samme bestemmelse.
Arbejdsgiverens fradragsret for de løbende  

 pensionsudbetalinger  

 eller engangsudbetalinger vil dog allerede være  

 neutraliseret i forbindelse med sikkerhedsstillelsens ophør, jf.  

 pensionsbeskatningslovens  

 § 56, stk. 6, hvorefter arbejdsgiveren er skattepligtig af forsikringens  

 værdi  

 på tidspunktet for sikkerhedsstillelsens ophør.
I den forbindelse bemærkes,  

 at  

 i det omfang udbetalingerne fra ordningen sker til arbejdsgiveren og  

 sikkerhedsstillelsen ikke tidligere er ophørt, anses sikkerhedsstillelsen dog  

 for ophørt for disse udbetalingers vedkommende, således at arbejdsgiveren er  

 skattepligtig af disse udbetalinger efter § 56, stk. 6. Har sikkerheden  

 eksempelvis  

 en værdi på 1 mio. kr., hvoraf der udbetales 100.000 kr. til arbejdsgiveren,  

 er  

 det ensbetydende med, at sikkerhedsstillelsen er blevet nedskrevet til en  

 værdi  

 på 900.000 kr.  og tilsvarende ophørt for de 100.000 kr.s vedkommende.
Ved ændringen af pensionsbeskatningslovens § 55, jf.  

 lovforslagets § 2, nr. 10, præciseres det, at direktører m.v. skal beskattes  

 af  

 arbejdsgiverens præmier m.v. til en ordning m.v., der er stillet til  

 sikkerhed  

 for et uafdækket pensionstilsagn.
Foreningen af Statsautoriserede Revisorer  

 har  

 i forbindelse med anden høringsrunde af lovforslaget bemærket, at det  

 tilsvarende bør præciseres, at den pågældende direktør m.v. er skattefri af  

 den  

 del af arbejdsgiverens udbetalinger, der hidrører fra indbetalinger og afkast  

 efter sikkerhedsstillelse, jf. pensionsbeskatningslovens §  

 53 A, stk. 2 og 3.
Kommer udbetalingerne direkte fra den forsikring m.v., der er  

 blevet lagt til sikkerhed for et uafdækket pensionstilsagn, vil  

 udbetalingerne  

 være skattefri, jf. pensionsbeskatningslovens §  

 53 A, stk. 5, som nævnt ovenfor.
På  

 tidspunktet for pensionstilsagnets realisering vil udbetalingerne dog  

 formentlig  

 oftest komme fra den tidligere arbejdsgiver og ikke fra forsikringen m.v.  

 Arbejdsgiveren vil i dette tilfælde selv få forsikringen m.v. udbetalt,  

 hvilket  

 skattemæssigt vil blive behandlet som nævnt ovenfor.
 Direktøren vil imidlertid umiddelbart være skattepligtig af  

 udbetalingerne fra arbejdsgiveren, men er tidligere også blevet beskattet af  

 præmier og bidrag til forsikringen m.v. og af værditilvæksten på forsikringen  

 m.v.  

 Rimeligvis bør direktøren derfor være skattefri af den del af arbejdsgiverens  

 indbetalinger, der hidrører fra indbetalinger og afkast efter  

 sikkerhedsstillelse, hvilket imidlertid ikke umiddelbart følger af reglerne i  

 pensionsbeskatningslovens §  

 53 A.  

 Den beskatning af sikkerhedsstillelse for uafdækkede pensionstilsagn, der  

 indførtes med lov nr. 1388 af 20. december 2004 om ændring af forskellige  

 skattelove. (Justering af reglerne om pensionsordninger), lukkede et  

 skattehul,  

 og skulle derfor naturligvis være effektiv, men forekommer i den beskrevne  

 situation at være for vidtgående.
 Det foreslås derfor, at arbejdsgiverens udbetalinger i henhold  

 til et løfte om pension, jf. pensionsbeskatningslovens §  

 53 A, stk. 1, nr. 6, er skattefri for  

 direktøren, i den udstrækning de foretagne udbetalinger modsvarer  

 sikkerhedsstillelsen/den tidligere sikkerhedsstillelse, jf. den foreslåede  

 ændring  

 til pensionsbeskatningslovens §  

 53 A,  

 stk. 5. Skattefriheden modsvarer, at direktøren tidligere vil være blevet  

 beskattet af indbetalinger (og værditilvækst som kapitalindkomst).
Til nr. 6 Der er tale om en  

 teknisk ændring til lovforslagets ikrafttrædelsesbestemmelse som følge af, at  

 der med ændringsforslaget indsættes et nyt nummer i lovforslagets § 2.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 René Skau Björnsson (S)   

 Pia Gjellerup (S)   

 Frode Sørensen (S)  

  

  fmd.  

  

 Niels Sindal (S)   

 Ole Stavad (S)   

 Poul Erik Christensen (RV)   

 Poul Henrik Hedeboe  

  (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 134 Bilagsnr.
Titel 1 Notat om, at høringsfristen er sat til 15/4-05, fra  

 skatteministeren 2 Henvendelse af 13/4-05 fra Forsikring & Pension 3 Meddelelse om vejledende tidsplan for udvalgets  

 behandling af lovforslaget 4 Orientering vedrørende lovforslaget, fra skatteministeren 5 Høringssvar og høringsnotat, fra skatteministeren 6 Kommentar til henvendelse af 13/4-05 fra Forsikring &  

 Pension, fra skatteministeren 7 Henvendelse af 20/4-05 fra Finansrådet 8 Skatteministerens kommentar til henvendelse af 20/4-05  

 fra Finansrådet 9 Yderligere høringssvar fra Håndværksrådet, fra  

 skatteministeren 10 1. udkast til betænkning 11 Ændringsforslag til 2. behandling, fra skatteministeren 12 2. udkast til betænkning Oversigt over spørgsmål og svar vedrørende L 134 Spm.nr.
Titel 1 Spm., om pensionsopsparere bliver lokket til at investere  

 deres pensionsopsparing i tvivlsomme projekter, til skatteministeren, og  

 ministerens svar herpå 2 Spm. om at bekræfte, at der efter lovforslaget skabes  

 mulighed for, at personer placerer pensionsmidler, hvor der har været fradrag  

 for indskuddet, i unoterede aktier, der hidtil har tilhørt den skattepligtige  

 person, til skatteministeren, og ministerens svar herpå 3 Spm. om, hvorledes pensionsinstituttet skal kontrollere,  

 at de unoterede aktier/anparter, der overdrages fra privatområdet til  

 pensionsområdet, opfylder betingelserne, til skatteministeren, og ministerens  

 svar herpå 4 Spm. om, hvorledes pensionsinstituttet skal kontrollere,  

 at der er brugt korrekt værdiansættelse ved privatpersoners overdragelse af  

 unoterede aktier fra privatområdet til pensionsområdet, til skatteministeren,  

 og ministerens svar herpå 5 Spm. om at investere op til 25 pct. af pensionsmidlerne i  

 en anden persons holdingselskab m.v., til skatteministeren, og ministerens  

 svar herpå 6 Spm., om der vil tilgå personens ligningsmyndighed  

 særskilt oplysning, når personens pensionsdepot har erhvervet unoterede  

 aktier, til skatteministeren, og ministerens svar herpå 7 Spm., om det er en betingelse, at der ikke er knyttet  

 rettigheder til aktien, f.eks. til medlemskab, til skatteministeren, og  

 ministerens svar herpå 8 Spm. om, hvor mange pensionsinstitutter m.v. der har  

 udnyttet hullet, der søges lukket med lovforslagets § 1, nr. 2, til  

 skatteministeren, og ministerens svar herpå 9 Spm. om, hvornår der skete de første nedsættelser og  

 forhøjelser af aktiekapitalen i et pensionsinstitut med henblik på udnyttelse  

 af det hul, der søges lukket med lovforslagets § 1, nr. 2, til  

 skatteministeren, og ministerens svar herpå 10 Spm., om der i fremtiden i et pensionsdepot kan placeres  

 aktier i de nævnte typer selskaber, til skatteministeren, og ministerens svar  

 herpå 11 Spm. om årsagen til, at der ikke tidligere er forsøgt  

 lukket det hul, der nu søges lukket med lovforslagets § 1, nr. 2, til  

 skatteministeren, og ministerens svar herpå 12 Spm. om, hvor mange skatteydere der i 2002, 2003 og 2004  

 har benyttet ordningen omfattet af pensionsbeskatningslovens §  

 15 A  

 (ophørspension), til  

 skatteministeren, og ministerens svar herpå 13 Spm. om, hvor mange skatteydere der i 2004 har benyttet  

 ordningen for sportsudøvere i pensionsbeskatningslovens § 15 B, til  

 skatteministeren,  

 og ministerens svar herpå 14 Spm., om lovforslagets § 1, nr. 1, giver adgang til, at  

 institutionelle investorer får et særligt 5-pct.s-fradrag, til  

 skatteministeren,  

 og ministerens svar herpå 15 Spm. om, hvor store investeringer PAL-pligtige har  

 foretaget i innovationsforeninger, til skatteministeren, og ministerens svar  

 herpå 16 Spm. om at bekræfte, at PAL-afgiftspligtige i stort tal  

 har foretaget investeringer omfattet af PAL §  

 5 A, stk. 2, til skatteministeren, og  

 ministerens svar herpå 17 Spm., om de såkaldte innovationsforeninger i stort omfang  

 blot har erhvervet unoterede aktier i selskaber, der driver traditionel  

 virksomhed, til skatteministeren, og ministerens svar herpå 18 Spm. om at oplyse størrelsen på det samlede fradrag efter  

 PAL §  

 5 A, stk. 2,  

 i årene 2001-2003 for de PAL-afgiftspligtige, til skatteministeren, og  

 ministerens svar herpå 19 Spm. om omgåelse af formålet med PAL-lovens §  

 5 A, stk. 2, til skatteministeren, og  

 ministerens svar herpå 20 Spm. om selskaber der stiftes med det formål at skabe  

 skattemæssige fradrag for PAL-afgiftspligtige m.v., til skatteministeren, og  

 ministerens svar herpå 21 Spm. om betingelser for det særlige 5-pct.s-fradrag efter  

 den foreslåede PAL §  

 5 A,  

 stk. 3, til skatteministeren, og ministerens svar herpå 22 Spm. om betingelser for det særlige 5-pct.s-fradrag efter  

 den foreslåede PAL §  

 5 A,  

 stk. 3, til skatteministeren, og ministerens svar herpå 23 Spm. om aktier erhvervet før  

 2005 m.v., til skatteministeren, og  

 ministerens svar herpå 24 Spm.,  

 om det kan bekræftes, at de såkaldte innovationsforeninger i stort omfang  

 blot har erhvervet unoterede aktier i selskaber, der driver traditionel  

 virksomhed, og uden der er tilført disse selskaber ny kapital m.v., til  

 skatteministeren,  

 og ministerens svar herpå Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og skatteministerens svar herpå er optrykt  

 efter ønske fra SF.
 Spørgsmål 3:
Hvorledes skal pengeinstituttet kontrollere, at de unoterede  

 aktier/anparter der overdrages fra privatområdet til pensionsområdet opfylder  

 betingelserne, herunder ikke overstiger 25 pct. af selskabets kapital? Spørgsmål 4:
Hvorledes skal pengeinstituttet kontrollere, at der er brugt  

 korrekt værdiansættelse ved privatpersoners overdragelse af unoterede aktier  

 fra privatområdet til pensionsområdet? Svar:
Pengeinstitutterne har ingen mulighed for at kontrollere, om  

 pensionsopspareren i opsparingsperioden samlet ejer mere end 25 pct. af det  

 selskab, som pensionsopsparingen placeres i.
Det fremgår da også af  

 puljebekendtgørelsen, at pengeinstitutterne ikke er pligtige til at påse  

 overholdelsen  

 af 25 pct.s ejergrænsen.
Endelig fremgår det af kommentaren til  

 Finansrådets  

 høringssvar, jf. lovforslagets almindelige bemærkninger, at pengeinstituttet  

 må  

 basere sig på de oplysninger, som opspareren giver om ejerandele i selskabet.
 Det vil være told- og skattemyndighederne, der skal kontrollere,  

 om opspareren overholder den fastsatte ejergrænse.
Det er heller ikke pengeinstitutterne, der skal kontrollere, om  

 værdiansættelsen af aktier m.v., der indskydes på en pensionsordning, og som  

 hidtil har tilhørt pensionsopspareren selv, er korrekt.  

 Som det fremgår af kommentaren til  

 høringssvaret fra Finansrådet, må pengeinstitutterne uprøvet lægge den kurs,  

 som pensionsopspareren oplyser, til grund.
Det vil være told- og  

 skattemyndighederne,  

 der skal kontrollere, om de oplysninger om kurser og værdier, som opspareren  

 meddeler pengeinstituttet, er korrekte.
 Spørgsmål 6:
Vil der tilgå personens ligningsmyndighed særskilt oplysning,  

 når personens pensionsdepot har erhvervet unoterede aktier, og vil  

 ligningsmyndigheden herefter vurdere og eventuelt nærmere kontrollere  

 overdragelsesvederlaget og om aktierne i øvrigt opfylder betingelserne for,  

 at  

 de kan erhverves i et pensionsdepot? Svar:
 Spørgsmålet indeholder reelt følgende 3 spørgsmål:
-  

 	  

 Vil der tilgå personens ligningsmyndighed  

 særskilt oplysning, når personens pensionsdepot har erhvervet unoterede  

 aktier? -  

 	  

 Vil ligningsmyndigheden herefter vurdere og  

 eventuelt nærmere kontrollere overdragelsesvederlaget? -  

 	  

 Vil ligningsmyndigheden herefter vurdere,  

 om aktierne i øvrigt opfylder betingelserne for, at de kan erhverves i et  

 pensionsdepot? Svaret på spørgsmål 1 er nej.
Ligningsmyndigheden får ingen  

 specifikke oplysninger om personers erhvervelse af unoterede aktier inden for  

 et pensionsdepot, idet der ifølge skattekontrolloven ikke er  

 indberetningspligt  

 på køb af aktier.
Dette gælder både for noterede og unoterede aktier.
Svaret på spørgsmål 2 og 3 er, at kommunerne ikke modtager  

 specifikke oplysninger om købet, idet der som anført ikke sker indberetning  

 til  

 kommunerne.
Kommunerne kan derfor ikke umiddelbart kontrollere  

 overdragelsesvederlaget.
 Ordningen vil dog blive tilrettelagt på en sådan måde, at de  

 unoterede kapitalandele bliver specificeret i de særskilte depoter således,  

 at  

 pengeinstitutterne efter anmodning fra told- og skattemyndighederne vil kunne  

 udsøge de særskilte depoter, hvori der er placeret unoterede aktier m.v., til  

 brug for ligning og kontrol.
 Spørgsmål 21:
Er det en betingelse for det særlige 5 pct.-fradrag efter den  

 foreslåede PAL § 5a, stk. 3, at de aktier, der erhverves er nyudstedte, eller  

 gælder  

 det også aktier, der er erhvervet fra andre PAL-afgiftspligtige? Svar:
 Det er ikke en betingelse, at de aktier, der erhverves, er  

 nyudstedte.
 Spørgsmål 22:
Er det en betingelse for det særlige 5 pct.-fradrag efter den  

 foreslåede PAL § 5a, stk. 3, at de aktier, der erhverves er nyudstedte, og at  

 de selskaber, der investeres i ikke blot har erhvervet allerede udstedte  

 aktier  

 i andre selskaber? Svar:
 Det er ikke en betingelse, at de aktier, der erhverves, er  

 nyudstedte.
 Spørgsmål 23:
Kan ministeren bekræfte, at hvis aktierne i et selskab, hvor  

 aktierne i dag er ejet af PAL-afgiftspligtige, bliver optaget til handel på  

 en  

 alternativ markedsplads, er de PAL-afgiftspligtige berettigede til det  

 foreslåede 5 pct. fradrag efter PAL § 5a, stk. 3, for de pågældende aktier,  

 selv om de er erhvervet før 2005? Svar:
Fradraget vil også gælde aktier, der er erhvervet før 2005. Man  

 skal dog være opmærksom på, at det er en uomgængelig konsekvens af, at  

 pensionsafkastbeskatningen foretages efter lagerprincippet.
At forbeholde  

 fradraget aktier erhvervet i 2005 eller senere ville være virkningsløst, da  

 de  

 pågældende pensionsinstitutter blot kunne sælge og genkøbe de gamle aktier,  

 uden at det vil påvirke den endelige beskatning ved indkomstårets udløb.
 Spørgsmål 24:
 I fortsættelse af skatteministerens besvarelse af udvalgets  

 spørgsmål 16 og 17, hvor skatteministeren anfører: »Jeg har ikke kendskab  

 til,  

 hvorfra foreningerne har erhvervet deres aktiver«: Kan ToldSkat  der jo  

 som  

 lignende myndighed af de PAL-afgiftspligtige må have de pågældende  

 oplysninger  

  bekræfte følgende to spørgsmål:
Kan det bekræftes, at PAL afgiftspligtige i stort tal har  

 foretaget investeringer omfattet af PAL § 5a, stk. 2, hvor  

 innovationsforeningen blot har erhvervet unoterede aktier fra PAL pligtige? Kan det bekræftes, at de såkaldte innovationsforeninger i stort  

 omfang blot har erhvervet unoterede aktier i selskaber, der driver  

 traditionel  

 virksomhed, og uden der er tilført disse selskaber ny kapital? Svar:
 Told- og Skattestyrelsen har oplyst, at ToldSkat  

 Selskabsrevisionen har gennemgået en af de tre eksisterende  

 innovationsforeninger.
Den pågældende innovationsforening blev etableret ved et større  

 apportindskud  bestående af unoterede andele og andele i  

 investeringsforeninger m.v.  fra andre PAL-skattepligtige  

 institutioner.
Der  

 er således kun i begrænset omfang tilført de pågældende selskaber ny kapital.
 På baggrund af en gennemgang af andelene skønner ToldSkat  

 Selskabsrevisionen, at ca. halvdelen af apportindskuddet vedrører  

 »traditionel  

 virksomhed«, som defineret af Erhvervsministeriet.
 Sagen viser, at den eksisterende ordning ikke virker efter  

 hensigten, og at det er en god ide at lade den udfase og erstatte af det  

 foreslåede fradrag for investeringer i selskaber, der er optaget til handel  

 på en  

 alternativ markedsplads.
