Bindende forhåndsbesked fra  

 Ligningsrådet vedr. den pensionsafkastskattemæssige behandling af  

 industriel skovdrift Reference PAL § 2, stk. 1, nr. 7 og 8 PAL § 13, stk. 2 og 3 Ligningsrådet, 15/8 2000, 99/99-4361-00006 Spørgsmål Svar 1. Nej, se sagsfremstilling og begrundelse.
 2. og 3. Se sagsfremstilling og begrundelse.
 4. Nej, se dog sagsfremstilling og begrundelse.
 5. Afvises.
Sagsfremstilling og begrundelse Sagens faktiske forhold Pensionskasserne X og Y påtænker efter rådgivning fra et  

 skovrådgivningsselskab, at investere i industriel skovdrift,  

 nærmere bestemt i det konkrete projekt ved navn Z, LLC.
Industriel skovdrift Investering i industriel skovdrift er karakteriseret derved, at der ikke  

 for eksempelvis ungskov opnås et løbende afkast, men den  

 eventuelle værditilvækst og dermed afkastet opnås  

 hovedsageligt ved realisation af skoven.
Dette kan ske enten ved salg af hele  

 skoven eller ved salg af fældet træ. Investeringsperioden er  

 typisk 10 til 15 år.
Investeringens resultat kan således  

 først opgøres efter denne periode, idet det bemærkes, at  

 investeringen ikke er uden risiko, men kan være tabsgivende.
Industriel  

 skovdrift er naturligvis afhængig af naturens luner, ligesom prisen  

 på træ er svingende.
Projekt Z Z er en juridisk person med begrænset hæftelse (LLC = Limited  

 Liability Company). Et LLC er en juridisk enhed, kendetegnet ved, at LLC'et  

 og dets deltagere beskattes, som et interessentskab samtidig med, at  

 deltagerne har begrænset hæftelse.
Z ledes af Board of Managers, som består af tre medlemmer, der  

 vælges og afskediges af deltagerne.
Deltagerne afholder årligt et  

 møde for valg af Board of Managers og kan endvidere afholde  

 møde, såfremt det ønskes af en vis del af deltagere.  

 Deltagerne kan, foruden valg af Board of Managers, træffe beslutning om  

 forlængelse, opløsning eller ændring af aftalen mellem  

 dem.
Board of Managers træffer beslutninger om Z's investeringer.
Z skal  

 investere i skov - både direkte og indirekte gennem andre LLC'ere.
Z er ikke et selvstændigt skattesubjekt.
Det er alene deltagerne,  

 som beskattes af deres andel af Z's skattepligtige indkomst.
X og Y skal  

 således betale skat i USA.
Der forventes en indkomstskat (federal tax)  

 på 34 procent af årlig indkomst under USD 10 mill.
Dertil kommer  

 en lokal skat (state tax) på nogle få procent, idet denne skat  

 formentlig kan modregnes i indkomstskatten.
Beskatningen sker efter  

 afståelsesprincippet, således at deltagerne alene beskattes,  

 når der realiseres en gevinst.
På trods af, at Z ikke er et selvstændigt skattesubjekt, har Z  

 mange ligheder med et aktieselskab.
Bortset fra aktieselskabslovens regler om  

 kapitalkrav, ligner Z et aktieselskab.
Dette gælder blandt andet  

 stiftelse, ledelse, generalforsamling, uddeling og ophør.
 Pensionskasserne X's og Y's samlede investering kommer til at  

 udgøre under 25 pct. af den samlede investerede kapital.
Selskabsformen (LLC), som Z drives under, svarer i skattemæssig  

 henseende til selskabsformen, hvorunder ZZ, LLC blev drevet.
Om  

 sidstnævnte har Ligningsrådet afgivet bindende  

 forhåndsbesked, jf. bindende forhåndsbesked af 24. februar 1998,  

 j.nr. 99/97- 4029-00024. Den tidligere anmodning var ligeledes på  

 foranledning af X, og spørgsmålet omhandlede en type af direkte  

 investeringer i industriel skovdrift i USA.
Selskabsformen blev af  

 Ligningsrådet i skattemæssig henseende anset for transparent,  

 hvorved investorerne beskattes af deres andel af den skattepligtige  

 indkomst.
Pensionskassernes vurdering Spørgeren har til sagen anført følgende:
"Pensionsafkastbeskatningslovens begreber fortolkes med udgangspunkt i  

 almindelige skatteretlige regler.
Idet der imidlertid er tale om en lov, der  

 alene vedrører forsikringsselskaber og pensionskasser, må loven  

 tillige fortolkes i overensstemmelse med de særlige love for  

 forsikringsselskaber og pensionskasser.
 Der vil være overensstemmelse mellem de to regelsæt  

 (almindelige skatteretlige regler og de særlige regler på  

 området, herunder lov om forsikringsvirksomhed), hvis industriel  

 skovdrift - som anset af Finanstilsynet i relation til lov om  

 forsikringsvirksomhed - også i henseende til  

 pensionsafkastbeskatningsloven anses for at være anden virksomhed og  

 ikke fast ejendom.
Efter de almindelige skatteretlige regler, jf.
Ligningsvejledningen  

 1998, ejendomsavancebeskatningsloven og statsskatteloven, sker beskatning af  

 skovdrift efter afståelsesprincippet.
Det taler for, at industriel  

 skovdrift anses som anden erhvervsvirksomhed og ikke fast ejendom med den  

 dermed ændrede beskatning til følge.
Landsskatteretten har i nogle kendelser taget stilling til beskatning af  

 skoves værdi.
Det fremgår af LSRM 1953.44 og LSRM 1962.112, at  

 skovens værdi beskattes som den faste ejendom.
Såfremt  

 træerne fældes, vil der imidlertid ske almindelig  

 indkomstbeskatning heraf.
I kendelsen fra 1953 var der ikke tale om en industriel skovdrift.
Der  

 var tale om en skov, som ejeren i en periode over 30 år selv havde  

 beplantet.
Det fremgår ikke af kendelsen fra 1962, om der var tale om  

 industriel skovdrift.
Det er klart, at såfremt der er tale om skov, som  

 ikke drives erhvervsmæssigt, kan skoven anses som et anlægsaktiv,  

 og beskatningen af træernes værdi vil følge den faste  

 ejendom.
Ved industriel skovdrift er træerne imidlertid et  

 omsætningsaktiv.
I TfS 1998.202 (Østre Landsrets dom af 14. januar 1998) blev det  

 fastslået, at køb af træer på roden ikke er en  

 driftsomkostning.
Dette er naturligvis korrekt, men ikke relevant for denne  

 problemstilling.
Træerne i industriel skovdrift er stadig et  

 omsætningsaktiv, der efter spørgerens opfattelse i relation til  

 pensionsafkastbeskatningsloven bør behandles som et produkt ved  

 erhvervsvirksomhed." Endvidere fremdrages følgende af spørgeren:
Vurderingsloven "I lov om vurdering af landets faste ejendomme (vurderingsloven) tales om  

 ejendomsværdi og grundværdi.
Ejendomsværdien er  

 værdien af den faste ejendom i sin helhed.
Grundværdien  

 opgøres som en procentdel (25) af selve skovens værdi.
 Der foretages således i vurderingsloven - som den nedenfor omtalte  

 regnskabsmæssige behandling - en sondring mellem grund og træer.  

 Det siger sig selv, at træernes værdi medtages i selve  

 ejendomsværdien, men det er ikke relevant i relation til denne  

 problemstilling, som går ud på en fortolkning af  

 pensionsafkastbeskatningslovens begreb fast ejendom.
Realrenteafgiftsloven Det afgørende for vort spørgsmål er, om industriel  

 skovdrift i relation til pensionsafkastbeskatningsloven skal anses som fast  

 ejendom.
I den forbindelse må pensionsafkastbeskatningslovens  

 forgænger, realrenteafgiftsloven, tages i betragtning.
I den oprindelige realrenteafgiftslov fra 1983 var fast ejendom fritaget  

 for realrenteafgift.
Det blev ændret i 1985. Det fremgår af  

 ændringslovens bemærkninger, at det frem til 1985 havde vist sig,  

 at forsikringsselskabers, pensionskassers og de øvrige  

 realrenteafgiftspligtige institutioners investeringer i nybyggeri og  

 ejendomserhvervelser var stigende, og der var indtruffet væsentlige  

 prisstigninger på ejendomsmarkedet, herunder især på  

 forretningsejendomme.
Regeringen fandt det derfor nødvendigt, at  

 dæmpe de realrenteafgiftspligtige institutioners investering i fast  

 ejendom og samtidig dæmpe prisstigningerne på ejendomsmarkedet.  

 Derfor fremsatte regeringen forslag om, at ophæve  

 realrenteafgiftslovens bestemmelser om afgiftsfritagelse for afkast af fast  

 ejendom.
Pensionsafkastbeskatningsloven Formålet med beskatningen efter lagerprincippet i  

 pensionsafkastbeskatningsloven af fast ejendom har således ikke  

 været tiltænkt industriel skovdrift.
Begrebet fast ejendom  

 må fortolkes i overensstemmelse med formålet for  

 lagerbeskatningen for fast ejendom. "Fast ejendom"-begrebet er ikke  

 entydigt.
Landbrug Der kan endvidere som en parallel til industriel skovdrift nævnes  

 landbrug, i form af jordbrug.
Isoleret set anses jorden naturligvis for fast  

 ejendom.
Såfremt jorden dyrkes, er der efter spørgerens  

 opfattelse ikke tvivl om, at landbruget - uanset om afgrøderne anses  

 som en del af den faste ejendom - i relation til  

 pensionsafkastbeskatningsloven må anses som erhvervsvirksomhed.  

 Tilsvarende må det forholde sig med industriel skovdrift.
Industriel  

 skovdrift adskiller sig ikke fra landbrug ud over, at  

 omsætningshastigheden er længere.
Værditilvækst Værdistigning i fast ejendom følger ejendomsmarkedet.
For  

 så vidt angår industriel skovdrift, følger værdien  

 af træerne markedet for tømmer.
Værdien af fast ejendom og  

 industriel skovdrift følger således konjunkturerne i samfundet,  

 men der er en væsentlig forskel på forudsætningerne for  

 værditilvækst.
Ud over vedligeholdelse er en egentlig drift eller aktive handlinger ikke  

 en forudsætning for værditilvækst for fast ejendom.
Der er  

 tale om en passiv investering, der kan sammenlignes med investering i  

 værdipapirer.
Det modsatte gør sig gældende for industriel skovdrift.  

 Foruden konjunkturmæssig risiko er der en driftsmæssig risiko.  

 Værditilvæksten skabes ved selve driften, der rækker ud  

 over almindelig vedligeholdelse.
Der skal foretages tilsyn og  

 foranstaltninger for at sikre, at de ideelle vækstbetingelser er til  

 stede.
Der er således tale om en aktiv investering, der kan sidestilles  

 med erhvervsvirksomhed." Den regnskabsmæssige behandling Ligeledes ifølge repræsentanten, fremgår det af  

 regnskaber for skovinvesteringsprojekter, at der ved opgørelse af  

 aktiverne sondres mellem henholdsvis jordens og skovens værdi.  

 Endvidere ses det i regnskaberne, at der sker opskrivning af både  

 jordens og skovens værdi.
 Repræsentanten fortsætter:
"Ved industriel skovdrift er jorddelen et anlægsaktiv, og  

 skovdelen er et omsætningsaktiv.
Skoven er produktet, der produceres  

 ved virksomheden industriel skovdrift.
Til sammenligning kan nævnes et  

 skibsværft.
Uanset tilknytning mellem jord og skib og den  

 omstændighed, at skibet ikke kan flyttes, forinden det er  

 færdiggjort og kan sejle, er det vel utænkeligt, at  

 værditilvæksten af skibet efter pensionsafkastbeskatningsloven  

 løbende skulle beskattes efter regler om fast ejendom.
Ved  

 gartneridrift er der heller ikke tvivl om, at fast ejendom og  

 gartneriprodukter behandles efter forskellige skattemæssige regler,  

 uanset at en række af produkterne dyrkes i jorden.
Den regnskabsmæssige opdeling - som skyldes aktivernes forskellighed  

 - betyder, at der ikke er praktiske hindringer for beskatning efter en  

 såkaldt "mellemløsning", hvorefter det alene er  

 værditilvækst af jordens værdi, som løbende  

 beskattes." "Mellemløsningen" er forslag nummer 3, der er ét af  

 repræsentantens løsningsforslag, som omtales nedenfor.
Løsningsforslag Pensionskasserne X og Y kommer med følgende forslag til  

 løsninger af indplaceringen af industriel skovdrift i  

 pensionsafkastbeskatningsloven:
 "1.
 Anses industriel skovdrift for erhvervsvirksomhed, sker der alene  

 beskatning, når der realiseres en gevinst.
 2.
 Anses industriel skovdrift derimod for fast ejendom, sker der  

 løbende beskatning af eventuel værditilvækst, uanset om  

 der er realiseret en gevinst.
 3.
Endelig findes mellemløsningen, hvor der sondres mellem jordens  

 værdi og træernes værdi.
Jordens eventuelle  

 værdistigning bliver beskattet efter reglerne om fast ejendom,  

 således at der løbende sker en beskatning af eventuel  

 værdistigning.
Skovdelen beskattes efter reglerne om  

 erhvervsvirksomhed, således der alene sker beskatning ved  

 afståelse.
 4.
 Hvis investering foretages gennem et aktieselskab (eller lignende  

 selskabstyper), skal investeringen bedømmes som en aktieinvestering,  

 hvis pensionskasserne ejer under 25 pct., jf. pensionsafkastbeskatningslovens  

 § 8.
Rentabilitet Foruden det principielle har kategoriseringen betydning for, om  

 investering i industriel skovdrift er rentabelt for danske investorer  

 omfattet af pensionsafkastbeskatningsloven.
En løbende beskatning af  

 urealiserede værdistigninger vil forhindre løbende  

 modregningsadgang af den betalte skat.
Efter de seneste ændringer i pensionsafkastbeskatningsloven kan  

 skatten dog bringes til modregning i den skat, der til sin tid skal betales i  

 USA, men der ses ikke at være åbnet adgang til, at den  

 skattepligtige kan få kompensation for den mistede forrentning af de  

 midler, der løbende er indbetalt efter pensionsafkastbeskatningslovens  

 regler.
Henset til investeringsperiodens varighed er der tale om ikke  

 ubetydelige rentetab, der væsentligt begrænser investeringens  

 rentabilitet." Konklusion Repræsentanten afslutter sit indlæg med følgende  

 konklusion:
"Sagsfremstillingen viser den grundlæggende sondring mellem jord  

 og skov - en sondring, der tillige benyttes af dansk skovbrug.
Sondringen er  

 efter spørgerens opfattelse oplagt, idet der er tale om to vidt  

 forskellige aktiver - et anlægsaktiv og et omsætningsaktiv - hvis  

 tilknytning ikke alene kan begrunde fælles skattemæssig  

 behandling.
Der kan rådes retligt over aktiverne hver for sig, og det  

 virker ikke hensigtsmæssigt, om beskatningen af skovdriften  

 afhænger af ejerforholdet til jorden, således at beskatningen af  

 træernes værdi er forskellig afhængig af, om jorden ejes  

 eller forpagtes.
I den forbindelse bemærkes, at jord til brug for  

 industriel skovdrift i nogle lande ikke kan erhverves, men alene forpagtes.  

 Dette gælder f.eks. i Canada.
Hvis investeringen ikke sker gennem et aktieselskab (eller ligestillet  

 selskabstype), er konklusionen efter repræsentantens vurdering, enten  

 at Retsregler Lov om forsikringsvirksomhed Forsikringsselskaber og pensionskasser må, som udgangspunkt, ikke  

 drive erhvervsvirksomhed, der falder uden for forsikringsvirksomhed, som  

 angivet i koncessionen, jf. lov om forsikringsvirksomhed § 6.
 Ifølge § 6 i lov om forsikringsvirksomhed defineres anden  

 virksomhed på følgende måde:
 "Stk. 2. Et forsikringsselskab antages at drive anden virksomhed,  

 såfremt selskabet udøver en bestemmende indflydelse over en  

 erhvervsvirksomhed, der driver virksomhed af anden art end  

 forsikringsvirksomhed eller virksomhed efter § 6 a.
Stk. 3. Et forsikringsselskab kan i fællesskab med andre  

 virksomheder drive anden virksomhed, såfremt 1) forsikringsselskabet ikke direkte eller indirekte har bestemmende  

 indflydelse på virksomheden, 2) forsikringsselskabet ikke driver virksomheden sammen med  

 pengeinstitutter, forsikringsselskaber, fondsmæglerselskaber eller  

 realkreditinstititutter, der indgår i koncern eller  

 administrationsfællesskab med forsikringsselskabet, og 3) virksomheden udøves i et andet selskab end  

 forsikringsselskabet.
Stk. 4. Et forsikringsselskabs eventuelle dattervirksomheder  

 anses i forening med moderselskabet som ét forsikringsselskab ved  

 anvendelsen af stk. 2 og 3." Lov om forsikringsvirksomhed § 6 a undtager følgende former for  

 virksomhed fra forbudet i § 6, hvorved det er tilladt:
 Punkterne A-C må antages at være en udtømmende  

 opremsning af undtagelser fra den direktivbestemte hovedregel i § 6, stk.  

 1.
 Ifølge den kommenterede lov om forsikringsvirksomhed  

 (Forsikringshøjskolens Forlag 1998) må begrebet bestemmende  

 indflydelse defineres i overensstemmelse med årsregnskabsloven § 1 og  

 aktieselskabsloven § 2.
 Bestemmende indflydelse foreligger herefter, hvis  

 forsikringsselskabet:
"a) besidder flertallet af stemmerettighederne i erhvervsvirksomheden,  

 medmindre der er vedtægtsmæssige stemmeretsbegrænsninger,  

 jf. bemærkningerne til LFV 83 (lov nr. 631 af 21. december  

 1983), b) som selskabsdeltager har ret til at udnævne eller afsætte  

 flertallet af medlemmerne i erhvervsvirksomhedens bestyrelse eller, hvis den  

 ingen bestyrelse har, dens direktion, c) som selskabdeltager har ret til at udøve en bestemmende  

 indflydelse over erhvervsvirksomheden på grundlag af vedtægterne  

 eller aftaler med denne i øvrigt, d) er selskabsdeltager og på grundlag af aftaler med andre  

 selskabsdeltagere, som råder over flertallet af stemmerettighederne i  

 erhvervsvirksomheden, eller e) besidder stemmerettigheder i erhvervsvirksomheden og i øvrigt  

 udøver en bestemmende indflydelse over denne.
I bemærkningerne til LFV 83 anførtes en yderligere  

 kategori "ud over kapitalbesiddelse...ved gennem aftale, f.eks. i forbindelse  

 med långivning eller garantistillelse, at betinge sig bestemmende  

 indflydelse på virksomhedens forretningsmæssige dispositioner." Finanstilsynet Investering i skovdrift falder efter Finanstilsynets praksis ikke inden  

 for begrebet fast ejendom, såfremt det er forbundet med en  

 driftsmæssig risiko.
Investering i industriel skovdrift, der er  

 forbundet med en driftsmæssig risiko, anses således for at  

 være "anden virksomhed".
Finanstilsynets holdning er, at det for  

 forsikringsselskaber/pensionskasser er tilladt at investere i "anden  

 virksomhed", så længe de hverken alene eller sammen med andre  

 forsikringsselskaber/pensionskasser udøver bestemmende indflydelse  

 over en erhvervsvirksomhed.
Dette åbner mulighed for den konkrete  

 investering i industriel skovdrift.
Realrenteafgiftsloven Realrenteafgiften - af kapitalafkast af opsparing i pensionsordninger -  

 blev indført med virkning fra afgiftsåret 1984. Afgiften blev  

 indført, da der var høj og ustabil inflation, hvilket  

 nødvendiggjorde at afgiftssatsen blev gjort afhængig af  

 realrenten, så afkastets værdi kunne stabiliseres.
Derudover blev  

 store dele af afkastet i pensionsordninger undtaget fra beskatning, herunder  

 afkastet af investering i fast ejendom og anden erhvervsvirksomhed.
 Ifølge den oprindelige realrenteafgiftslov (L183 82/83) var  

 overskud eller underskud af eventuel anden erhvervsvirksomhed, samt  

 fortjeneste eller tab ved afhændelse heraf, således fritaget for  

 realrenteafgift.
 Endvidere var overskud eller underskud på fast ejendom samt  

 fortjeneste eller tab ved afhændelse heraf ligeledes helt fritaget for  

 realrenteafgift frem til den 12. marts 1986.
Anden erhvervsvirksomhed Afgiftsfritagelsen af anden erhvervsvirksomhed blev i sin tid begrundet  

 med, at forsikringsselskaber og pensionskasser efter loven om  

 forsikringsvirksomhed og pensionskasseloven ikke måtte drive anden  

 erhvervsmæssig virksomhed end forsikrings- og pensionskassevirksomhed.  

 Det kunne dog forekomme, at de nævnte institutioner midlertidigt  

 måtte overtage driften af en erhvervsvirksomhed for at beskytte deres  

 kreditorinteresser.
Fast ejendom I 1986 blev alle former for afkast af fast ejendom inddraget under  

 realrenteafgiftspligten, for at dæmpe de realrenteafgiftspligtige  

 institutioners investeringer i fast ejendom og samtidig dæmpe  

 prisstigningerne på ejendomsmarkedet, jf. bemærkningerne til L113  

 85/86.
Der blev dog opretholdt en vis afgiftsfritagelse for de  

 realrenteafgiftspligtige institutioners investeringer i fast ejendom, inden  

 for visse nærmere bestemte kvoterammer.
Det afgiftsfritagede byggeri  

 omfattede nyt erhvervsbyggeri, ubebyggede grunde bestemt til  

 erhvervsformål og visse ejendomme, som var omfattet af  

 byfornyelsesloven.
 Den særlige kvoteordning er, med visse undtagelser, opretholdt frem  

 til den 2. juni 1998, hvorefter der ikke beregnes kvoter.
 Det skal tilføjes, at begrebet "fast ejendom" på intet  

 tidspunkt har været defineret anderledes end i skattelovgivningen i  

 øvrigt.
Pensionsafkastbeskatningsloven Fra og med indkomståret 2000 har pensionsafkastbeskatningsloven  

 afløst den nu ophævede realrenteafgiftslov.
Dermed er den  

 variable afgiftssats erstattet af en fast skattesats på 26 pct.
Dette  

 er en følge af, at inflationen i dag er lav og stabil samt at der er  

 dukket mere fleksible låne- og opsparingsformer op, som  

 forudsætter en stabil og logisk sammenhæng mellem skatten  

 på sammenlignelig indkomst, jf. bemærkningerne til L97 97/98.
Bestemmelserne i realrenteafgiftsloven er videreført, men dog i en  

 ændret form.
Således vil fast ejendom, efter en overgangsperiode,  

 blive underkastet lagerprincippet, medens anden erhvervsvirksomhed vil blive  

 inddraget under skattepligten for første gang.
Anden erhvervsvirksomhed Anden erhvervsvirksomhed er, som nævnt ovenfor, med  

 indførelsen af pensionsafkastbeskatningsloven inddraget under  

 skattepligten fra og med indkomståret 2000, jf.
PAL § 2, stk. 1, nr. 8.  

 Opgørelse af overskud eller underskud af anden erhvervsvirksomhed samt  

 gevinst eller tab ved afhændelse heraf, sker efter skattelovgivningens  

 almindelige regler.
 Inddragelsen af overskud eller underskud samt gevinst eller tab ved anden  

 erhvervsvirksomhed under skattepligten, ifølge PAL § 2, stk. 1, nr. 8,  

 er begrundet ved, at gevinst og tab på fordringer er omfattet af  

 afgiftspligten.
 Det forekommer derfor naturligt, at modregne overskud eller underskud af  

 en virksomhed og fortjeneste eller tab ved afståelse af en virksomhed,  

 der er overtaget for at beskytte interesser som kreditor ifølge en  

 fordring på samme måde som fordringen, jf. forarbejderne til L97  

 97/98.
 Beskatningen af overskud eller underskud samt gevinst eller tab ved anden  

 erhvervsvirksomhed er dog, ifølge lovens ordlyd, ikke begrænset  

 til de tilfælde, hvor virksomheden er overtaget med henblik på at  

 beskytte kreditorinteresser.
 Det fremgår ikke af pensionsafkastbeskatningsloven eller af  

 forarbejderne hertil, at det har været hensigten, at definere begrebet  

 "anden erhvervsvirksomhed", således som dette begreb er defineret i  

 forsikringslovgivningen.
 Pensionsafkastbeskatningsloven gælder ikke - som anført af  

 spørgeren - udelukkende for forsikringsselskaber og  

 pensionskasser.
Fast ejendom Pensionsafkastbeskatningslovens  regler vedrørende fast ejendom er,  

 som følger:
 Der er ikke i pensionsafkastbeskatningsloven indført særlige  

 undtagelser fra beskatningen af fast ejendom, men de eksisterende undtagelser  

 fra realrenteafgiftsloven er videreført.
Ligningsrådets afgørelse ad spørgsmål 1 Investeringen vil blive anset for en direkte investering i skovdrift, jf.  

 den bindende forhåndsbesked af 24. februar 1998, journal nr.  

 99/97-4029-00024.
 Den tidligere bindende forhåndsbesked omhandlede ZZ, LLC, hvis  

 karakteristika er følgende:
 Ligningsrådet fandt på grundlag af investorernes tilknytning  

 til og indflydelse i LLC'et, om ledelsens beføjelser og i det hele om  

 LLC'ets struktur og virkemåde, at LLC'et i skattemæssig henseende  

 ikke kunne anses for et selvstændigt skattesubjekt.
Derimod blev LLC'et anset for en sammenslutning af investorer, der gennem  

 LLC'et foretager direkte investering.
Selskabsformen fandtes at være  

 transparent, i skattemæssig henseende.
Som anført af spørgeren svarer den selskabsform (LLC), som Z  

 drives under, i skattemæssig henseende til den selskabsform, hvorunder  

 ZZ, LLC  blev drevet.
Det er derfor Ligningsrådets opfattelse, at Z,  

 LLC ligeledes må anses for transparent i skattemæssig henseende.  

 Herved er der tale om en direkte investering, og ikke en aktieinvestering  

 efter pensionsafkastbeskatningslovens § 8.
ad spørgsmål 2 og 3 Inden for de senere år er der blevet slækket på forbudet  

 mod, at forsikringsselskaber og pensionskasser driver anden  

 erhvervsvirksomhed, blandt andet med omarbejdelsen af § 6 og  

 indsættelse af § 6 a i lov om forsikringsvirksomhed.
 Idet både "forsikringsvirksomhed" og "anden virksomhed" har karakter  

 af retlige standarder, hvis udfyldning kan variere over tid, har det derved  

 været muligt at få en tidssvarende og fremtidssikret lov.
 Den lempeligere praksis, som er gennemført af Finanstilsynet, har  

 dog ikke nødvendigvis betydning og sammenhæng med  

 afgrænsningen af anden erhvervsvirksomhed, i relation til  

 pensionsafkastbeskatningsloven eller skattelovgivningen i øvrigt.
Finanstilsynets opgave er, at sikre at forsikringsselskaberne kan opfylde  

 kapitalkravene og dermed forsikringsaftalerne.
Selskaberne er forpligtet til  

 og har ansvaret for, at anbringe selskabets kapital på en  

 hensigtsmæssig og for forsikringstagerne forsvarlig måde,  

 således at selskabet til enhver tid kan opfylde sine forpligtelser.  

 Dermed tilsigtes en så stor spredning af de samlede investeringer, at  

 risici minimeres.
 Det er ikke (nødvendigvis) de samme hensyn, der ligger bag  

 skattelovgivningen.
 Det er Ligningsrådets opfattelse, at et projekt med investering i  

 industriel skovdrift, som det af pensionskasserne X og Y  

 påtænkte, vil være omfattet af såvel PAL § 2, stk. 1,  

 nr. 8, som § 2, stk. 1, nr. 7.
Industriel skovdrift vil overordnet set være omfattet af begrebet  

 "anden erhvervsvirksomhed", jf.
PAL § 2, stk. 1, nr. 8.
 For så vidt angår de enkelte aktiver i virksomheden  

 gælder det, at overskud eller underskud samt gevinst eller tab på  

 disse aktiver, i overensstemmelse med almindelige skattemæssige  

 principper, skal opgøres efter de eventuelle særregler, der  

 måtte gælde herfor.
 For industriel skovdrift gælder det, at virksomhedens  

 væsentligste aktiv (skoven) er fast ejendom.
 Ifølge PAL § 2, stk. 1, nr. 7, skal over- eller underskud ved drift  

 af fast ejendom samt gevinst eller tab på fast ejendom medregnes ved  

 opgørelsen af beskatningsgrundlaget (26 pct.-grundlaget).
 I medfør af PAL § 13, stk. 2, skal overskud eller underskud ved  

 drift af fast ejendom opgøres efter skattelovgivningens almindelige  

 regler, dog således, at reglerne om skattemæssige afskrivninger  

 ikke finder anvendelse.
 I medfør af PAL § 13, stk. 3, skal gevinst eller tab på fast  

 ejendom opgøres, som forskellen mellem værdien ved  

 indkomstårets udløb og værdien ved indkomstårets  

 begyndelse (lagerprincippet).
 Det betyder, at der vil ske en løbende beskatning af  

 værditilvæksten på den faste ejendom.
ad spørgsmål 4 Den løbende beskatning af værditilvæksten på fast  

 ejendom, jf.
PAL § 13, stk. 3, omfatter hele den faste ejendom, og dermed  

 ligeledes afgrøder på rod, i form af træerne.
 Ifølge Ligningsrådets opfattelse er der ikke grundlag for at  

 anlægge en anden - og snævrere - bedømmelse af, hvilke  

 bestanddele, der henhører under "fast ejendom" i relation til  

 pensionsafkastbeskatningsloven end den bedømmelse, der  

 sædvanligvis anlægges i skattelovgivningen i øvrigt.
 Der er således ikke grundlag for at foretage den af spørgeren  

 foreslåede opdeling af den faste ejendom i træer og jord, uanset  

 om dette regnskabsmæssigt måtte være muligt.
I skattelovgivningen, i almindelighed, anses træer som beholdninger  

 nedlagt i jorden, hvorved de udgør en bestanddel af den faste ejendom.  

 Så længe træerne ikke er skovet eller stormfaldsramte,  

 udgør de en bestanddel af den faste ejendom, modsætningsvis vil  

 skovet eller stormfaldsramte træer overgå til at være  

 varelager, jf.
Ligningsvejledningen 1999, afsnit E.E.2 om landbrugets  

 beholdninger og afsnit E.B.2.6.1 om varelagerreglerne.
Den lange omdrift/vækstperiode for træer, sammenholdt med  

 eksempelvis korns korte omdrift, medfører ikke at træer  

 adskiller sig fra korn, med hensyn til at være omfattet af begrebet  

 fast ejendom.
Ikke-fældet træ anses, på samme måde  

 som korn på roden, for en bestanddel af den faste ejendom, jf.
TfS  

 1998, 202. Dermed blev udgifter til køb af træer på rod  

 anset for anlægsudgifter, og ikke en fradragsberettiget driftsudgift.  

 Retten bemærkede i denne forbindelse, at ejerforholdet til jorden  

 hvorpå træerne står, ikke har betydning for  

 afgørelsen.
Klageren var alene forpagter og ikke ejer af den ejendom,  

 hvorpå de omhandlede træer befandt sig.
 Ifølge LSRM 1953, 44 og LSRM 1962, 112 kan ingen del af salgssummen  

 henføres til almindelig indkomstbeskatning ved afståelse af  

 skovejendomme med hugstmoden vedmasse på roden.  Dermed er merprisen  

 for de på arealet værende træer på roden en del af  

 afståelsessummen for den faste ejendom.
ad spørgsmål 5 Der afgives ikke bindende forhåndsbesked i tilfælde, hvor  

 alternative løsningsmuligheder ønskes belyst, jf.  

 Ligningsvejledningen 1999, afsnit A.H.9.
 Endvidere er der ikke tale om en konkret, påtænkt disposition,  

 og Ligningsrådet kan derfor ikke besvare spørgsmålet med  

 fornøden sikkerhed.
 Ligningsrådet afviser således at besvare  

 spørgsmål 5.
