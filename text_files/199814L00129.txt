Betænkning afgivet af Boligudvalget den  

 24. november 1998 Betænkning over Forslag til lov om ændring af lov om  

 leje af almene boliger, lov om leje, lov om midlertidig regulering af  

 boligforholdene og lov om byfornyelse (Ophævelse af kravet om dansk  

 indfødsret for medlemmer af diverse tvistenævn m.v.) Udvalget har behandlet lovforslaget i nogle møder  

 og har herunder stillet spørgsmål til by- og boligministeren,  

 som denne har besvaret skriftligt.
 Udvalget har behandlet  

 lovforslaget i nogle møder og har herunder stillet  

 spørgsmål til by- og boligministeren, som denne har besvaret  

 skriftligt.
 Endvidere har udvalget modtaget en skriftlig henvendelse  

 fra Lejernes Landsorganisation.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes og Kristeligt Folkepartis  

 medlemmer af udvalget) lovforslaget til vedtagelse uændret.
 Et mindretal inden for flertallet (Centrum-Demokraternes medlem af  

 udvalget) lægger vægt på det tilsagn, som by- og  

 boligministeren har givet i svaret på spørgsmål 3  

 vedrørende fremhævelse af begge aftalemuligheder omkring  

 fraflytningssituationen i næste udgave af den autoriserede  

 lejekontrakt.
 Et mindretal (Enhedslistens og Socialistisk Folkepartis medlemmer  

 af udvalget) indstiller lovforslaget til vedtagelse med det af  

 Enhedslisten stillede ændringsforslag.
 Et andet mindretal (Dansk Folkepartis og Fremskridtspartiets  

 medlemmer af udvalget) indstiller lovforslaget til forkastelse ved 3.  

 behandling.
Ændringsforslag Af et mindretal (EL), tiltrådt af et mindretal (SF):
Til § 1 1) I den under nr. 16 foreslåede ændring af  

§ 88, stk. 1, indsættes efter +mindst 6 uger *: +for  

 lejeren*.
Bemærkninger Til nr. 1 Efter lovforslaget bliver der mulighed for at aftale et  

 opsigelsesvarsel på mindst 6 uger for både lejer og udlejer af  

 ungdomsboliger.
 Ændringsforslaget indebærer, at denne  

 forkortede opsigelsesfrist kun gælder for lejeren af  

 ungdomsboligen.
 Lone Møller (S)  

  Ole Hækkerup (S)  

  Lissa Mathiasen (S) nfmd.  

René Skau Johansen (S)  

  Lars Kramer Mikkelsen (S) Pernille Frahm (SF)  

 Annie Lunde Hansen (CD)    Dorit Myltoft (RV)  

  Line Barfod (EL)    Gyda Kongsted (V)  

  Rikke Hvilshøj (V)    Karsten Nonbo (V)  

 Kirsten Jacobsen (FP)    Jens Heimburger (KF)  

 Gitte Seeberg (KF)    Egil Møller (DF)  

  Flemming Kofod-Svendsen (KRF) fmd.
