 Ligningsrådet blev bedt om en bindende forhåndsbesked bl.a. om  

 hvorvidt en lukket kassevogn kunne anses som et specielt indrettet  

 værkstedsvogn i henhold til ligningslovens § 16, stk. 3.
Firmabiler/værkstedsvogne - Firmabiler, - beskatning af kørsel i indrettede værkstedsvogne m.v., - tilkaldevagt Reference: LL § 16, stk. 3 og LL § 9 B Omstændighederne var følgende:
Selskabet driver landsdækkende virksomhed med installation,  

 reparation og vedligeholdelse af -elevatorer.
Selskabet har ansat  

 servicemontører, der er bosiddende over alt i Danmark.
Selskabet  

 stiller biler til rådighed for servicemontørerne til brug ved  

 udførelsen af deres arbejde.
Der er tale om to typer biler, nemlig  

 Ford Transit (Rugbrød) og Ford Excort (Van). Bilerne er alle  

 indrettede som værkstedsvogne med faste hylder med reservedele og  

 værktøj.
Bilerne er på gule plader.
Ved fyraften  

 kører servicemontørerne ofte fra en arbejdsopgave hos en kunde  

 direkte til deres hjem, ligesom de ofte kører direkte fra deres hjem  

 til deres første kunde.
Ofte må servicemontørerne dog  

 før besøget hos den første kunde eller efter  

 besøget hos den sidste kunde køre over virksomheden for at  

 hente reservedele o.lign.
Nogle af servicemontørerne har fortrinsvis  

 samme faste kunde (med mange elevatorer).
 Spørgsmål 1:
Kan virksomhedens servicebiler betragtes som uegnede til anvendelse som  

 firmabiler til fri rådighed? Ad spørgsmål 1.
Ligningsrådet udtalte, at servicebilerne, der efter det  

 foreliggende, er lukkede kassevogne med fastmonteret  

 værktøjsindretning, må anses som sådanne specielt  

 indrettede værkstedsvogne, at benyttelse af servicebilerne til  

 befordring mellem bopæl og arbejdsplads(-er), ikke udløser  

 beskatning af bil til rådighed efter Ligningslovens (LL) § 16, stk. 4.,  

 men alene medfører bortfald af befordringsfradraget for den  

 pågældende strækning, jf.
Skatteministeriets  

 cirkulære nr. 202 af 13. december 1993 om beskatning af personalegoder,  

 pkt. 2.4.1.2. Det er herved forudsat, at bilerne ikke må og rent  

 faktisk ikke anvendes til privat kørsel i øvrigt.
Forbudet mod  

 privat anvendelse eller aftale herom skal foreligge i skriftlig form.
 Under disse forudsætninger kunne spørgsmålet  

 således besvares bekræftende.
 Anvendes sådanne værkstedsvogne alligevel til privat  

 kørsel, sker beskatningen efter LL § 16, stk. 3, som lån af et  

 aktiv, dvs med et beløb, der svarer til det, det ville koste at leje  

 en bil med tilsvarende anvendelsesmuligheder.
 Spørgsmål 2:
Vil servicemontørernes kørsel mellem hjem og kunder i  

 servicebilerne altid være erhvervsmæssig uden hensyn til 60-dages  

 reglen? Ad spørgsmål 2.
 Ligningsrådet udtalte, at hvis der køres mere end 60 dage  

 mellem hjem og den samme kunde vil der fra og med arbejdsdag nr. 61  

 være tale om privat kørsel jf. ligningslovens § 9 B, stk. 1  

 litra a). Dette gælder dog ikke, hvis de 60 arbejdsdage er spredt ud  

 over et længere tidsrum, således at sammentællingen i  

 relation til 60-dages reglen afbrydes en eller flere gange gennem perioden.  

 Sammentællingen i relation til 60-dages reglen afbrydes, hvis  

 skatteyderen ikke møder eller slutter på den omtalte  

 arbejdsplads i 60 sammenhængende arbejdsdage.
 Vedrørende beskatningen af privat kørsel henviste  

 Ligningsrådet til besvarelsen af spørgsmål 1.
 Spørgsmål 3:
Kan servicemontørerne køre mellem hjem-kunde og  

 virksomhedens adresse for at hente reservede le m.v. uanset reglen gengivet  

 under punkt 2.4.5.4. i skatteministeriets cirkulære nr. 202 af 13.  

 december 1993 om beskatning af personalegoder, hvorefter biler med  

 afløftet moms kun lejlighedsvis kan anvendes til kørsel mellem  

 hjem og arbejde? Ad spørgsmål 3.
 Ligningsrådet udtalte, at kørsel mellem kunder og virksomhed  

 i løbet af dagen betragtes som erhvervsmæssig kørsel jf.  

 ligningslovens § 9 B stk. 1, litra b (befordring mellem arbejdspladser).
 Vedrørende kørsel mellem hjem og virksomheden henviste  

 Ligningsrådet til bevarelsen af spørgsmål 2. Denne  

 kørsel medfører således alene bortfald af  

 befordringsfradraget for den kørte strækning.
 Servicemontører kan udover 60-dagesreglen lejlighedsvis køre  

 mellem hjem og virksomhed uden at det udløser beskatning efter  

 ligningslovens § 16, stk. 3. Denne kørsel er imidlertid også  

 dækket af den kørselssituation nævnt i foregående  

 afsnit og har derfor ikke selvstændig betydning.
 Spørgsmål 4:
Kan en skriftlig aftale mellem virksomheden og servicemontørerne  

 om, at servicebilen kun må anvendes erhvervsmæssigt, gøre  

 servicebilerne uegnede som firmabiler til fri rådighed, evt. suppleret  

 med virksomhedens kontrol af, at servicemontørernes kørsel  

 registreres dagligt i kørebog? Ad spørgsmål 4.
Ligningsrådet udtalte, at spørgsmålet om en bil er  

 uegnet til anvendelse som alternativ til privat bil eller ej bestemmes ud fra  

 bilens indretning.
Hvis der er tale om, at bilen ikke er anvendelig som  

 alternativ til en privat bil, idet der er tale om en værkstedsvogn  

 eller et andet specialkøretøj, finder ligningslovens § 16, stk.  

 4 ikke anvendelse på kørslen hjem/arbejdsplads.
Den  

 pågældende kørsel bliver betragtet som fribefordring, og  

 der kan ikke foretages befordringsfradrag jf. pkt. 2.4.1.2 i  

 skatteministeriets cirkulære nr. 202 af 13. december 1993. Privat  

 kørsel i de ovennævnte specialkøretøjer  

 værdiansættes efter hovedreglen i ligningslovens § 16, stk. 3,  

 dvs. som lån af et aktiv (leje).
 Hvis der er tale om en bil, der kan anvendes som alternativ til privat  

 bil, vil den privat kørsel beskattes efter procentreglerne i  

 ligningslovens § 16, stk. 4.
 Spørgsmål 5:
Kan kørsel mellem servicemontørernes sommerhuse og kunder/  

 virksomhed blive anset som erhvervskørsel? Ad spørgsmål 5.
Ligningsrådet henviste til besvarelsen af spørgsmål 3.  

 Ligningsrådet udtalte endvidere, at hvis der køres mere end 60  

 arbejdsdage mellem sommerhus og den samme kunde/virksomhed vil den  

 kørsel, der afstandsmæssigt svarer til kørslen mellem  

 hjem og kunder/virksomhed, ikke medføre anden beskatning end at der  

 ikke kan tages befordringsfradrag.
Kørsel herudover vil udløse  

 beskatning i henhold til ligningslovens § 16, stk. 3. Herudover henvistes til  

 besvarelse af spørgsmål 1.
 Spørgsmål 6:
Kan firmaets døgnvagt (nødudkald) passes fra andre steder  

 end bopælen/sommerhuset, uden at kørslen til 'de andre steder'  

 bliver betragtet som privatkørsel? Ad spørgsmål 6.
 Ligningsrådet udtalte, at hvis firmaets døgnvagt passes fra  

 andre steder end bopælen/sommerhuset, vil der være tale om privat  

 kørsel, der udløser beskatning efter ligningslovens § 16, stk.  

 3.
 Spørgsmål 7:
Vil afvigelse fra ruterne mellem bopæl og kunder/virksomhed bevirke,  

 at der foreligger privatkørsel? Hvor lille afvigelse kan accepteres? Ad spørgsmål 7.
Ligningsrådet udtalte, at som anført i besvarelsen af  

 spørgsmål 1, udløser kørsel i en  

 værkstedsvogn mellem bopæl og arbejdsplads ikke beskatning af bil  

 til rådighed.
Det følger heraf, at denne kørsel og valg  

 af kørselsrute, kun må have til formål at befordre den  

 pågældende mellem bopæl og arbejdsplads(-er). Valg af  

 kørselsrute som følge af andet og/eller supplerende  

 formål medfører, at bilen må anses for anvendt privat og  

 derfor vil udløse beskatning (lån af et aktiv).
