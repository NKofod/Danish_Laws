Anordning om fundats for Danmarks  

 Grundforskningsfond VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 3 i lov nr. 409 af 6. juni 1991 om Danmarks  

 Grundforskningsfond som ændret ved lov nr. 1091 af 29. december 1997  

 fastsættes:
Fundats for Danmarks Grundforskningsfond Kapitel 1 Fondens stiftelsesgrundlag og formål § 1. Danmarks Grundforskningsfond er en  

 uafhængig fond, som er oprettet ved lov nr. 409 af 6. juni 1991 som  

 ændret ved lov om ændring af lov om Danmarks Grundforskningsfond,  

 jf. lov nr. 1091 af 29. december 1997.
 Stk. 2. Fondens hjemsted er den kommune, hvori fondens  

 administration har sin adresse.
 § 2. Fondens formål er at styrke Danmarks  

 forskningsmæssige udviklingsevne ved finansiering af enestående  

 forskning på internationalt niveau.
 Stk. 2. Fonden bør medvirke til, at resultaterne af  

 arbejdet formidles til det omgivende samfund.
Kapitel 2 Fondens kapitalforhold og anvendelse af fondens frie  

 midler § 3. Fondens midler består af grundkapital  

 og frie midler.
 Stk. 2. Fondens midler forvaltes af bestyrelsen, som anbringer  

 midlerne i overensstemmelse med regler herom i lovens § 7.
 Stk. 3. Bestyrelsen fastsætter retningslinier for  

 forvaltning af fondens midler.
 Stk. 4. Indtil forskningsministeriet har udstedt en  

 bekendtgørelse om anbringelse af fondens midler i medfør af §  

 7, stk. 2, i lov om Danmarks Grundforskningsfond, skal fondens midler  

 være anbragt i overensstemmelse med de regler, der var gældende  

 før 1. januar 1998, jf. den daværende lovs § 7, stk. 2.
 § 4. Fondens grundkapital udgør ved fondens  

 oprettelse 2 mia. kr., der overføres til fonden fra staten.
 Stk. 2. I henhold til lov om ændring af lov om Danmarks  

 Grundforskningsfond § 3, stk. 1 kan bestyrelsen i det omfang, det  

 er nødvendigt, anvende op til halvdelen af den oprindelige  

 grundkapital (1991-priser) for at opnå samlede årlige uddelinger  

 fra grundkapitalen inklusive afkast på op til 200 mio. kr. målt i  

 faste priser (1998-priser). Derudover kan der uddeles fra de frie midler og  

 afkastet heraf.
Stk. 3. Af fondens midler skal udsondres aktiver, som  

 modsvarer fondens grundkapital.
De pågældende aktiver skal  

 forsynes med påtegning eller tinglysning om, at de er bundne midler, og  

 at der kun kan disponeres over disse ved salg eller på anden  

 måde, såfremt andre aktiver træder i stedet.
Dog kan  

 bestyrelsen i henhold til fundatsens § 4, stk. 2 overføre  

 fra grundkapitalen til de frie midler i forbindelse med årsregnskabets  

 godkendelse, hvad der maksimalt svarer til 200 mio. kr. målt i faste  

 priser (1998-priser).
 Stk. 4. Fondens grundkapital må på intet tidspunkt  

 udgøre mindre end halvdelen af den oprindelige grundkapital  

 (1991-priser).
 § 5. Fondens frie midler er alle fondens andre  

 midler end grundkapitalen, herunder afkastet af fondens midler samt  

 indtægter som nævnt i lovens § 1, stk. 3.
Stk. 2. De frie midler, med fradrag af driftsudgifterne og  

 eventuelle konsolideringshenlæggelser, skal af bestyrelsen anvendes i  

 overensstemmelse med fondens formål.
Bestyrelsen er frit stillet med  

 hensyn til anvendelsen af disse midler til opfyldelse af fondens  

 formål, blandt andet som anført i lovens § 4.
Stk. 3. Bestyrelsen kan af de frie midler foretage rimelige  

 konsolideringshenlæggelser.
Frie midler, som ikke er anvendt i  

 ét regnskabsår, overføres til kommende år.
 Stk. 4. Bestyrelsen fastsætter nærmere  

 retningslinier for uddelingerne og de vilkår, der skal gælde for  

 støtte fra fonden.
 Stk. 5. Bestyrelsen fastsætter retningslinier for,  

 hvorledes fondens økonomiske engagement i centerdannelser m.v.  

 afvikles over tid, herunder eventuelt ved indlejring på  

 værtsinstitutionerne.
Kapitel 3 Fondens ledelse og administration § 6. Fonden ledes af en bestyrelse på 9  

 medlemmer udpeget af forskningsministeren i deres personlige egenskab.  

 Bestyrelsens formand udpeges af forskningsministeren.
 Stk. 2. Det enkelte bestyrelsesmedlem har ikke nogen suppleant  

 og kan ikke lade sig repræsentere ved anden person.
 § 7. Formanden udpeges for en periode af 6  

 år med mulighed for genudpegning én gang for en 3-årig  

 periode.
Stk. 2. Bestyrelsens øvrige medlemmer udpeges for 4  

 år og kan genudpeges én gang.
For så vidt angår  

 beskikkelsen den 31. oktober 1999, følger denne af hensyn til den  

 løbende rokering i bestyrelsen andre regler, jf. stk 3.
Stk. 3. Ved beskikkelsen den 31. oktober 1999 udpeges  

 bestyrelsens øvrige medlemmer for en periode af henholdsvis 2 og 4  

 år og kan genudpeges én gang.
Ved beskikkelsen foretages  

 lodtrækning om bestyrelsesposternes varighed.
Fire af  

 bestyrelsesposterne besættes for 2 år med mulighed for 4  

 års forlængelse, mens de resterende bestyrelsesposter  

 besættes for 4 år med mulighed for 4 års forlængelse.  

 Lodtrækningen gennemføres, indtil der forefindes fire af den ene  

 slags bestyrelsesposter.
 Stk. 4. Fratræder et af de nuværende  

 bestyrelsesmedlemmer fondens bestyrelse inden 1. november 1999, foretages  

 efter indstillingen fra de indstillingsberettigede parter lodtrækning  

 om, hvorvidt det nye bestyrelsesmedlem skal varetage funktionen i den  

 resterende tid samt 2 år med mulighed for 4 års forlængelse  

 eller i den resterende tid samt 4 år uden mulighed for  

 forlængelse.
Stk. 5. Ved fratræden i utide i andre end det i  

 stk. 4 nævnte tilfælde sker ny udpegning på  

 følgende vis: Ved fratræden i utide i de første 2  

 år af funktionsperioden sker udpegning for den resterende del af  

 perioden med mulighed for forlængelse i 4 år.
Ved fratræden  

 i utide i de sidste 2 år af en funktionsperiode sker nyudpegning for  

 den resterende del af perioden samt 4 år uden mulighed for  

 forlængelse.
 Stk. 6. For så vidt angår det bestyrelsesmandat,  

 der udløber 28. februar 2001, udpeges nyt bestyrelsesmedlem for  

 perioden 1. marts 2001-1. november 2003 med mulighed for genbeskikkelse i 4  

 år.
 Stk. 7. Udtræder formanden eller et andet  

 bestyrelsesmedlem i løbet af funktionsperioden, foretages fornyet  

 udpegning efter reglerne i lovens § 2, stk. 1. Udpegningen gælder  

 for de perioder, der er angivet i § 7, stk. 1 og 5.
 Stk. 8. Nedlægges eller ændres nogen af de i  

 lovens § 2, stk. 1 nævnte indstillingsberettigede parter efter  

 bestyrelsens skøn væsentligt, fastsætter  

 forskningsministeren efter anmodning fra og høring af bestyrelsen,  

 hvilke parter der herefter skal være indstillingsberettigede, uden at  

 antallet af bestyrelsesmedlemmer herved ændres.
 Stk. 9. Skønner bestyrelsen, at et bestyrelsesmedlem  

 på grund af længerevarende sygdom eller anden årsag er  

 uskikket til at varetage hvervet som bestyrelsesmedlem, kan  

 forskningsministeren efter indstilling fra bestyrelsen fritage den  

 pågældende for hvervet.
 Stk. 10. Bestyrelsesmedlemmerne modtager for deres virke et  

 honorar, som ikke må overstige, hvad der er sædvanligt efter  

 hvervets art og omfang.
§ 8. Bestyrelsen træffer beslutning om,  

 hvorvidt et medlem har en sådan interesse i et spørgsmål,  

 at vedkommende er udelukket fra at deltage i bestyrelsens behandling af  

 sagen.
Beslutningen træffes i henhold til de i forretningsordenen  

 fastsatte regler herfor.
 Stk. 2. Et medlem skal underrette bestyrelsen, når der  

 foreligger forhold, der kan give anledning til tvivl om vedkommendes  

 habilitet.
 § 9. Bestyrelsen vælger selv af sin midte en  

 næstformand.
Stk. 2. Bestyrelsen holder møde, når formanden  

 skønner det nødvendigt eller det begæres af et  

 bestyrelsesmedlem.
Formanden, eller ved hans forfald næstformanden,  

 indkalder samtlige medlemmer til bestyrelsesmøderne.
 Stk. 3. Bestyrelsesformanden, eller ved hans forfald  

 næstformanden, varetager ledelsen af bestyrelsesmøderne.
Stk. 4. Bestyrelsen er beslutningsdygtig, når mindst 5  

 medlemmer, herunder formanden eller ved hans forfald næstformanden, er  

 til stede.
Med mindre andet er fastsat i denne fundats eller i bestyrelsens  

 forretningsorden, træffer bestyrelsen beslutning ved simpelt  

 stemmeflertal, således at formandens stemme, eller ved hans forfald  

 næstformandens, i tilfælde af stemmelighed er  

 afgørende.
Stk. 5. Over forhandlingerne i bestyrelsen og de tagne  

 beslutninger skal der udfærdiges et referat, som underskrives af  

 samtlige tilstedeværende bestyrelsesmedlemmer.
Et bestyrelsesmedlem,  

 der ikke er enig i bestyrelsens beslutning, har ret til at få sin  

 mening tilført referatet.
 Stk. 6. Bestyrelsen fastlægger selv sin  

 forretningsorden.
 Stk. 7. Bestyrelsen offentliggør hvert år en  

 beretning om fondens virksomhed.
§ 10. Efter indstilling fra bestyrelsesformanden  

 udnævner bestyrelsen en direktør.
Direktøren er leder af  

 fondens administration.
Stk. 2. Den udnævnte direktør varetager den  

 daglige ledelse og administration af fonden efter retningslinier fastsat af  

 bestyrelsen.
Den daglige ledelse omfatter ikke dispositioner, der efter  

 fondens forhold er af usædvanlig art eller stor betydning, herunder  

 dispositioner vedrørende grundkapitalen og beslutninger om anvendelse  

 af fondens frie midler til opfyldelse af fondens formål.
Sådanne  

 dispositioner kan kun foretages efter særlig bemyndigelse fra  

 bestyrelsen.
 Stk. 3. Fondens administrative personale ansættes og  

 afskediges af den administrative leder i overensstemmelse med en af  

 bestyrelsen vedtaget organisationsplan.
 § 11. Fonden tegnes af bestyrelsens formand i  

 forening med et andet bestyrelsesmedlem, eller af direktøren i  

 forening med bestyrelsens formand eller to bestyrelsesmedlemmer.  

 Bestyrelsesformanden udtaler sig på fondens vegne.
 Stk. 2. Bestyrelsen kan meddele prokura og bankfuldmagter til  

 to administrative medarbejdere i forening.
 § 12. Fondens virksomhed er omfattet af  

 Forvaltningsloven og Lov om offentlighed i forvaltningen.
Kapitel 4 Tilsyn, regnskab, revision og ophævelse § 13. Forskningsministeren fører tilsyn med  

 fonden, herunder med fondens anbringelse af midler i overensstemmelse med  

 lovens § 7.
§ 14. Fondens regnskabsår er  

 kalenderåret.
Fondens første regnskabsår løb dog  

 til 31. december 1992.
Stk. 2. Fondens regnskab revideres i overensstemmelse med  

 lovens §§ 9 og 11 af Rigsrevisionen og en statsautoriseret revisor  

 udnævnt af bestyrelsen for 3 år ad gangen.
Udnævnelsen skal  

 godkendes af forskningsministeren og kan til enhver tid tilbagekaldes af  

 bestyrelsen.
 Stk. 3. Fondens regnskab udarbejdes i overensstemmelse med god  

 regnskabsskik.
 Stk. 4. Det reviderede årsregnskab godkendes af  

 bestyrelsen og indsendes til Forskningsministeriet inden 6 måneder  

 efter regnskabsårets udgang.
§ 15. Ændringer i denne fundats sker ved  

 kongelig anordning efter indstilling fra bestyrelsen til  

 forskningsministeren.
Indstillingen skal være vedtaget med en  

 kvalificeret majoritet, bestående af mindst 6 bestyrelsesmedlemmer,  

 herunder formanden.
§ 16. Fonden kan kun ophæves ved lov.
Ved  

 ophævelse af fonden overtager statskassen fondens formue, og staten  

 indtræder i øvrigt i fondens rettigheder og forpligtelser.
 § 17. Denne fundats har virkning fra den 15. oktober 1998.
Givet på Amalienborg, den 9. oktober  

 1998 Under Vor Kongelige Hånd og Segl Margrethe R.
