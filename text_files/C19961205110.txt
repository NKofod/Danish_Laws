(til stiftsøvrighederne) Hermed udsendes Kirkeministeriets cirkulære af 19. juni 1996 om  

 lønanciennitet m.v. for tjenestemands- og tjenestemandslignende ansatte  

 kirke- og kirkegårdsfunktionærer.
 Bestemmelserne i cirkulæret er fastsat efter forhandling med de faglige  

 organisationer på området.
 Cirkulæret bedes bekendtgjort for stiftets menighedsråd og provstiudvalg.
 Om cirkulærets bestemmelser skal man bemærke følgende:
 Ad § 2, stk. 2. Orlov til uddannelse og orlov til sabbat efter lov  

 om orlov medregnes ikke i lønancienniteten.
Ad § 2, stk. 3. Hvis en kirkefunktionærs lønrammestilling har en  

 lavere kvote end 40 pct., optjenes lønanciennitet svarende til kvoten.
Det  

 vil sige, at oprykning fra et løntrin til næste, skal ske med et  

 tidsinterval, der er afhængig af kvotens størrelse.
Er kvoten f.eks. 30 pct.  

 sker oprykning inden for lønrammen med 6 år og 8 måneders mellemrum.
Ad §§ 5-7. Som vejledende retningslinier ved vurderingen af, om en  

 forudgående ansættelse bør have lønanciennitetsmæssig betydning bør der tages  

 hensyn til, at kun tidligere beskæftigelse, der er af direkte relevans  

 for den nuværende ansættelse kan tillægges betydning.
Endvidere bør den  

tidsmæssige placering af den tidligere beskæftigelse vurderes, idet  

 forudgående relevant beskæftigelse, der ligger langt forud for den nuværende  

 ansættelse ikke bør tillægges betydning.
Den tidligere beskæftigelse skal  

 have været så langvarig, at de relevante erfaringer må antages at være  

 opnået.
 Som grundlag for anciennitetsberegningen må den ansatte skriftligt over  

 for stiftsøvrigheden dokumentere tidligere beskæftigelse(r)s art og omfang  

 samt uddannelse.
 Såfremt dette ikke er muligt for den ansatte, eller det er forbundet med  

 uforholdsmæssigt besvær at skaffe skriftlig dokumentation, kan  

 stiftsøvrigheden dog yde anciennitetstillæg, hvis den tidligere beskæftigelse  

 på anden måde sandsynliggøres af den ansatte.
Kravet om skriftlig dokumentation vil således kunne fraviges i tilfælde,  

 hvor det objektivt kan konstateres, at oplysningerne er bortkommet og ikke  

 kan fremskaffes.
I sådanne tilfælde må den ansatte udfylde en erklæring på  

 tro og love om tidligere ansættelse(r)s og uddannelse(r)s art og omfang.
Ad § 16. Efter Kirkeministeriets praksis er der hidtil sket  

 medregning af den tid, en PO-organist har været ansat i en honoraraflønnet  

 stilling.
Det årlige timetal i den honoraraflønnede stilling omregnes til  

 fuldtidsbeskæftigelse (1924 timer) og årene regnes med ved indplaceringen i  

 lønrammesystemet.
Ad § 17. Efter Kirkeministeriets cirkulære af 20. september 1995  

 om løn- og ansættelsesvilkår for gravermedhjælpere m.fl. optjener  

 gravermedhjælpere fuld lønanciennitet ved 15 timers beskæftigelse pr. uge og  

 ved en lavere beskæftigelse optjenes halv lønanciennitet.
Gravermedhjælpere,  

 der ansættes i en stilling som graver indplaceres, efter retningslinierne i  

 nærværende cirkulæres § 13.
 Ad § 18. Der henvises til bemærkningerne ovenfor vedrørende §§ 5-7  

 om den tidsmæssige placering og relevans af medhjælpsforholdet for  

 ansættelsen.
 Ad § 21, stk. 2. For kirke- og kirkegårdsfunktionærer, der er  

 ansat før cirkulærets ikrafttræden, kan der således ikke foretages  

 omberegning af lønanciennitet i henhold til cirkulæret.
 Kirkeministeriet, den 19. juni 1996.
