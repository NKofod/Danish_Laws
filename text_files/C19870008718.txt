 I medfør af bestemmelsen i § 11, stk. 2 i lov om Danmarks Erhvervsfond  

 (lov nr. 145 af 21. april 1965 med senere ændringer, jfr. lovbekendtgørelse  

 nr. 125 af 17. marts 1986), fastsættes herved følgende:
 § 1.  Der nedsættes et Eksportfremmeråd, som i  

 overensstemmelse med lovens § 11, stk. 1 og de af Industriministeriet  

 fastsatte retningslinjer for eksportfremmeordningen har til opgave:
at rådgive Regeringen i eksportfremmeanliggender, at tage initiativer til gennemførelse af samlede eksportfremstød,  

 hvor en særlig indsats skønnes ønskelig, at udpege områder, hvor særlige hindringer stiller sig i vejen for  

 en indsats, der kan føre til øget eksport, samt at anvise og i givet fald  

 træffe beslutning om egnede foranstaltninger til at overvinde sådanne  

 hindringer, at fastlægge generelle anvisninger og vejledninger om praksis for  

 ydelsen af støtte til eksportfremmende formål, at træffe afgørelse om konkrete sager, som sekretariatet  

 forelægger Rådet, og som kræver stillingtagen til principielle spørgsmål,  

 eller som vedrører ansøgninger af betydelig størrelse.
§ 2.  Rådet består af en formand, en næstformand og  

 indtil 17 medlemmer, der udnævnes af industriministeren.
Desuden er  

 Udenrigsministeriet repræsenteret.
Rådet sammensættes således, at  

 eksportøkonomisk sagkundskab, samfundsmæssig indsigt og praktisk kendskab til  

 eksportforhold inden for forskellige erhverv og virksomhedstyper er  

 repræsenteret.
Formanden skal besidde erhvervsmæssig eksportindsigt.  

 Formanden og næstformanden udgør Rådets formandskab.
Stk. 2.  Medlemmerne udnævnes for 3 år ad gangen og  

 afgår efter tur.
De kan kun genudnævnes een gang, medmindre  

 industriministeren ud fra særlige hensyn træffer anden beslutning.
Ved Rådets  

 første sammensætning, eller hvor et medlem afgår inden udløbet af sin  

 funktionsperiode, kan udnævnelse dog ske for en kortere periode.  

 Genudnævnelse kan i sådanne tilfælde ske to gange.
Ingen, der er fyldt 67 år,  

 kan udpeges til medlem af Rådet.
§ 3.  Rådet mødes, så ofte formanden finder anledning  

 dertil.
Forhandlingerne ledes af formanden eller i dennes fravær af  

 næstformanden.
Rådet kan aftale faste mødedage.
Indkaldelse skal ske  

 skriftligt med et varsel på mindst 5 arbejdsdage.
Møde skal endvidere  

 afholdes, såfremt tre medlemmer til formanden fremsætter begæring om  

 drøftelse af principielle spørgsmål og angiver emnet for Rådets drøftelse.  

 Møde indkaldes herefter med et varsel på mindst 5 og højst 10 arbejdsdage.
§ 4.  Rådet er beslutningsdygtigt, når mindst  

 halvdelen af medlemmerne er til stede.
Beslutning træffes ved almindelig  

 stemmeflerhed.
I tilfælde af stemmelighed er formandens eller i dennes fravær  

 næstformandens stemme afgørende.
I tilfælde, hvor det under hensyn til en  

 sags hastende karakter ikke er muligt at afvente Rådets sammentræde, kan  

 formanden, eller i dennes fravær næstformanden, beslutte, at afgørelse  

 træffes ved skriftlig procedure.
Stk. 2.  Dagsorden for Rådets møder fastlægges af  

 sekretariatet efter forelæggelse for formandskabet og udsendes senest 5 dage  

 inden mødets afholdelse tillige med den for drøftelsen fornødne  

 dokumentation.
Senere udsendt materiale kan drøftes, såfremt intet medlem  

 rejser indvendinger derimod.
 Stk. 3.  Rådet kan til løsning af særlige opgaver  

 beslutte at nedsætte ad hoc-arbejdsgrupper, hvori andre end Rådets medlemmer  

 kan deltage.
Stk. 4.  Formanden kan, med mindre Rådets flertal  

 modsætter sig dette, indbyde andre end Rådets medlemmer til at deltage i et  

 rådsmøde eller en del af dette.
Hensigt om sådan indbydelse meddeles i  

 forbindelse med dagsordenens udsendelse, og eventuel indsigelse herimod må  

 gennem sekretariatet meddeles formandskabet senest dagen før mødets  

 afholdelse.
 § 5.  Alle, der deltager i Rådets arbejde, er  

 underkastet forvaltningsloven (lov nr. 571 af 19. december 1985), herunder  

 bestemmelserne om inhabilitet og tavshedspligt.
§ 6.  De sekretariatsmæssige opgaver for  

 Eksportfremmerådet varetages af Sekretariatet for Danmarks Erhvervsfond, der  

 på Rådets vegne træffer afgørelse om konkrete enkeltsager på grundlag af de  

 af Industriministeriet fastsatte retningslinjer og de af Rådet fastlagte  

 anvisninger og vejledninger.
Sådanne sager kan ikke kræves forelagt Rådet;  

 men sager, der er af betydelig størrelse eller principiel betydning, eller  

 som giver anledning til tvivlsspørgsmål af principiel karakter, kan af  

 Sekretariatet forelægges Rådet efter drøftelse med formandskabet i  

 forbindelse med dagsordenens fastlæggelse.
 Stk. 2.  Sekretariatet deltager i Rådets møder og  

 udsender til hvert rådsmøde en oversigt over de siden forrige møde trufne  

 afgørelser.
 Stk. 3.  Sekretariatet varetager sine opgaver i nært og  

 stadigt samarbejde med organisationer, virksomhedsgrupper, myndigheder og  

 andre, der varetager det praktiske eksportarbejde, således at Rådet kan  

 holdes løbende underrettet om, hvorledes de støttede eksportfremstød og de af  

 Rådet planlagte initiativer kan ventes gennemført i praksis.
 Stk. 4.  Sekretariatet kan til løsning af særlige  

 opgaver nedsætte udvalg og arbejdsgrupper af særligt sagkyndige.
 § 7.  Rådets afgørelser er endelige og kan ikke kræves  

 indbragt for anden administrativ myndighed; men et rådsmedlem kan begære en  

 sag forelagt industriministeren til afgørelse.
§ 8.  Der udarbejdes et kort referat af Rådets møder  

 med angivelse af hovedpunkter i diskussionen og trufne beslutninger.
I  

 tilfælde af afstemning angives resultatet heraf.
Referatet underskrives af  

 formanden.
 § 9.  Eksportfremmerådet afgiver årligt en beretning  

 om sin virksomhed til industriministeren.
 § 10.  Forretningsordenen træder i kraft den 1. juni  

 1987. Samtidig ophæves forretningsorden for Eksportfremmerådet og dettes  

 udvalg af 10. december 1985.
