Betænkning afgivet af Trafikudvalget den 11. februar  

 1999 Betænkning over Forslag til lov om ændring af lov om  

 taxikørsel m.v.
(Ophævelse af krav om dansk indfødsret  

 m.v.) Udvalget har behandlet lovforslaget i nogle møder  

 og har herunder stillet spørgsmål til trafikministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Bestillingskontorernes Sammenslutning, Harlang, Koch & Christensen, advokatfirma, Michelsen, Jens, Charlottenlund, Schrøder, Per, København Ø, og Storkøbenhavns Taxivognmænds  

 Arbejdsgiversammenslutning.
 Der er af trafikministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med undtagelse af Dansk  

 Folkepartis medlemmer) lovforslaget til vedtagelse med de af  

 trafikministeren stillede ændringsforslag.
Flertallet har noteret sig, at der i bemærkningerne  

 til lovforslag nr.
L 141 (forslag til lov om taxikørsel m.v.), der  

 blev fremsat og vedtaget i folketingsåret 1996-97, bl.a. er  

 anført, at Trafikministeriet senest den 1. januar 2000 vil foretage en  

 gennemgang af administrationen af taxilovgivningen med henblik på en  

 vurdering af behovet for ændringer eller justeringer af lovgivningen.  

 Tilsvarende er anført i Trafikministeriets høringsnotat om det  

 aktuelle lovforslag, jf.
L 45 - bilag 9, ligesom det fremgik af  

 trafikministerens tale ved 1. behandling.
Imidlertid er det flertallets  

 opfattelse, at der på baggrund af de aktuelle ændringer af loven  

 samt trafikministerens oplysning om, at ændringerne vil blive fulgt op  

 med en samlet ny bekendtgørelse i foråret 1999, der bl.a. tager  

 sigte på at præcisere uddannelseskravene til vognmænd og  

 chauffører, ikke umiddelbart er behov for yderligere  

 lovændringer i løbet af de nærmest følgende  

 år.
Det er flertallets ønske, at bekendtgørelsen forinden  

 udstedelse heraf oversendes til udvalget til orientering.
 Et mindretal (Dansk Folkepartis medlemmer af udvalget) indstiller  

 lovforslaget til vedtagelse med de af mindretallet og de af  

 trafikministeren under nr. 15 og 16 stillede ændringsforslag.
 Såfremt mindretallets ændringsforslag  

 forkastes ved 2. behandling, kan mindretallet stemme for de af  

 trafikministeren under nr. 4, 6 og 14 stillede ændringsforslag, men vil  

 i øvrigt stemme imod lovforslaget ved 3. behandling.
Ændringsforslag Af et mindretal (DF):
Til titlen 1) Undertitlen affattes således:
»(Godkendelse af førere og taxameterkontrollanter  

 m.v.)« Til § 1 2) Nr. 1-4 udgår.
 3) Nr. 5 affattes således:
»5. I § 4, stk. 2, indsættes efter »8«: »,  

 jf. dog § 3, stk. 2«.« Af	trafikministeren, tiltrådt af et flertal  

(udvalget med undtagelse af DF):
 4) I den under nr. 5 foreslåede ændring af  

§ 4, stk. 2, indsættes efter »og 7«: », jf. dog  

 § 3, stk. 2«.
 Af et mindretal (DF):
 5) I det under nr. 6 forslåede § 4 a,  

 stk. 1, ændres »§ 3, stk. 1, nr. 1-3 og 6-7« til:  

 »§ 3, stk. 1, nr. 2, 3, 7 og 8«.
 Af	trafikministeren, tiltrådt af et flertal  

 (udvalget med undtagelse af DF):
 6) I det under nr. 6 foreslåede § 4 a,  

 stk. 1, ændres »nr. 1-3« til: »nr. 1, 2«.
 Af et mindretal (DF):
 7) I det under nr. 6 foreslåede § 4 a,  

 stk. 2, ændres »§ 3, stk. 1, nr. 1-4 og 6-7« til:  

 »§ 3, stk. 1, nr. 2-5, 7 og 8«.
 8) I den under nr. 7 foreslåede ændring af  

§ 6, stk. 2, ændres »nr. 4-7, og § 4,  

 stk. 1, jf. § 3, stk. 1, nr. 3-5 og 7, 2. led« til: »nr. 5-8  

 og § 4, stk. 1, jf. § 3, stk. 1, nr. 4-6 og 8, 2.  

 led«.
 9) I det under nr. 8 foreslåede § 6,  

 stk. 3, ændres »§ 3, stk. 1, nr. 4, 6 og 7« til:  

 »§ 3, stk. 1, nr. 5, 7 og 8«.
 10) I det under nr. 8 foreslåede § 6,  

 stk. 4, ændres »§ 3, stk. 1, nr. 6 og 7« til: »§ 3,  

 stk. 1, nr. 7 og 8«.
 11) I det under nr. 8 foreslåede § 6,  

 stk. 5, ændres »§ 3, stk. 1, nr. 4, 6 og 7« til:  

 »§ 3, stk. 1, nr. 5, 7 og 8«.
 12) I den under nr. 10 foreslåede affattelse af  

§ 7, stk. 4, ændres »jf. § 3, stk. 1, nr. 6« til:  

 »jf. § 3, stk. 1, nr. 7«.
 13) Nr. 11 affattes således:
»11. I § 8, stk. 1, ændres »eller § 4,  

 stk. 2, jf. § 3, stk. 1, nr. 1-4« til: »§ 4, stk. 2,  

 jf. § 3, stk. 1, nr. 1-4, eller § 4 a, stk. 1, jf.  

 § 3, stk. 1, nr. 2 og 3, eller § 4 a, stk. 2, jf.  

 § 3, stk. 1, nr. 2-4«.« Af	trafikministeren, tiltrådt af et flertal  

(udvalget med undtagelse af DF):
14) I den under nr. 11 foreslåede ændring af  

§ 8, stk. 1, ændres »eller § 4 a, stk. 1 og  

 2, jf. § 3, stk. 1, nr. 1-3.« til: »§ 4 a, stk. 1, jf.  

 § 3, stk. 1, nr. 1 og 2, eller § 4 a, stk. 2, jf.  

 § 3, stk. 1, nr. 1-3.« Af trafikministeren, tiltrådt af udvalget:
 15) Efter nr. 15 indsættes som nyt nummer:
»01. I § 16, stk. 1, nr. 1, ændres  

 »§ 5, stk. 2 og stk. 3, 1. pkt.,« til: »§ 5, stk. 2,  

 stk. 3, 1. pkt., og stk. 5,«.« Til § 2 16) Paragraffen affattes således:
»§ 2 Trafikministeren fastsætter tidspunktet for lovens  

 ikrafttræden.« Bemærkninger Til nr. 1 Undertitlen til lovforslaget foreslås ændret  

 som følge af ændringsforslag nr. 2, hvori det foreslås, at  

 der fortsat skal gælde krav om dansk indfødsret for  

 vognmænd og ansvarlige ledere af sygetransportselskaber.
Til nr. 2 Det foreslås, at den i lovforslaget § 1, nr. 1,  

 foreslåede ophævelse af kravet om dansk indfødsret for  

 vognmænd og for den ansvarlige leder af sygetransportselskaber  

 udgår.
Som konsekvens heraf foreslås endvidere, at de i  

 lovforslaget § 1, nr. 2-4, foreslåede ændringer  

 udgår.
Til nr. 3 Ændringsforslaget er en konsekvens af  

 ændringsforslag nr. 2, idet mindretallet i øvrigt kan tilslutte  

 sig den præcisering, der fremgår af det af trafikministeren under  

 nr. 4 stillede ændringsforslag.
Til nr. 4 Der er alene tale om en præcisering af  

 gældende ret, hvorefter der ikke kræves bopæl her i landet  

 af EØS-borgere, herunder EU-borgere og nordiske borgere.
Til nr. 5 Ændringerne er en konsekvens af ændringen  

 under nr. 2, hvorefter der fortsat skal stilles krav om dansk  

 indfødsret for vognmænd og for den ansvarlige leder af  

 sygetransportselskaber.
Kravet omfatter ikke førere af de af loven  

 omfattede køretøjer samt taxameterkontrollanter, jf. også  

 ændringsforslag nr. 7. Mindretallet kan i øvrigt tilslutte sig  

 den ændring, der fremgår af det af trafikministeren under nr. 6  

 stillede ændringsforslag, hvorefter personer ikke kan nægtes  

 godkendelse som taxaførere som følge af, at de har anmeldt  

 betalingsstandsning eller er under konkurs.
Til nr. 6 Ændringsforslaget indebærer, at personer ikke  

 kan nægtes godkendelse som taxiførere som følge af, at de  

 har anmeldt betalingsstandsning eller er under konkurs.
Til nr. 7-12 Ændringerne er en konsekvens af ændringen  

 under nr. 2. For så vidt angår ændringsforslag nr. 7,  

 henvises tillige til ændringsforslag nr. 5.
Til nr. 13 Ændringen er en konsekvens af ændringen under  

 nr. 2. Mindretallet kan i øvrigt tilslutte sig den ændring, der  

 fremgår af det af trafikministeren under nr. 14 stillede  

 ændringsforslag.
Til nr. 14 Ændringen er en konsekvens af ændringsforslag  

 nr. 6 om ophævelse af kravet om, at en fører ikke må have  

 anmeldt betalingsstandsning eller være under konkurs.
Til nr. 15 Den foreslåede ændring af den nugældende  

 taxilovs § 16, stk. 1, nr. 1, medfører, at en tilladelsesindehavers  

 overtrædelse af bestemmelsen i lovens § 5, stk. 5, om overholdelse af  

 de bestemmelser om løn- og arbejdsvilkår for chauffører,  

 der findes i de pågældende kollektive overenskomster, bliver  

 omfattet af lovens straffebestemmelser.
 Dette svarer til retstilstanden i relation til  

 buskørselsloven og godskørselsloven.
Til nr. 16 Det foreslås, at ministeren fastsætter datoen  

 for lovens ikrafttræden, således at loven kan træde i kraft  

 samtidig med den kommende ændring af Trafikministeriets  

 bekendtgørelse nr. 249 af 24. april 1998 om taxikørsel m.v.
Helge Mortensen (S)    Holger Graversen (S)    Poul  

 Andersen (S) nfmd.    Jytte Wittrock (S)  

 Søren Hansen (S)    Margrete Auken (SF)    Arne Melchior (CD)  

fmd.    Vibeke Peschardt (RV)  

 Søren Kolstrup (EL)    Svend Heiselberg (V)    Kristian Jensen (V)  

  Svend Erik Hovmand (V)  

 Erik Jacobsen (V)    Kaj Ikast (KF)    Brian Mikkelsen (KF)    Ole Donner  

 (DF)    Klaus Kjær (DF) Fremskridtspartiet og Kristeligt Folkeparti havde ikke  

 medlemmer i udvalget.
