 I tilslutning til §§ 8 og 9 i lov om folkehøjskoler, landbrugsskoler,  

 husholdningsskoler og efterskoler, jf. lovbekendtgørelse nr. 661 af 26.  

 oktober 1988, fastsættes efter drøftelse med Foreningen for folkehøjskoler,  

 Foreningen for danske Landbrugsskoler, Foreningen af Husholdnings- og  

 Håndarbejdsskoler og Foreningen af frie Ungdoms- og Efterskoler følgende  

 retningslinier for godkendelse af nye skoler og godkendelse af lån og lejemål  

 ved bestående skoler.
A.
NYE SKOLER 1. Ansøgning om godkendelse af en folkehøjskole,  

 landbrugsskole, husholdningsskole, håndarbejdsskole eller efterskole sendes  

 til Kulturministeriet, Direktoratet for Folkeoplysning, Frie Grundskoler  

 m.v., 2. kontor.
 2. Følgende materiale sendes til direktoratet inden  

 for de angivne tidsfrister:
 14 måneder før den dato, fra hvilken skolen ønskes godkendt:
a.
Forslag til vedtægter for den private, selvejende institution, der  

 ønsker at oprette og drive skolen.
Initiativtagerne skal give de oplysninger,  

 som direktoratet måtte ønske ved behandlingen af forslaget.
 8 måneder før den dato, fra hvilken skolen ønskes godkendt:
b.
Oplysninger der dokumenterer, at skolens forstander har faglige og  

 pædagogiske kvalifikationer, der gør det rimeligt at antage, at vedkommende  

 kan lede en skole af den pågældende art.
c.
Oplysninger der dokumenterer, at skolen kommer til at råde over egnede  

 lokaler og fornødent udstyr senest den dag, fra hvilken skolen ønskes  

 godkendt.
Ved bedømmelsen af om lokalerne er egnede, lægger direktoratet vægt på, Skolen kan i de første 5 år af sin virksomhed ikke forvente rentetilskud  

 til byggeri eller ejendomskøb eller tilskud til leje af bygninger.
Skolen kan  

 søge statslån til byggeri eller ejendomskøb i forbindelse med skolens  

 oprettelse eller senere, men på grund af begrænsede midler er der for tiden  

 en ventetid på adskillige år.
d.
Kursusplan med angivelse af kursuslængder og en redegørelse for  

 undervisningen på de enkelte kurser.
e.
Et etableringsbudget og driftsbudget der dokumenterer, at skolen kan  

 starte på rimeligt økonomisk grundlag på baggrund af højst 40 ugers godkendt  

 virksomhed pr. år og med højst 90 % belægning.
Udgifter til renter og afdrag  

 af lån, sikret ved pant i skolens faste ejendomme, og udgifter til leje af  

 bygninger og arealer bør - efter fradrag af særlige indtægter f.eks.  

 renteindtægt af bunden kapital - ikke overstige ca. 10.000 kr. pr. årselev.
 Umiddelbart førs skolens start:
f.
Dokumentation for at lokalerne er godkendt til henholdsvis  

 undervisningsvirksomhed og beboelse af de lokale brand-, bygnings- og  

 sundhedsmyndigheder, arbejdstilsynet og civilforsvaret eller for, at disse  

 myndigheders krav vil blive opfyldt.
g.
Detaljeret undervisningsplan i tilknytning til den under punkt d.  

 nævnte kursusplan.
h.
Skolens godkendte kursusvirksomhed skal være påbegyndt senest 6 uger  

 efter den dato, fra hvilken skolen er godkendt.
B.
BESTÅENDE SKOLER.
 1. Optagelse af lån med pant i skolens faste ejendom  

 skal søges godkendt i Undervisningsministeriets Byggedirektorat, inden den  

 aktivitet (byggeri, køb, omprioritering og lignende), der forudsætter lånet,  

 iværksættes.
 2. Indgåelse af lejemål om bygninger og arealer skal  

 forelægges Direktoratet for Folkeoplysning, Frie Grundskoler m.v., til  

 godkendelse, inden lejemålet iværksættes, uanset om der søges om lejetilskud  

 eller ej.
 3. Bestemmelsen i punkt A. 2. e. finder tilsvarende  

 anvendelse ved godkendelse af de under punkt B. 1. og 2. nævnte lån og  

 lejemål.
 Retningslinierne har virkning for nye skoler, der søges godkendt til at  

 begynde virksomhed efter den 1. januar 1990, og for bestående skolers  

 optagelse af lån og indgåelse af lejemål efter den 1. juli 1989.
 Direktoratets retningslinier af 30. maj 1984 for godkendelse af  

 folkehøjskoler, landbrugsskoler, husholdningsskoler og efterskoler ophæves  

 samtidig.
