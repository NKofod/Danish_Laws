Vejledning til bekendtgørelse om  

 uddannelser, hvortil der kan opnås orlov til uddannelse og  

 uddannelsesgodtgørelse Indledning Der er sket flere ændringer i denne udgave af  

 bekendtgørelsen, og her skal kort peges på de mere  

 væsentlige af dem.
For det første er bekendtgørelsen nu delt op  

 i tre afsnit, som drejer sig om tre forskellige persongrupper.
Kapitel 1  

 drejer sig om orlov til beskæftigede personer, dvs enten  

 lønmodtagere eller selvstændige erhvervsdrivende.
Kapitel 2  

 drejer sig om orlov til ledige, der har ret til 6 ugers selvvalgt uddannelse,  

 og endelig drejer kapitel 3 sig om tilbud om uddannelse med  

 uddannelsesgodtgørelse til ledige som led i en handlingsplan og efter  

 aftale med Arbejdsformidlingen.
 Som det fremgår, er der sket en stærkere  

 erhvervsretning af det mulige uddannelsesvalg, idet orlov til uddannelse nu  

 som alt overvejende hovedregel kun kan bevilges til erhvervskompetencegivende  

 uddannelser, der udbydes i offentligt regi.
 For så vidt angår tilbud om uddannelse med  

 uddannelsesgodtgørelse er der fortsat en bredere vifte af  

 uddannelsesmuligheder, idet de tidligere regler er videreført.
 Nedenfor gennemgås de enkelte bestemmelser i  

 bekendtgørelsen.
Bekendtgørelsens kapitel 1: Orlov til uddannelse  

 til beskæftigede Til § 1, nr. 1. Spørgsmålet om, hvilke  

 uddannelser der giver adgang til orlov til beskæftigede, kan ikke  

 besvares entydigt.
I tvivlstilfælde må ansøgeren selv  

 fremskaffe dokumentation for, at en given uddannelse er omfattet af  

 bekendtgørelsens § 1, nr. 1, enten ved henvendelse til  

 uddannelsesinstitutionen eller til ressortministeriet.
F. eks. vil en kopi af  

 den bekendtgørelse, som fastlægger de nærmere vilkår  

 for uddannelsen, være tilstrækkelig dokumentation.
 For så vidt angår uddannelser, der udbydes  

 efter lov om åben uddannelse, vil de i mange tilfælde være  

 omfattet af § 1. De såkaldt fagspecifikke kurser af 1 til 4 ugers  

 varighed, der bliver mulighed for at udbyde fra 1. januar 2000, vil  

 være omfattet af § 1, og kan således give orlov til  

 uddannelse, mens det modsatte er tilfældet for de korte kurser, se  

 nærmere under § 2.
 Opmærksomheden henledes på, at hvor en  

 ansøger allerede er i gang med en uddannelse, kan den  

 pågældende som hovedregel ikke tage uddannelsesorlov til at  

 fortsætte uddannelsen.
Til § 1, nr. 2. Det afgørende, når der  

 skal tages stilling til, om en person er omfattet af denne bestemmelse, er  

 den pågældendes forudgående uddannelsesniveau.
Det er ikke  

 afgørende, hvor mange år den pågældende har  

 været under uddannelse, men derimod på hvilket niveau,  

 uddannelsesforløbet helt konkret er afsluttet.
En erhvervsuddannelse  

 vil altid, uanset varigheden og uanset om uddannelsen er påbegyndt  

 efter 9. klasse eller efter en studentereksamen, medføre, at den  

 pågældende har en uddannelse på erhvervsuddannelsesniveau.  

 Eventuel tvivl om niveauet kan afgøres ud fra Dansk Uddannelses  

 Nomenklatur (DUN).
 Hvis den konkrete vurdering munder ud i, at den  

 pågældendes uddannelsesniveau ligger højere end en  

 erhvervsuddannelse, kan der ikke gives uddannelsesorlov til den  

 ønskede uddannelse på en af de i § 1, nr. 2 nævnte  

 uddannelsesinstitutioner.
 Til § 1, nr. 3. Det er en betingelse for, at der kan  

 bevilges uddannelsesorlov til forløb i forbindelse med Den  

 Europæiske Socialfond, at tilskuddet er bevilliget af danske  

 myndigheder, og ikke af hverken udenlandske eller overnationale  

 instanser.
 Til § 2. Der er tale om en delvist ny bestemmelse,  

 som opregner en række uddannelsesforløb, hvortil  

 beskæftigede ikke længere kan anvende uddannelsesorlov.
 For god ordens skyld gøres der opmærksom  

 på, at der ikke længere er adgang til at deltage i private  

 uddannelser, der er godkendt som SU-berettigende eller godkendt efter lov om  

 arbejdsmarkedsuddannelser, eller uddannelser i udlandet med uddannelsesorlov.  

 Disse typer af uddannelse er ikke omfattet af hovedreglen i § 1, nr. 1,  

 der stiller krav om lovgrundlag, og da de ikke længere er nævnt  

 som berettigende til uddannelsesorlov i bekendtgørelsen, er der ikke  

 fremover mulighed for at anvende uddannelsesorlov til dem.
 Desuden henledes opmærksomheden på, at det  

 fortsat ikke er muligt at anvende uddannelsesorlov til en række efter-  

 og videreuddannelsesforløb, der fortrinsvis retter sig mod offentligt  

 ansatte med en videregående uddannelse, med mindre disse forløb  

 udbydes som åben uddannelse, jf. nedenfor under § 2, nr. 6.
Til § 2, nr. 1. Korte kurser efter lov om åben  

 uddannelse kan have en varighed fra 30 timer op til 240 timer.
Det er desuden  

 karakteristisk for de korte kurser, at der ikke gives tilskud til dem, og at  

 de ikke er bekendtgørelsesbelagte.
 Enkeltfag, der udbydes efter reglerne om åben  

 uddannelse, er dele af en kompetencegivende, bekendtgørelsesbelagt  

 uddannelse, og i det omfang, der gives tilskud til dem, kan der fortsat  

 opnås uddannelsesorlov, hvis de opfylder de tidsmæssige  

 betingelser i bekendtgørelsen om orlov til uddannelse.
Til § 2, nr. 2. For så vidt angår  

 forløb, der udbydes efter reglerne om indtægtsdækket  

 virksomhed, har det vist sig i praksis, at de ofte anvendes til  

 forløb, der har en virksomhedsintern karakter.
Det vil derfor fremover  

 være således, at beskæftigede ikke kan anvende  

 uddannelsesorlov til forløb, der udbydes efter reglerne om  

 indtægtsdækket virksomhed.
Til § 2, nr. 3. Formålet med denne bestemmelse  

 er at afskære rent interessebetonet deltagelse i  

 uddannelsesforløb.
Der skal anlægges en helt konkret vurdering  

 af, om et givet uddannelsesforløb kan anses for erhvervsrettet, og  

 dermed kan give orlov til uddannelse, eller om det må anses for hobby-  

 og fritidsbetonet, og dermed ikke give adgang til orlov, og det er derfor den  

 enkelte ansøgers individuelle forhold, der er afgørende,  

 når AF skal træffe afgørelse.
Der kan forekomme afgrænsningstilfælde, hvor  

 en person ønsker at deltage i en uddannelse, der ikke har tilknytning  

 til det aktuelle erhverv eller den uddannelse, den pågældende  

 tidligere har gennemgået, men hvor motivet til at vælge  

 uddannelse er et ønske om at skifte erhverv.
Såfremt  

 uddannelsesvalget må anses for relevant i forhold til et  

 erhvervsskifte, vil der kunne bevilges orlov til uddannelsen.
Til § 2, nr. 4. Beskæftigede har ikke  

 længere adgang til uddannelsesorlov til ikke kompetencegivende  

 uddannelsesforløb på dag- og folkehøjskoler samt  

 håndarbejds- og husholdningsskoler (men fortsat til kompetencegivende  

 forløb, f.eks. køkkenleder); desuden kan der heller ikke  

 længere anvendes uddannelsesorlov til forløb hos  

 oplysningsforbundene.
Derimod vil der fortsat være mulighed for at  

 anvende uddannelsesorlov til forløb under Folkeuniversitetet, hvis  

 betingelserne i bekendtgørelsen om orlov til uddannelse er  

 opfyldt.
 Til § 2, nr. 5. Da beskæftigede har mulighed  

 for at modtage kursusgodtgørelse ved deltagelse i  

 arbejdsmarkedsuddannelser, skønnes der ikke at være noget behov  

 for, at der kan anvendes uddannelsesorlov til arbejdsmarkedsuddannelser,  

 hvorfor denne mulighed nu er udgået af bekendtgørelsen.
Til § 2, nr. 6. Denne bestemmelse fastlægger,  

 at uddannelsesorlov ikke umiddelbart kan anvendes til mellemlange og lange  

 videregående uddannelser, uanset inden for hvilket ministeriums  

 lovgivning disse uddannelser er oprettet, og uanset på hvilken  

 uddannelsesinstitution de udbydes.
Kun i de tilfælde, hvor uddannelsen  

 udbydes efter lov om åben uddannelse (inden for  

 Undervisningsministeriets område) eller efter tilsvarende lovgivning  

 (hvilket kan være tilfældet for uddannelser inden for andre  

 ministeriers områder), vil det være muligt at anvende  

 uddannelsesorlov til en mellemlang eller lang videregående  

 uddannelse.
Spørgsmålet om sidefag, bifag og  

 overbygningsuddannelser, der formelt har status som korte, videregående  

 uddannelser, har givet anledning til tvivl.
Det siges derfor nu i  

 bekendtgørelsen, at hvis det er muligt at deltage i disse uddannelser  

 uden andre forudsætninger end en uddannelse afsluttet på  

 erhvervsuddannelsesniveau eller en gymnasial uddannelse, er det også  

 umiddelbart muligt at opnå orlov til uddannelse til forløbene.  

 Er der derimod tale om, at der kræves en forudgående  

 videregående uddannelse, således at der reelt bliver tale om  

 efter- og videreuddannelse, er det kun muligt at opnå orlov til  

 uddannelse til disse forløb, hvis de udbydes som åben  

 uddannelse.
 For så vidt angår forløb, der  

 gennemføres som led i en mellemlang eller lang videregående  

 uddannelse   f. eks. basisåret på en videregående  

 uddannelse   gælder det også, at der kun kan opnås  

 uddannelsesorlov hertil, hvis de udbydes efter reglerne om åben  

 uddannelse.
 Forløb, der gennemføres som led i en  

 mellemlang eller lang videregående uddannelse, og som udbydes i  

 moduliseret form efter reglerne om åben uddannelse, kan give adgang til  

 uddannelsesorlov.
I tvivlstilfælde påhviler det ansøgeren  

 selv af skaffe dokumentation - evt. ved uddannelsesstedets hjælp - for,  

 at den ønskede uddannelse udbydes efter lov om åben uddannelse  

 eller tilsvarende lovgivning.
Et afgørende kriterium for, om der er  

 tale om åben uddannelse el. lign., vil under alle omstændigheder  

 være, om der er deltagerbetaling knyttet til uddannelsen.
Et andet  

 kriterium vil være, at der er tale om en offentligt godkendt uddannelse  

 i henhold til særlig lovgivning.
 Det bemærkes, at for at der kan tages  

 uddannelsesorlov til en uddannelse gælder ydermere den betingelse, at  

 der skal være tale om heltidsundervisning (dvs. minimum 20 timer pr.  

 uge, se i øvrigt nærmere i Arbejdsmarkedsstyrelsens  

 bekendtgørelse om orlov til uddannelse), så i de tilfælde,  

 hvor en mellemlang eller lang videregående uddannelse kun udbydes  

 på deltid efter reglerne om åben uddannelse, vil der ikke kunne  

 bevilges uddannelsesorlov til uddannelsen.
Med hensyn til Dansk Uddannelses Nomenklatur (DUN)  

 bemærkes, at denne ikke altid er helt a jour ført.
Hvis derfor  

 en ansøger kan dokumentere, f. eks. gennem kontakt til  

 Undervisningsministeriet, at der er sket ændringer i klassificeringen  

 af en bestemt uddannelse, er det denne nyere klassificering, der skal  

 lægges til grund ved afgørelsen af, om uddannelsen kan anses for  

 at være en mellemlang eller lang videregående uddannelse.
For så vidt angår uddannelser under  

 Kulturministeriet inden for skuespil, film og museum, er Dansk Uddannelses  

 Nomenklatur ikke korrekt, og ansøgeren må derfor rette  

 henvendelse til Kulturministeriet i de konkrete tilfælde.
Det er  

 Kulturministeriets vurdering, der er afgørende for, om uddannelsen  

 berettiger til uddannelsesorlov.
 Til § 2, nr. 7. I denne bestemmelse fastsættes  

 det, at der som hovedregel ikke kan gives uddannelsesorlov til kurser, hvor  

 der ikke er fri adgang for alle, der opfylder betingelserne.
 Som en undtagelse fra hovedreglen siges det, at hvor der  

 er tale om et jobrotationsprojekt, er der alligevel mulighed for  

 uddannelsesorlov, selv om der er tale om et lukket kursus.
 Der gøres opmærksom på, at selv om der  

 er tale om et jobrotationsprojekt, kan der kun bevilges uddannelsesorlov til  

 beskæftigede, hvis der er tale om forløb, der er omfattet af  

 § 1.
En virksomhed kan ikke anvende uddannelsesorlov til  

 interne, virksomhedsrekvirerede, lukkede kurser, som udelukkende retter sig  

 imod virksomhedens medarbejdere.
Det karakteristiske for disse kurser er, at  

 de både er bestilt og betalt af virksomheden, og at der reelt ikke er  

 adgang for andre deltagere.
Det er ikke afgørende, hvor kurset afvikles.
Det  

 betyder, at hvis et kursus kun er beregnet for en bestemt virksomheds  

 medarbejdere (herunder ejere, medhjælpende ægtefæller  

 m.m.), har det fortsat status som et virksomhedsrekvireret kursus, selv om  

 det afvikles på en offentlig institution, f. eks. en erhvervsskole.
I tilfælde, hvor to eller flere virksomheder,  

 herunder offentlige institutioner (f. eks. flere forvaltningsgrene i en  

 kommune eller flere kommuner), går sammen om at rekvirere kurser til  

 deres medarbejdere, vil der stadig være tale om virksomhedsrekvirerede  

 kurser.
Kun hvor et kursus helt reelt er åbent for andre deltagere, og  

 hvor kurset annonceres offentligt på sædvanlig måde i god  

 tid inden kursusstart, og hvor der er afsat mere end et symbolsk antal  

 pladser på kurset til, at også andre end de involverede  

 virksomheders medarbejdere kan deltage, kan kurset anses for ikke at  

 være virksomhedsrekvireret.
 Det ovennævnte gælder ikke, når  

 virksomhedsinterne, herunder virksomhedsrekvirerede kurser, der retter sig  

 imod indehavere og ansatte i virksomheden, er led i et jobrotationsprojekt.  

 Et jobrotationsprojekt er karakteriseret ved, at der ydes støtte inden  

 for rammerne af lov om en aktiv arbejdsmarkedspolitik, og det er en  

 forudsætning for støtten, at afløserne er ledige.
 Der kan ikke angives retningslinier for, hvor mange  

 afløsere der skal ansættes i forbindelse med et  

 jobrotationsprojekt, men der bør være et rimeligt forhold  

 imellem antallet af medarbejdere, som skal på kursus, og antallet af  

 afløsere, der ansættes.
Bekendtgørelsens kapitel 2: Orlov til uddannelse  

 til ledige i dagpengeperioden Til §§ 3 og 4. Ledige, der har ret til 6 ugers  

 selvvalgt uddannelse, har adgang til uddannelsesorlov i disse 6 uger efter  

 samme regler, som gælder for beskæftigede, se ovenfor.
Der er  

 desuden adgang til at deltage i korte kurser under åben uddannelse, se  

 § 3, nr. 4.
Til § 3, nr. 4. Da de betænkeligheder, der  

 gør sig gældende vedr. beskæftigedes anvendelse af  

 uddannelsesorlov til korte kurser efter lov om åben uddannelse, ikke er  

 relevante for ledige med ret til 6 ugers selvvalgt uddannelse, har denne  

 persongruppe adgang til at anvende uddannelsesorlov til at deltage i korte  

 kurser under åben uddannelse.
Adgangen til at deltage i korte kurser i  

 henhold til lov om åben uddannelse vil også gælde kurser  

 udbudt efter reglerne om indtægtsdækket virksomhed.
Bekendtgørelsens kapitel 3:  

 Uddannelsesgodtgørelse til uddannelse til ledige som led i en  

 handlingsplan Til § 5, nr. 1. Der henvises til det ovenfor under  

 § 1, nr. 1, anførte.
 Til § 5, nr. 2. Der henvises til det ovenfor under  

 § 1, nr. 2, anførte.
 Til § 5, nr. 3. Såfremt der er tvivl, om den  

 private uddannelse berettiger til SU, eller er godkendt efter lov om  

 arbejdsmarkedsuddannelser, må der - evt. ved uddannelsesinstitutionens  

 hjælp - fremskaffes den nødvendige dokumentation.
 Til § 5, nr. 4. Der er fortsat mulighed for, at AF  

 kan tilbyde ledige forløb på dag- og folkehøjskoler,  

 på husholdnings- og håndarbejdsskoler og hos oplysningsforbundene  

 med uddannelsesgodtgørelse og som led i en handlingsplan.
 Til § 5, nr. 5. Denne bestemmelse giver de faglige  

 organisationer mulighed for at udbyde uddannelser, der er specielt rettet  

 imod deres egne medlemmer, og som tager sigte på at opkvalificere disse  

 til at få beskæftigelse inden for områder, hvor der efter  

 Arbejdsformidlingens vurdering enten aktuelt eller potentielt (og det vil  

 sige maksimalt inden for et år) er mangel på arbejdskraft.  

 Bestemmelsen tager direkte sigte på at forebygge eller afhjælpe  

 flaskehalssituationer, og da det er skønnet, at de faglige  

 organisationer sidder inde med en særlig viden om, hvilke  

 uddannelsesforløb der skal sammensættes for både at  

 hjælpe ledige tilbage i beskæftigelse og opfylde virksomhedernes  

 kvalifikationskrav, er der åbnet mulighed for, at de faglige  

 organisationer kan stå som kursusudbydere på dette særlige  

 område med den virkning, at der vil kunne bevilges  

 uddannelsesgodtgørelse til uddannelsesforløbene.
 Til § 5, nr. 6. Der kan bevilges  

 uddannelsesgodtgørelse i forbindelse med kurser og lign., der udbydes  

 med tilskud i henhold til reglerne om Den Europæiske Socialfond,  

 såfremt der ydes tilskud til disse kurser fra danske myndigheder, jf.  

 ovenfor under § 1, nr. 3.
Til § 5, nr. 7. Det er muligt at deltage i  

 uddannelser i udlandet med uddannelsesgodtgørelse, men det er en  

 betingelse, at der er tale om en anerkendt uddannelse.
Det vil sige, at  

 uddannelsen enten skal være oprettet ved lov eller i henhold til lov,  

 eller at det pågældende lands nationale uddannelsesmyndigheder  

 skal have anerkendt uddannelsen eller uddannelsesinstitutionen.  

 Dokumentationen for, at der er tale om en anerkendt uddannelse, må den  

 ledige i givet fald selv fremskaffe, og såfremt oversættelse er  

 nødvendig, er det også den ledige selv, der må fremskaffe  

 en autoriseret oversættelse til dansk.
Der gøres opmærksom på, at med hensyn  

 til videregående uddannelser i udlandet gælder  

 bekendtgørelsens § 6, nr. 1, også.
Det indebærer, at  

 deltagelse i mellemlange og lange videregående uddannelser kun kan ske  

 på vilkår, der svarer til bestemmelserne om åben uddannelse  

 herhjemme, og det vil bl. a. sige mod betaling af deltagergebyr.
For korte  

 videregående uddannelser gælder, at der enten skal være  

 tale om et uddannelsesforløb, som ikke kræver et  

 forudgående videregående uddannelsesforløb, eller at der  

 også for disse uddannelsers vedkommende opkræves  

 deltagerbetaling, se i øvrigt nærmere under bemærkningerne  

 til § 6, nr. 1 (dvs. ovenfor under § 2, nr. 6).
 Til § 6, nr. 1. Se ovenfor under bemærkningerne  

 til § 2, nr. 6.
 § 6, nr. 2. Se ovenfor under bemærkningerne til  

 § 2, nr. 7.
 Til § 7. Bestemmelsen er overført stort set  

 uændret fra de tidligere bekendtgørelser og betyder, at  

 Arbejdsformidlingen ved bevilling af uddannelsesgodtgørelse kan  

 fravige bekendtgørelsens regler for uddannelsesvalget.  

 Arbejdsformidlingen kan således bevilge uddannelsesgodtgørelse  

 til uddannelser, der ikke er omfattet af bestemmelserne i § 5, og  

 fravige § 6, nr. 1.
 Baggrunden for, at Arbejdsformidlingen har mulighed for at  

 bevilge uddannelsesgodtgørelse til uddannelser, der ikke er omfattet  

 af § 5, og fravige § 6, nr. 1 (i alle tilfælde ud fra et  

 konkret skøn over den lediges ønsker og forudsætninger  

 samt arbejdsmarkedets behov, og med baggrund i retningslinier fastsat af  

 Arbejdsmarkedsrådet), skal søges i et principielt  

 arbejdsmarkedspolitisk hensyn.
Der vil kunne opstå situationer, hvor voksne lediges  

 beskæftigelseschancer skønnes at kunne forbedres  

 væsentligt, såfremt de pågældende får mulighed  

 for f. eks. at afslutte eller påbegynde en mellemlang eller lang  

 videregående uddannelse.
Der kan f. eks. være tale om ledige, som  

 skønnes at have behov for økonomisk at blive hjulpet i gang med  

 en uddannelse, som så senere kan afsluttes med SU eller under  

 åben uddannelse el. lign.
Der kan også være tale om ledige,  

 som tidligere har været i gang med en uddannelse, men som af personlige  

 eller andre årsager har afbrudt uddannelsen.
Arbejdsformidlingen kan i det hele fravige § 5. Det  

 giver bl. a. mulighed for, at Arbejdsformidlingen kan tilrettelægge  

 uddannelsesforløb, herunder uddannelsespraktik i en virksomhed, for en  

 ledig, der ansættes som erstatningsarbejdskraft for en person på  

 orlov.
Ligeledes kan der være tale om, at Arbejdsformidlingen  

 rekvirerer uddannelse fra private firmaer, faglige organisationer m.m.
 Arbejdsmarkedsrådene skal udarbejde nærmere  

 retningslinier for Arbejdsformidlingens administration af bestemmelsen i  

 § 7. Retningslinierne skal være udformet som prioriteringsregler,  

 men må ikke have karakter af egentlige, ufravigelige regler, idet  

 Arbejdsformidlingen skal kunne foretage en konkret vurdering i hvert enkelt  

 tilfælde.
Bekendtgørelsens kapitel 4:  

 Ikrafttrædelses- og overgangsbestemmelser Til § 8, stk. 2 og 3. Bestemmelserne skal sikre,  

 at personer, der enten allerede er i gang med et forløb, eller har en  

 berettiget og konkret forventning om at kunne påbegynde et  

 sådant, fortsat er omfattet af de tidligere gældende regler.
 Arbejdsministeriets vejledning nr. 31 af 27. februar 1998  

 bortfalder.
