Fremsat den 27. oktober 1999 af skatteministeren (Ole  

 Stavad) Forslag til Lov om afgift af polyvinylchlorid  

 og phthalater (PVC og visse blødgøringsmidler) Afgiftspligtigt vareområde § 1. Der svares afgift til statskassen af  

 varer, som er nævnt i bilag 1 med indhold af polyvinyl-chlorid (PVC)  

 eller med indhold af polyvinylchlorid og estere af o-phthalsyre  

 (phthalater).
 Stk. 2. Afgiften betales på grundlag af de satser, der  

 er nævnt i bilag 2, og varens nettovægt, jf. dog stk. 3, 4  

 og 5. Det er en betingelse for at betale afgiften på grundlag af de  

 reducerede satser, der er nævnt i bilag 2, at afgiftspligtige over for  

 de statslige told- og skattemyndigheder kan godtgøre, at en  

 afgiftspligtig vare ikke indeholder phthalater.
 Stk. 3. For varer nævnt i bilag 1, nr. 5, betales  

 afgiften på grundlag af de satser, som er nævnt i bilag 2, og  

 antallet af varer.
 Stk. 4. For varer nævnt i bilag 1, nr. 7, betales  

 afgiften på grundlag af de satser, der er nævnt i bilag 2, og  

 varens overfladeareal.
Stk. 5. For varer nævnt i bilag 1, nr. 9, betales  

 afgiften på grundlag af de satser, der er nævnt i bilag 2, og  

 vægten af plastindholdet i varen.
Det er en betingelse, at den  

 afgiftspligtige over for de statslige told- og skattemyndigheder kan  

 godtgøre vægten af plast i varen.
Kan vægten af plast ikke  

 godtgøres, betales afgift af hele varens vægt.
 § 2. For varer, der ikke i sig selv er afgiftspligtige efter  

 bilag 1, men som indeholder en eller flere afgiftspligtige varer, der  

 udgør mindst 25 pct. af den samlede vares vægt, og er  

 afgiftspligtig efter § 1, skal der svares afgift af den afgiftspligtige  

 del af den samlede vare.
Registrerede virksomheder § 3. Den, som fremstiller varer, som er nævnt i bilag 1,  

 skal anmelde sin virksomhed til registrering hos de statslige told- og  

 skattemyndigheder.
 Stk. 2. Andre  

 virksomheder, som fra udlandet modtager varer med henblik på  

 videresalg, kan anmelde sin virksomhed til registrering hos de statslige  

 told- og skattemyndigheder, hvis de årligt importerer varer nævnt  

 i bilag 1, hvoraf afgiften overstiger 25.000 kr.
 Stk. 3.Der udstedes et bevis for registrering til de  

 registrerede virksomheder.
 § 4. Registrerede virksomheder er berettiget til, uden at  

 afgiften er berigtiget, fra udlandet og fra andre registrerede virksomheder  

 at modtage afgiftspligtige varer med henblik på videresalg.
Afgiftsperioden og opgørelse af den  

 afgiftspligtige mængde § 5. Afgiftsperioden er måneden.
 § 6. Registrerede virksomheder skal opgøre den  

 afgiftspligtige mængde for en afgiftsperiode som den mængde  

 afgiftspligtige varer, jf. §§ 1 og 2, der er udleveret fra virksomheden.
Stk. 2. Registrerede virksomheders forbrug af egne varer  

 sidestilles med udlevering.
Eget forbrug omfatter ikke afgiftspligtige varer,  

 der indgår i fremstillingen af anden afgiftspligtig vare, som er  

 omfattet af §§ 1 eller 2, med henblik på videresalg.
 Stk. 3. Opgørelsen specificeres efter regler, der  

 fastsættes af skatteministeren.
§ 7. I den afgiftspligtige mængde opgjort efter § 6  

 fradrages 1)	varer, der leveres til en anden registreret virksomhed, jf.  

 § 4, 2)	varer, der leveres til udlandet samt til forbrug ombord i skibe i  

 udenrigsfart, 3)	varer, der hos virksomheden eller under transport til og fra denne  

 er gået tabt ved brand, forlis eller lignende, 4)	varer, der returneres til virksomheden, såfremt køber  

 godtgøres varens pris inklusive afgiften, og 5)	varer som udleveres fra virksomheden, og der tidligere er svaret  

 afgift af.
 Stk. 2. De statslige told- og skattemyndigheder kan  

 fastsætte kontrolforskrifter for fradrag efter stk. 1.
Afgiftsfritagelse og godtgørelse § 8. Der er afgiftsfrihed for varer, der indføres eller  

 modtages fra udlandet, i samme omfang og under tilsvarende betingelser som  

 fastsat for afgiftsfrihed efter merværdiafgiftsloven § 36,  

 stk. 1, nr. 1-3.
 Stk. 2. Varer, der leveres til diplomatiske  

 repræsentationer, internationale institutioner mv., der er omtalt i  

 toldlovens § 4, samt hertil knyttede personer, er fritaget for afgift.  

 Skatteministeren kan fastsætte de nærmere regnskabs- og  

 kontrolregler for afgiftsfritagelsen.
 § 9. De statslige told- og skattemyndigheder kan meddele  

 virksomheder, der ikke er registreret efter § 3, godtgørelse af  

 den betalte afgift, når den årlige godtgørelse  

 udgør mindst 500 kr. af de varer, der er omhandlet i § 7,  

 stk. 1, nr. 2.
 Stk. 2. De statslige told- og skattemyndigheder kan meddele  

 virksomheder godtgørelse af den betalte afgift, når den  

 årlige godtgørelse udgør mindst 500 kr. af de varer, der  

 indgår i andre varer, som ikke er omfattet af afgiftspligten, og den  

 samlede vare eksporteres.
Stk. 3. De statslige told- og skattemyndigheder kan meddele  

 montagevirksomheder godtgørelse af den betalte afgift på  

 montagespild, når den årlige godtgørelse udgør  

 mindst 500 kr., og montagespildet afleveres til et godkendt  

 oparbejdningsanlæg eller et godkendt deponi.
Ved montagevirksomheder  

 forstås virksomheder, som monterer afgiftspligtige varer i  

 ikke-afgiftspligtige varer.
 Stk. 4. De statslige told- og skattemyndigheder  

 fastsætter de nærmere regnskabs- og kontrolforskrifter i  

 forbindelse med afgiftsgodtgørelse efter stk. 1, 2 og 3.
Regnskabsbestemmelser § 10. Fremstillingsvirksomheder skal føre regnskab over  

 fremstilling af afgiftspligtige varer, tilgang af uberigtigede varer og  

 udlevering samt forbrug af afgiftspligtige varer.
Virksomhederne skal holde  

 lageret af afgiftsberigtigede varer adskilt fra lageret af uberigtigede  

 varer.
 Stk. 2.Andre registrerede virksomheder skal føre  

 regnskab over tilgang af de uberigtigede varer og udlevering samt forbrug af  

 de afgiftspligtige varer.
 Stk. 3. De statslige told- og skattemyndigheder  

 fastsætter nærmere regler for de registrerede virksomheders  

 regnskabsførelse.
Afregning af afgiften § 11. Registrerede virksomheder skal efter udløbet af  

 hver måned og senest den 15. i den følgende måned til de  

 statslige told- og skattemyndigheder angive mængden af de varer, hvoraf  

 virksomheden skal betale afgift, jf. §§ 6 og 7. Angivelsen skal  

 være underskrevet af virksomhedens ansvarlige ledelse.
 Stk. 2. Afgives den i stk. 1 omhandlede angivelse ikke  

 inden udløbet af den nævnte frist, kan de statslige told- og  

 skattemyndigheder inddrage registreringen af virksomheden, indtil den  

 manglende angivelse er de statslige told- og skattemyndigheder i  

 hænde.
§ 12. Afgiften for en afgiftsperiode skal indbetales til de  

 statslige told- og skattemyndigheder senest den 15. i den måned, der  

 følger efter afgiftsperioden.
Udgør afgiften mindre end 50 kr.,  

 skal afgiften ikke indbetales.
 Stk. 2. Betales afgiften ikke rettidigt, skal der betales 1,3  

 pct. i månedlig rente for hver påbegyndt måned fra den 1. i  

 den måned, i hvilken beløbet skal betales af virksomheden, dog  

 mindst 50 kr.
 Stk. 3. Skatteministeren fastsætter nærmere regler  

 for afgiftens indbetaling.
 § 13. De statslige told- og skattemyndigheder kan  

 pålægge en virksomhed, der ikke har betalt afgift rettidigt, at  

 afgive angivelsen, jf. § 11, stk. 1, for kortere perioder end en  

 måned.
 Stk. 2. De statslige told- og skattemyndigheder kan endvidere  

 pålægge en virksomhed, der ikke har betalt afgift rettidigt, en  

 kortere betalingsfrist end den, som er nævnt i § 12, stk. 1,  

 og kræve, at der stilles sikkerhed for afgiftens betaling.
 § 14. Betales forfalden afgift ikke senest 14 dage efter  

 betalingsfristens udløb, kan de statslige told- og skattemyndigheder  

 inddrage registreringen af virksomheden, indtil de forfaldne afgifter er  

 betalt.
 Stk. 2. Er afgiftsperioden eller betalingsfristen forkortet  

 efter § 13, kan registreringen inddrages straks efter betalingsfristens  

 udløb.
 § 15. Såfremt det konstateres, at en virksomhed har  

 afgivet urigtig angivelse, således at virksomheden har betalt for lidt  

 i afgift, afkræves virksomheden det skyldige beløb til betaling  

 senest 14 dage efter påkrav.
 Stk. 2. Kan størrelsen af det afgiftsbeløb, som  

 påhviler virksomheden, ikke opgøres på grundlag af  

 virksomhedens regnskaber, kan de statslige told- og skattemyndigheder  

 ansætte afgiftstilsvaret skønsmæssigt.
 Stk. 3. Betales afgiften ikke rettidigt, skal der betales 1,3  

 pct. i månedlig rente for hver påbegyndt måned fra den 1. i  

 den måned, i hvilken beløbet skal betales af virksomheden, dog  

 mindst 50 kr.
Afgift af varer, der modtages fra udlandet § 16. Af afgiftspligtige varer, der indføres fra steder  

 uden for EU eller fra visse områder, der ikke er omfattet af de  

 pågældende EU-landes afgiftsområde, svares afgiften ved  

 indførslen, jf. dog §§ 4 og 8. Afgiften afregnes efter reglerne i  

 toldlovens kapitel 4, jf. dog stk. 2.
 Stk. 2. For varer, der indføres af en virksomhed  

 registreret efter § 29 i toldloven, finder reglerne i § 17  

 tilsvarende anvendelse.
§ 17. I andre tilfælde end de i § 16 nævnte  

 svares afgiften i forbindelse med varemodtagelsen her i landet, jf. dog  

 §§ 4 og 8. Erhvervsdrivende varemodtagere skal, inden afsendelsen af  

 afgiftspligtige varer fra udlandet, anmelde sig hos de statslige told- og  

 skattemyndigheder.
Anmeldelsen er gældende for 5 år.
Stk. 2. Erhvervsdrivende varemodtagere, der er nævnt i  

 stk. 1, skal efter udløbet af hver måned og senest den 15.  

 i den følgende måned angive mængden af de varer, som  

 virksomheden har modtaget i perioden, til de statslige told- og  

 skattemyndigheder.
Andre varemodtagere skal angive ved modtagelsen.  

 Angivelsen skal være underskrevet af varemodtageren.
 Stk. 3. Afgiften skal indbetales til de statslige told- og  

 skattemyndigheder senest samtidig med indsendelsen af den angivelse, som er  

 nævnt i stk. 2. Udgør afgiften mindre end 50 kr., skal  

 erhvervsdrivende ikke indbetale afgiften.
 Stk. 4. De statslige told- og skattemyndigheder kan  

 pålægge erhvervsdrivende varemodtagere, der gentagne gange ikke  

 har betalt afgiften rettidigt, at afgive angivelse ved varernes modtagelse.  

 De statslige told- og skattemyndigheder kan endvidere pålægge  

 varemodtageren at betale afgiften ved varernes modtagelse.
 Stk. 5. Bestemmelserne i § 10, stk. 2 og § 15  

 finder tilsvarende anvendelse.
 Stk. 6. Skatteministeren kan fastsætte regler for  

 angivelse og indbetaling af afgiften.
Varer der medbringes fra udlandet § 18. Bestemmelserne i § 15 og § 17, stk. 2, 2.  

 pkt. og stk. 3, finder tilsvarende anvendelse på erhvervsdrivende,  

 der medbringer afgiftspligtige varer fra andre EU-lande til brug i egen  

 virksomhed.
Kontrolbestemmelser § 19. Med henblik på kontrol af lovens overholdelse har  

 de statslige told- og skattemyndigheder, hvis det skønnes  

 nødvendigt, til enhver tid mod behørig legitimation uden  

 retskendelse adgang til at foretage eftersyn i virksomheder, der omfattes af  

 § 3, og til at efterse virksomhedernes varebeholdninger,  

 forretningsbøger, øvrige regnskabsmateriale samt korrespondance  

 mv.
 Stk. 2. Virksomhedernes indehavere og de personer, som er  

 beskæftiget i virksomheden, skal yde de statslige told- og  

 skattemyndigheder fornøden vejledning og hjælp ved foretagelsen  

 af eftersynet.
 Stk. 3. De forretningsbøger mv., som er nævnt i  

 stk. 1, skal på de statslige told- og skattemyndigheders anmodning  

 udleveres eller indsendes til de statslige told- og skattemyndigheder.
 Stk. 4. Erhvervsdrivende skal på anmodning meddele de  

 statslige told- og skattemyndigheder oplysninger om deres indkøb af  

 afgiftspligtige varer til virksomheden.
 Stk. 5. Leverandører af afgiftspligtige varer skal  

 på anmodning meddele de statslige told- og skattemyndigheder oplysning  

 om deres leverancer til erhvervsdrivende.
 Stk. 6. De statslige told- og skattemyndigheder er berettiget  

 til at foretage eftersyn af afgiftspligtige varer under transport, når  

 disse varer erhvervsmæssigt sælges fra udlandet eller  

 erhvervsmæssigt transporteres til andre end registrerede  

 virksomheder.
 Stk. 7. Med henblik på kontrol af lovens overholdelse  

 har de statslige told- og skattemyndigheder, hvis det skønnes  

 nødvendigt, til enhver tid mod behørig legitimation, uden  

 retskendelse adgang til at foretage eftersyn af varebeholdninger og  

 regnskaber mv. hos virksomheder, der har købt, leveret eller  

 transporteret afgiftspligtige varer.
 Stk. 8. I det omfang oplysninger som nævnt i stk. 1  

 og 7 er registreret elektronisk, omfatter myndighedernes adgang til disse  

 oplysninger også en elektronisk adgang hertil.
§ 20. I forbindelse med kontrol efter § 19 er de  

 statslige told- og skattemyndigheder berettiget til at foretage enhver  

 undersøgelse af varerne, der er nødvendig for udøvelse  

 af kontrol, og til uden erstatning at udtage prøver af varerne i det  

 omfang, der er nødvendigt for at undersøge deres beskaffenhed.  

 Varemodtageren eller -fremstiller er berettiget til efter  

 undersøgelsens afslutning på begæring at få de  

 udtagne prøver tilbageleveret i det omfang, de ikke er medgået  

 ved undersøgelsen.
Ved fastsættelsen af størrelsen af det  

 beløb, der påhviler de angivne varer i afgift, kan den del af  

 varerne, der er udtaget som prøver af de statslige told- og  

 skattemyndigheder, ikke fradrages i den angivne mængde eller  

 værdi.
Stk. 2. Såfremt de statslige told- og skattemyndigheder  

 har besluttet kun at undersøge en del af de angivne varer, anvendes  

 resultaterne af den delvise undersøgelse på alle varer, der er  

 anført under den pågældende varepost i den  

 afgiftspligtiges regnskab.
Varemodtageren eller -fremstilleren kan dog anmode  

 om en supplerende undersøgelse af varerne, såfremt det kan  

 sandsynliggøres, at resultatet af den delvise undersøgelse ikke  

 kan anvendes på resten af de angivne varer.
 Stk. 3. Det påhviler varemodtageren eller  

 -fremstilleren, eller den som handler på varemodtagerens eller  

 -fremstillerens vegne, at udføre det for undersøgelsen af  

 varerne nødvendige arbejde (ud- og indpakning, opvejning,  

 opmåling mv.). Omkostningerne i forbindelse hermed afholdes af  

 varemodtageren eller -fremstilleren.
 § 21. Politiet yder de statslige told- og skattemyndigheder  

 bistand til gennemførelsen af kontrollen efter § 19, stk. 1,  

 6 og 7. Justitsministeren kan efter forhandling med skatteministeren  

 fastsætte nærmere regler herom.
Andre bestemmelser § 22. Virksomheder, der er registreret efter  

 merværdiafgiftslovens § 47, stk. 2, og som her til landet ved  

 fjernsalg sælger varer, der er afgiftspligtige efter §§ 1 og 2,  

 skal anmeldes til registrering efter denne lov hos de statslige told- og  

 skattemyndigheder.
For disse virksomheder opgøres den afgiftspligtige  

 mængde som den mængde varer, som virksomheden i perioden har  

 solgt her til landet ved fjernsalg, jf. §§ 1 og 2.
 § 23. Den, der overdrager, erhverver, tilegner sig eller  

 anvender varer, hvoraf der ikke er betalt afgift, som skulle have været  

 betalt efter denne lov, skal svare afgift af varerne.
Stk. 2. Afgiften af de nævnte varer kan afkræves  

 til betaling senest 14 dage efter påkrav.
Betales afgiften ikke  

 rettidigt, finder lovens § 12, stk. 2, og § 15, stk. 3,  

 tilsvarende anvendelse.
 § 24. Der skal betales et gebyr på 65 kr. for  

 erindringsskrivelser vedrørende betaling af afgift efter denne  

 lov.
 § 25. Skatteministeren kan bemyndige de statslige told- og  

 skattemyndigheder til at træffe afgørelser efter denne lov.  

 Ministeren kan fastsætte regler om adgangen til at klage over  

 afgørelserne, herunder om at afgørelserne ikke kan indbringes  

 for højere administrativ myndighed.
 § 26. Landsskatteretten påkender klager over de  

 statslige told- og skattemyndigheders afgørelser i 1. instans  

 af:
 1)	Spørgsmål om varers afgiftspligt.
 2)	Spørgsmål om, hvilken vægt eller areal afgiften  

 skal beregnes af.
 3)	Spørgsmål om opgørelse af den afgiftspligtige  

 mængde.
 4)	Spørgsmål om omfanget af afgiftsfritagelser og  

 afgiftsgodtgørelser efter §§ 8 og 9.
 5)	Spørgsmål om skønsmæssig ansættelse  

 efter § 15, stk. 2.
 Stk. 2. Reglerne i skattestyrelseslovens kapitler 3 og 3 A  

 finder anvendelse ved klage til Landsskatteretten efter stk. 1.
 § 27. Reglerne om eftergivelse og henstand i  

 merværdiafgiftslovens § 83 finder tilsvarende anvendelse på  

 afgift, renter, gebyrer og administrative bøder efter denne lov.  

 Reglerne finder ligeledes anvendelse på beløb, som personer er  

 pligtige at betale som erstatning for selskabers manglende betaling af  

 afgift.
 § 28. For betaling af afgift efter bestemmelserne i denne lov  

 hæfter den, der som ejer, forpagter eller lignende driver virksomheden  

 for egen regning samt de varemodtagere, som er nævnt i § 17,  

 stk. 1, og de, der er i besiddelse af varen.
 § 29. Med steder uden for EU sidestilles med hensyn til  

 bestemmelserne i denne lov Færøerne og Grønland samt  

 Københavns Frihavn.
Straffebestemmelser § 30. Med bøde straffes den, der forsætligt eller  

 groft uagtsomt 1)	afgiver urigtige eller vildledende oplysninger eller fortier  

 oplysninger til brug for afgiftskontrollen, 2)	overtræder § 3, stk. 1, § 10, stk. 1 og  

 stk. 2, § 11, stk. 1, § 17, stk. 1, 2. pkt., eller  

 stk. 2, § 19, stk. 2-5, § 20, stk. 3, § 22, 1.  

 pkt., og § 32, stk. 3-5, 3)	tilsidesætter vilkår, der er fastsat i medfør af  

 § 8, stk. 2, og § 9, stk. 4.
4)	undlader at efterkomme et meddelt påbud efter § 13,  

 stk. 1, eller § 17, stk. 4, 1. pkt., 5)	fortsætter driften af en afgiftspligtig virksomhed, hvis  

 registrering de statslige told- og skattemyndigheder har inddraget efter  

 § 11, stk. 2, eller § 14 eller 6)	overdrager, erhverver, tilegner sig eller anvender varer, hvoraf der  

 ikke er betalt afgift, som skulle have været betalt efter loven, eller  

 forsøger herpå.
 Stk. 2. I forskrifter, der udstedes i medfør af loven,  

 kan der fastsættes straf af bøde for den, der forsætligt  

 eller groft uagtsomt overtræder bestemmelser i forskrifterne.
 Stk. 3. Den, der begår en af de nævnte  

 overtrædelser med forsæt til at unddrage statskassen afgift,  

 straffes med bøde, hæfte eller fængsel indtil 2  

 år.
 Stk. 4. Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 § 31. Skønnes en overtrædelse ikke at ville  

 medføre højere straf end bøde, kan skatteministeren  

 tilkendegive den pågældende, at sagen kan afgøres uden  

 retslig forfølgning, såfremt den pågældende erkender  

 sig skyldig i overtrædelsen og erklærer sig rede til inden for en  

 nærmere angivet frist, der efter anmodning kan forlænges, at  

 betale en bøde, som er angivet i tilkendegivelsen.
 Stk. 2. Med hensyn til den tilkendegivelse, som er nævnt  

 i stk. 1, finder bestemmelsen om tiltalerejsning i retsplejelovens  

 § 930, jf. § 926, tilsvarende anvendelse.
 Stk. 3. Betales bøden i rette tid, eller bliver den  

 efter vedtagelsen inddrevet eller afsonet, bortfalder videre  

 forfølgning.
 Stk. 4. Ransagning i sager om overtrædelse af  

 bestemmelser i denne lov sker i overensstemmelse med retsplejelovens regler  

 om ransagning i sager, som efter loven kan medføre frihedsstraf.
Overgangs- og ikrafttrædelsesbestemmelser § 32. Loven træder i kraft den 1. juli 2000.  

 Bestemmelsen i stk. 3 træder dog i kraft den 2. juni 2000.
 Stk. 2. Loven finder anvendelse på varer, der fra og med  

 den 1. juli 2000 udleveres fra eller forbruges i registrerede virksomheder,  

 angives til fortoldning, medbringes eller modtages fra udlandet.
 Stk. 3.Virksomheder, der skal registreres ved lovens  

 ikrafttræden, skal anmelde sig til registrering hos de statslige told-  

 og skattemyndigheder senest den 16. juni 2000.
 Stk. 4. Virksomheder, der registreres fra lovens  

 ikrafttræden, skal opgøre lagerbeholdningen af afgiftspligtige  

 varer den 1. juli 2000. De statslige told- og skattemyndigheder  

 fastsætter de nærmere regler for opgørelsen.
 Stk. 5. Virksomheder, der er omfattet af stk. 4, skal  

 give de statslige told- og skattemyndigheder adgang til at kontrollere  

 opgørelserne ved eftersyn af lagre, forretningsbøger mv.  

 Virksomhedernes indehavere og de i virksomhederne beskæftigede personer  

 skal yde de statslige told- og skattemyndigheder fornøden vejledning  

 og hjælp.
 § 33. Loven gælder ikke for Færøerne og  

 Grønland.
Bilag 1 Afgiftspligtigt vareområde.
 Der svares afgift til statskassen af følgende varer  

 indeholdende polyvinylchlorid og eventuelt estere af o-phthalsyre  

 (phthalater):
1. Bløde rør og slanger samt fittings  

 dertil, af plast, henhørende under position 3917 i EU s kombinerede  

 nomenklatur.
Alle varer indeholdende blødgjort PVC og eventuelt  

 phthalater henhørende under den nævnte position er omfattet af  

 afgiften, bortset fra bløde rør til anvendelse i civile fly  

 samt slanger til medicinsk brug, som er CE-mærket.
2. Gulvbelægningsmaterialer af plast, også  

 selvklæbende, i ruller eller som fliser; væg- eller  

 loftsbeklædning af plast både til tørre og våde rum,  

 henhørende under position 3918.10 i EU s kombinerede nomenklatur.
Alle  

 varer indeholdende blødgjort PVC og eventuelt phthalater  

 tilhørende den nævnte position er omfattet af afgiften.  

 Korkfliser indeholdende blødgjort PVC og eventuelt phthalater  

 henhørende under position 4504 i EU s kombinerede nomenklatur er  

 ligeledes omfattet af afgiften.
3. Selvklæbende folier og tape, i ruller eller i  

 strimler, henhørende under position 3919 i EU s kombinerede  

 nomenklatur.
Kun de nævnte varer indeholdende PVC og eventuelt  

 phthalater er omfattet af afgiften.
4. Tagfolier, membranfolier, tagplader og ovenlysvinduer,  

 henhørende under position 3919, 3920.41, 3920.42 og 3921 i EU s  

 kombinerede nomenklatur.
Kun de nævnte varer indeholdende PVC og  

 eventuelt phthalater er omfattet af afgiften.
 5.Tidsskriftskassetter, ringbind, brevordnere, charteks og  

 plastlommer indeholdende blødgjort PVC og eventuelt phthalater,  

 henhørende under position 3926.10.00 i EU s kombinerede  

 nomenklatur.
 6. Handsker, forklæder, beskyttelsesdragter  

 indeholdende blødgjort PVC og eventuelt phthalater, henhørende  

 under position 3926.20.00 og regntøj indeholdende blødgjort PVC  

 og eventuelt phthalater henhørende under 3926.20.00, 6210.40.00 og  

 6210.50.00 i EU s kombinerede nomenklatur.
7. Presenninger henhørende under position  

 3926.90.91 i EU s kombinerede nomenklatur indeholdende blødgjort PVC  

 og eventuelt phthalater.
Kun de nævnte varer indeholdende blød  

 PVC og eventuelt phthalater er omfattet af afgiften.
Presenninger til  

 motorkøretøjer og trailere er fritaget for afgiften.
 8. Dækketøj, gardiner, rullegardiner,  

 forhæng og gardinkapper henhørende under position 3924, 3926,  

 6302, 6303 og 6304 i EU s kombinerede nomenklatur indeholdende  

 blødgjort PVC og eventuelt phthalater.
9. Isolerede elektriske ledninger, kabler og andre  

 isolerede elektriske ledere, også forsynet med forbindingsdele; optiske  

 fiberkabler, fremstillet af individuelt overtrukne fibre, også samlet  

 med elektriske ledere eller forsynet med forbindelsesdele, henhørende  

 under position 8544 i EU s kombinerede nomenklatur.
Alle varer indeholdende  

 blødgjort PVC og eventuelt phthalater henhørende under den  

 nævnte position er omfattet af afgiften.
10. Skodder, jalousier (herunder persienner) og lignende  

 varer samt dele dertil henhørende under position 3925.30.00 i EU s  

 kombinerede nomenklatur.
Kun de nævnte varer indeholdende PVC er  

 omfattet af afgiften.
 11. Kabelbakker og kabelpaneler til elektriske ledninger  

 henhørende under position 3925.90.20 i EU s kombinerede nomenklatur.  

 Kun de nævnte varer indeholdende PVC er omfattet af afgiften.
12. Staldinventar henhørende under position 3925 i  

 EU s kombinerede nomenklatur.
Kun de nævnte varer indeholdende PVC er  

 omfattet af afgiften.
 13. Tagrender og nedløbsrør  

 henhørende under position 3917 og 3925 i EU s kombinerede nomenklatur.  

 Kun de nævnte varer indeholdende PVC er omfattet af afgiften.
Bilag 2 Afgiften betales på grundlag af de satser, som er  

 nævnt i dette bilag og varens nettovægt, bortset fra varer  

 nævnt i bilag 1, nr. 5, 7 og 9. For varer nævnt i bilag 1, nr. 5  

 betales afgiften på grundlag af de satser, som er nævnt i dette  

 bilag og antallet af varer.
For varer nævnt i bilag 1, nr. 7 betales  

 afgiften på grundlag af de satser, som er nævnt i dette bilag, og  

 varens overfladeareal.
For varer nævnt i bilag 1, nr. 9 betales  

 afgiften på grundlag af de satser, som er nævnt i dette bilag, og  

 vægten af plastindholdet i varen.
Varer indeholdende blød PVC Afgift ved indhold af phthalater Reduceret afgift ved anden blødgører end  

 phthalater Bløde rør og slanger henhørende under position 3917 i  

 EU s kombinerede nomenklatur 3,50 kr/kg 1,40 kr/kg Gulv- og vægbelægninger, fremstillet af  

 støttemateriale, imprægneret, overtrukket eller lamineret med  

 PVC, henhørende under position 3918.10.10 i EU s kombinerede  

 nomenklatur 0,30 kr/kg 0,16 kr/kg Andre gulvbelægninger henhørende under position 3918.10.90 i  

 EU s kombinerede nomenklatur 3,00 kr/kg 1,60 kr/kg Korkfliser henhørende under position 4504 i EU s kombinerede  

 nomenklatur 0,30 kr/kg 0,16 kr/kg Tape og selvklæbende folier, henhørende under  

 position 3919 i EU s kombinerede nomenklatur 3,50 kr/kg 1,40 kr/kg Tagfolier, blødgjorte, henhørende under position 3919, 3920  

 eller 3921 i EU s kombinerede nomenklatur 3,50 kr/kg 1,40 kr/kg Membranfolier, blødgjorte, henhørende under position 3919,  

 3920 eller 3921 i EU s kombinerede nomenklatur 3,50 kr/kg 1,40 kr/kg Tagplader blødgjorte, henhørende under position 3919, 3920  

 eller 3921 i EU s kombinerede nomenklatur 3,50 kr/kg 1,40 kr/kg Ovenlysvinduer blødgjorte, henhørende under position 3919,  

 3920 eller 3921 i EU s kombinerede nomenklatur 3,50 kr/kg 1,40 kr/kg Charteks og plastlommer, henhørende under position 3926.10.00 i EU s kombinerede nomenklatur 0,05 kr/stk 0,02 kr/stk Tidsskriftskassetter, henhørende under position 3926.10.00 i EU s  

 kombinerede nomenklatur 0,33 kr/stk 0,13 kr/stk Ringbind og brevordnere, henhørende under position 3926.10.00 i EU  

 s kombinerede nomenklatur 0,28 kr/stk 0,11 kr/stk Handsker, henhørende under position 3926.20.00 i EU s kombinerede  

 nomenklatur 3,60 kr/kg 1,08 kr/kg Forklæder, henhørende under position 3926.20.00 i EU s  

 kombinerede nomenklatur 3,60 kr/kg 1,08 kr/kg Beskyttelsesdragter, henhørende under position 3926.20.00 i EU s  

 kombinerede nomenklatur 3,60 kr/kg 1,08 kr/kg Regntøj, henhørende under position 3926.20.00 og 6210 i EU s  

 kombinerede nomenklatur 3,60 kr/kg 1,08 kr/kg Presenninger, henhørende under position 3926.90.91 i EU s  

 kombinerede nomenklatur 1,70 kr/m2 0,42 kr/m2 Dækketøj, gardiner, rullegardiner, forhæng og  

 gardinkapper henhørende under position 3924, 3926, 6302, 6303 og 6304  

 i EU s kombinerede nomenklatur 0,60 kr/kg 0,32 kr/kg Kabler og ledninger, henhørende under position 8544 (efter  

 vægten af plast) i EU s kombinerede nomenklatur 2,48 kr/kg 0,91 kr/kg Varer indeholdende hård PVC Afgift Tagplader og ovenlysvinduer, henhørende under position 3919, 3920  

 eller 3921 i EU s kombinerede nomenklatur 1,60 kr/kg Jalousier, persienner og skodder, henhørende under position  

 3925.30.00 i EU s kombinerede nomenklatur 1,60 kr/kg Kabelbakker og kabelpaneler, henhørende under position 3925.90.20 i  

 EU s kombinerede nomenklatur 1,60 kr/kg Staldinventar, henhørende under position 3925 i EU s kombinerede  

 nomenklatur 1,60 kr/kg Tagrender og nedløbsrør, henhørende under position  

 3917 og 3925 i EU s kombinerede nomenklatur 1,60 kr/kg Bilag Bemærkninger til lovforslaget Almindelige bemærkninger Indledning Med dette lovforslag foreslås en afgift på  

 visse varer indeholdende PVC og eventuelt blødgøringsmidler  

 (phthalater). Afgiftens formål er at øge incitamentet til  

 anvendelsen af andre blødgørere end phthalater, samt reducere  

 mængden af PVC, som forbrændes eller deponeres.
Phthalater anvendes i plastindustrien som tilsætning  

 i PVC, der herefter kendetegnes som blød PVC.
PVC er polyvinylchlorid.  

 Som selvstændigt materiale er PVC stift med en vis elasticitet og  

 anvendes til en række produkter, der skal være hårde og  

 formstabile.
Ved at tilsætte phthalater er det muligt at fremstille  

 fleksible materialer og samtidig bibeholde hovedparten af PVCens  

 egenskaber.
Baggrunden for at fremsætte lovforslaget er, at  

 bortskaffelse af PVC giver problemer, da PVC indeholder klor, som ved  

 forbrænding udvikler saltsyre.
Rensning af saltsyren fra røgen  

 efterlader forurenet kalk, som skal deponeres.
Problemet er størst for  

 anlæg, der anvender et tørt eller semitørt  

 røggasrensningssystem.
Med hensyn til anlæg med våd  

 røggasrensning medfører forbrænding af PVC en forholdsvis  

 kraftig nedslidning af anlægget.
Phthalaterne er en gruppe af kemiske stoffer, der anvendes  

 som blødgører i forskellige produkter bl.a.
PVC.
Nogle af  

 phthalaterne mistænkes for at have en række uønskede  

 effekter på vandmiljøet samt er fundet kræftfremkaldende  

 på dyr.
Desuden kan det ikke afvises, at nogle af phthalaterne kan  

 påvirke forplantningsevnen.
Udviklingen af egnede behandlingsmetoder til PVC-affald er  

 omkostningskrævende, og omkostningerne ved behandling forventes at  

 overstige omkostninger ved deponering eller forbrænding.
En afgift  

 på PVC og phthalater skal bl.a. bidrage til finansiering af statens  

 udgifter ved udvikling af og tilskud til egnede behandlingsmetoder og  

 behandling af PVC-affald, uden dog at provenuet fra afgiften er  

 øremærket hertil.
 Lovforslaget er udarbejdet i samarbejde mellem  

 Skatteministeriet og Miljø- og Energiministeriet på baggrund af  

 "Strategi for PVC-området" og "Handlingsplan for at  

 reducere anvendelsen af phthalater i blød plast", som  

 Miljø- og Energiministeriet udsendte i juni 1999.
Miljø- og Energiministeriets status for PVC-området I 1997 udsendte Miljøstyrelsen en arbejdsrapport,  

 der viste, at der ikke som ventet var etableret en tilstrækkelig  

 indsamlings- og genanvendelsesordning for byggeaffald.
I december samme  

 år fremkom plastindustrien med et forslag til, hvorledes  

 målsætningen for genanvendelse af byggeaffald kunne opfyldes.  

 Dette forslag har efter Miljøstyrelsens opfattelse ikke ført  

 til en tilfredsstillende ordning, som dækker alle byggeprodukter.
Bl.a.  

 har det ikke været muligt at indgå aftale om indsamling af gamle  

 udtjente gulvmaterialer.
I denne forbindelse er affaldsbekendtgørelsen  

 foreslået ændret, således at kommunerne skal anvise  

 genanvendeligt PVC-affald til genbrug og andet PVC-affald til deponering.  

 Denne ændring forventes at træde i kraft 1. januar 2000. En  

 kommende blybekendtgørelse med forventet ikrafttrædelse januar  

 2000 skal afvikle brugen af bly i PVC og begrænse genanvendelsen af  

 tungmetalholdigt PVC.
Blybekendtgørelsen ligger i øjeblikket  

 til notifikation hos EU.
 En afgift på PVC og phthalater skal sammen med andre  

 virkemidler reducere anvendelsen af phthalater, samt reducere mængden  

 af PVC, som forbrændes eller deponeres.
Phthalaterne Ved at tilsætte phthalater, også kaldet  

 blødgørere, i PVC er det muligt at fremstille fleksible  

 materialer og samtidig bibeholde hovedparten af PVC s egenskaber.
Der findes  

 forskellige stoffer inden for stofgruppen phthalater, der har dette tekniske  

 potentiale, og som i øvrigt hver giver blød PVC en  

 særegen profil.
Phthalater optræder oftest i forbindelse med PVC.  

 Det danske forbrug af produkter med indhold af phthalater medfører, at  

 forbruget af phthalater årligt udgør 11.000 ton.
Den kemisk betegnelse for phthalaterne er estere af  

 o-phthalsyre.
Det er bla. diethylhexylphthalat (DEPH), dibutylphthalat (DBP),  

 butylbenzylphthalat (BBP), enten som enkelt stoffer eller blandinger.
Hele  

 stofgruppen er omfattet af lovforslaget.
 Miljø- og Energiministeriet har ikke indtil nu  

 fundet, at nogen undersøgelser har afkræftet mistanken om  

 phthalaters sundheds- og miljømæssige skadelige virkninger.
Blød PVC indeholder fra 20 - 50 %  

 blødgører.
Teknisk set kan forbruget af phthalater i de fleste  

 produkter ændres, enten ved anvendelse af alternative  

 blødgørere eller ved anvendelse af et andet produkt end  

 blød PVC.
I juni 1999 udgav Miljø- og Energiministeriet  

 "Handlingsplan for at reducere og afvikle anvendelsen af phthalater i  

 blød plast". Målet med initiativerne i handlingsplanen er  

 at reducere brugen af phthalaterne med 50 pct. inden for de næste 10  

 år.
Målet skal nås bla. ved hjælp af miljø- og  

 substitutionsvejledninger, information, mærkning og fælles  

 EU-regler for nye biler og tekstiltryk.
En afgift på phthalater skal  

 give incitament til anvendelse af andre blødgørere end  

 phthalaterne.
 Endvidere er der i Danmark en bekendtgørelse med  

 forbud mod phthalater i legetøj til børn under 3 år.  

 Andre lande har indført lignende regler og et direktiv er under  

 udarbejdelse i EU.
Afgiftsgrundlaget Udgangspunktet burde være, at phthalater i alle  

 produkter omfattes af en afgift, således at hele forbruget af  

 phthalater var afgiftbelagt.
Disse varer skulle pålægges en  

 afgift ved import og gives godtgørelse ved eksport.
Udgangspunktet  

 burde være, at PVC i produkter, som er vanskelige at genbruge, omfattes  

 af en afgift, således at dette forbrug af rå PVC var  

 afgiftbelagt.
Disse varer indeholdende PVC skulle pålægges en  

 afgift ved import og gives godtgørelse ved eksport.
Dette er af administrative årsager ikke muligt, da  

 PVC og phthalater indgår i mange produkter og ofte i en ganske lille  

 mængde.
Ofte er mængden eller koncentrationen af PVC og  

 phthalater ikke kendt af importøren.
Omkostningerne ved en  

 opgørelse kan være betragtelig sammenlignet med varens  

 værdi og størrelsen af en afgift.
 Afgiftsgrundlaget er begrænset til varer, hvor det  

 vurderes, at PVC- og phthalatmængden kan opgøres som  

 standardsats efter varens gennemsnitlige PVC- og phthalatindhold, og hvor  

 afgiften vil få den ønskede effekt.
Denne afgift er ikke gjort variabel efter det  

 nøjagtige PVC- eller phthalatindhold.
Dette forenkler opgørelse  

 og administration af afgiften.
Det vurderes samtidigt, at afgiften fortsat  

 vil have den ønskede miljøeffekt.
Dette skyldes, at  

 producenterne sjældent kan reducere indholdet af PVC eller phthalater,  

 men derimod vil vælge alternative materialer, således at PVC  

 eller phthalaterne substitueres helt bort fra varen.
Afgiften er i stedet udformet som en kilo-sats, hvor  

 afgiftsgrundlaget er varernes nettovægt.
Satsen er bestemt ud fra  

 forventningerne til produkternes gennemsnitlige PVC- og phthalatindhold.  

 Udgangspunktet er en afgift på 2 kr/kg PVC og 7 kr/kg phthalater.
For  

 enkelte produkter er afgiften udformet som en styk-afgift eller areal-afgift  

 for at gøre administrationen lettere for de berørte  

 virksomheder og myndighederne.
Afgiften pålægges dansk producerede varer, som  

 sælges her i landet og importerede varer.
Ved eksport af  

 afgiftspligtige varer skal der ikke svares afgift.
Varer, som ikke direkte er  

 omfattet af afgiften, men indeholder mere end 25 pct. afgiftspligtige varer,  

 vil blive pålagt afgift ved import.
Ved eksport af varer, der  

 indeholder afgiftspligtige varer, hvoraf der er svaret afgift, kan der  

 gøres krav på godtgørelse.
 Følgende varer er omfattet af afgiften:
Varegruppe Mængde af PVC Mængde af phthalater Bløde rør og slanger, samt fittings dertil,  

 undtaget er rør og slanger til medicinsk brug 2.000 ton 1.000 ton Gulv- og vægbelægningsmaterialer 4.400 ton 1.100 ton Selvklæbende folier og tape 350 ton 150 ton Tag- og membranfolier, tagplader og ovenlysvinduer NB:  

 Produkter i både hård og blød PVC 3.700 ton 300 ton Tidsskriftskassetter, brevordnere, ringbind og  

 charteks 1.400 ton 600 ton Handsker, forklæder og beskyttelsesdragter 290 ton 235 ton Presenninger, undtaget er presenninger til  

 motorkøretøjer og trailere 350 ton 240 ton Dækketøj, gardiner m.v.
90 ton 50 ton Ledninger og kabler 8.500 ton 3.500 ton Skodder og jalousier 1.800 ton Kabelbakker og kabelpaneler 6.500 ton Staldinventar 1.000 ton Tagrender og nedløbsrør 3.300 ton Det er fundet nødvendigt for at sikre  

 den nødvendige kontrol med overholdelse af lovens bestemmelser, at de  

 statslige told- og skattemyndigheder får adgang til virksomhederne, som  

 er omfattet af loven, uden en retskendelse.
PVC-produkter undtaget for afgiften Rør, døre og vinduer i hård PVC har en  

 lang levetid og mængden af rør, døre og vinduer, som  

 kasseres, er begrænset.
Endvidere indsamles kasserede rør,  

 vinduer og døre med henblik på genanvendelse af branchens egen  

 indsamlingsordning.
Produkterne er brudsikre og vil typisk blive  

 håndteret af professionelle håndværkere.
En afgift på  

 rør, vinduer og døre i hård PVC vurderes ikke at reducere  

 mængden af PVC til forbrænding eller deponering.
Afgiften  

 på hård PVC er derfor begrænset til produkter, som vurderes  

 vanskelige at udsortere med henblik på genanvendelse og således  

 ofte vil blive deponeret, med henblik på senere behandling, når  

 der foreligger en egnet behandlingsmetode, eller brændt.
Rør,  

 vinduer og døre er derfor undtaget for afgiften.
Revision Afgiften vil blive taget op til en revision efter 2  

 år.
Her skal varegrupperne evalueres, og det skal bl.a.  

 undersøges om der er fremkommet nye produkter indeholdende PVC og  

 eventuelt phthalater.
Endvidere skal virkningen af afgiften betragtes  

 nærmere.
På nuværende tidspunkt er der ikke fundet en  

 tilfredsstillende afgiftsmæssig løsning for produkter  

 indeholdende regenereret PVC.
Ved en kommende revision skal det  

 undersøges, om en afgiftsdifferentiering eller evt. en  

 selvstændig tilbageføringsordning kan fremme anvendelsen af  

 regenerat.
 Det skal ved revisionen endvidere vurderes, om der er  

 etableret en indsamlings- og genanvendelsesordning for bestemte produkttyper,  

 som kan betinge fritagelse for afgift af disse produkter.
Eksempler på afgiftens størrelse for udvalgte  

 varegrupper For skærefaste handsker koster de billigste omkring  

 10-15 kr. og vejer 200-300 gr.
Afgiften vil her udgøre mindre end 11  

 pct.
Belastningen af afgiften bliver mindre jo dyrere produkter, det drejer  

 sig om.
En sikkerhedsdragt koster 700 - 750 kr. og vejer 500 -  

 1.000 gr.
Afgiften er her mindre end én procent af salgsprisen.
Afgiften vil for ringbind udgøre 0,28 kr/stk, hvis  

 ringbindet indeholder PVC og phthalater.
Ved en salgspris på ca. 15 kr.  

 vil afgiften udgøre mindre end 3 pct. af salgsprisen.
For gulvbeklædning vil afgiften udgøre ca.  

 7,80 kr/m2 for gulv af 100 pct PVC indeholdende phthalater.
Ved en  

 salgspris på 70 - 110 kr/ m2 vil afgiften udgøre  

 mindre end 11 pct.
For korkfliser vil afgiften udgøre ca. 27  

 øre/m2. Afgiftsbelastningen for korkfliserne ligger  

 væsentligt under belastningen for PVC-gulvene.
 Hvis det antages, at en ledning til et elektrisk apparat  

 vejer ca. 100 gr (ca 1,50 meter) og indeholder ca. 30 pct blød PVC,  

 hvoraf ca. 15 pct er phthalater vil afgiften udgøre ca. 8  

 øre/stk ved afgift på både PVC og phthalater.
Høringssvar Et notat, som beskriver afgiften, har i løbet af  

 sommeren 1999 været sendt i høring hos berørte brancher  

 og organisationer.
Bilag A gennemgår i hovedtræk  

 høringssvarene og en række af de konsekvenser, som  

 høringssvarene har haft for lovens endelige udformning.
Endvidere har  

 et udkast til et lovforslag om afgift på PVC og phthalater været  

 sendt i høring.
Bilag A gennemgår ændringer i lovforslaget  

 efter 2. høringsrunde.
Provenumæssige konsekvenser Det skønnes, at ca. 25.000 ton blød PVC  

 efter forslaget er afgiftsbelagt, heraf udgør phthalaterne ca. 7.000  

 ton.
Ca. 16.000 ton hård PVC er afgiftsbelagt.
Ved en afgift på 7 kr/kg for phthalaterne og 2 kr/kg  

 for PVC som udgangspunkt, vil afgiften give et provenu på ca.120 mio  

 kr. ved uændret forbrug, hvor 37 mio kr. vil komme fra afgiften  

 på blød PVC, 50 mio kr. fra afgiften på phthalaterne og 32  

 mio kr. fra produkter i hård PVC.
På sigt skønnes det med  

 stor usikkerhed, at provenuet vil blive reduceret med ca. 20-25 mio kr. som  

 følge af reduktion i forbruget af PVC og phthalater.
Miljømæssige konsekvenser Det skønnes med en vis usikkerhed, at en afgift  

 på phthalatindholdet i de udvalgte varegrupper på sigt vil kunne  

 reducere phthalatforbruget med ca. 30 pct. inden for de udvalgte grupper.
For  

 langt de fleste varegrupper indeholdende phthalater er det muligt at anvende  

 alternative blødgørere.
 Der skønnes med stor usikkerhed, at der sker et  

 fald i brugen af blød PVC som følge af afgiften på  

 phthalater svarende til 5 - 10 pct. af det nuværende forbrug.
 For produkter af blød PVC vil afgiften give et  

 yderligere incitament til at skifte ikke bare blødgører, men  

 også til et andet materiale.
En afgift på PVC på de udvalgte produkter  

 forventes med nogen usikkerhed over en årrække at kunne reducere  

 forbruget af disse produkter med 10 - 15 pct.
De udvalgte produkter er typisk  

 vanskelige at udsortere fra husholdningers affald og ender ofte i  

 affaldsforbrændingen eller går til deponering.
Erhvervsøkonomiske konsekvenser og administrative  

 konsekvenser for erhvervslivet Det konkurrencemæssige udgangspunkt burde  

 være, at phthalater i alle produkter omfattes af en afgift,  

 således at hele forbruget af phthalater var afgiftbelagt.
Disse varer  

 skulle også pålægges en afgift ved import og gives  

 godtgørelse ved eksport.
Udgangspunktet burde endvidere være, at  

 PVC i alle produkter, som er vanskelige at genbruge, omfattes af en afgift,  

 således at dette forbrug af rå PVC var afgiftbelagt.
Disse varer  

 indeholdende PVC skulle også pålægges en afgift ved import  

 og gives godtgørelse ved eksport.
Dette er af administrative årsager ikke muligt, da  

 PVC og phthalater indgår i mange produkter og ofte i en ganske lille  

 mængde, og ofte er mængden eller koncentrationen af PVC og  

 phthalater ikke kendt af importøren.
Omkostningerne ved en  

 opgørelse kan være betragtelig sammenlignet med varens  

 værdi og størrelsen af en afgift.
 Af administrative årsager er den foreslåede  

 afgift som nævnt begrænset til visse plastvarer, hvor det  

 vurderes, at der samtidig med en rimelig administrativ håndtering af de  

 afgiftsbelagte varer er mulighed for, at afgiften vil reducere anvendelsen af  

 PVC og phthalater.
Det forventes, at afgiften udgør 5-15 pct. af de  

 afgiftspligtige varers værdi, i enkelte tilfælde kan belastningen  

 være højere.
Afgiften vil normalt udgøre en større  

 værdi for ubearbejdede varer og en noget mindre værdi for varer  

 med en høj forarbejdning.
For en række produkter findes der alternativer til  

 PVC og phthalater, for enkelte produkter er det af tekniske årsager  

 ikke muligt at erstatte PVC.
De alternative materialer vurderes  

 sædvanligvis at være dyrere end PVC og phthalater.Ved afgiften  

 på phthalaterne er søgt en balancering, således, at det  

 økonomisk vil være muligt at bruge en dyrere  

 blødgører (uden afgift).
 Det kan ikke udelukkes, at der på længere sigt  

 vil ske en substitution væk fra en PVC- og phthalatbaseret produktion,  

 hvorved der vil skabes en miljøbetinget konkurrencefordel for de  

 danske produkter på det udenlandske marked.
Ved udvælgelsen af de enkelte varegrupper er der  

 lagt vægt på, at der undgås en substitution fra  

 afgiftspligtige varer til ikke-afgiftspligtige varer, hvor den  

 ikke-afgiftspligtige vare ligeledes indeholder PVC.
Ved en substitution fra  

 en afgiftspligtigt vare til en ikke-afgiftspligtig vare, vil alternativet  

 være et produkt, der typisk ikke indeholder PVC eller mindre PVC.
Det er muligt at opnå afgiftsgodtgørelse ved  

 eksport af varer, der ikke er omfattet af § 1, men består af  

 sammensatte varer.
Der kan f.eks. være tale om slanger til  

 håndbrusere eller ledninger påsat elektriske apparater.  

 Importerede sammensatte varer, der efter vægt, indeholder mere end 25  

 pct. afgiftspligtige varer, vil blive pålagt afgift for den  

 afgiftspligtige del af varen.
For visse montagevirksomheder vil der være en  

 konkurrencemæssig ulempe, når deres produkter ikke er omfattet af  

 § 2. Dette medfører, at der vil være svaret afgift af  

 mindre dele i varer fra danske virksomheder, men ikke i tilsvarende varer fra  

 udenlandske virksomheder.
Dette vil dog kun være tilfældet for  

 varer, der efter vægt indeholder mindre end 25 pct. afgiftspligtige  

 varer.
Denne forvridning er søgt lempet ved, at danske  

 montagevirksomheder kan få godtgørelse for montagespild ved  

 aflevering på et godkendt oparbejdningsanlæg eller deponi.
Ved eksport kan virksomheder desuden modtage  

 godtgørelse uafhængigt af om de enkelte varer er omfattet af 25  

 pct. grænsen.
Konkurrenceforvridningen er således søgt  

 minimeret mest muligt.
 Oversigt over skønnet antal virksomheder, som er  

 omfattet af lovforslaget.
Antal importører Antal eksportører Antal producenter Gulv og væg 12- 14 0 Strimler med klæbemiddel Staldinventar 2 Handsker, forklæder, beskyttelsesdragter og  

 regntøj færre end 270 færre end 105 Tekstil ca. 70 ca. 15 El-kabler ca. 300 ca. 70 1 Presenninger, tagfolier, membranfolier Tagplader og ovenlysvinduer færre end 110 færre end 15 Tidsskriftskassetter mv.
I enkelte tilfælde foreligger der ikke  

 oplysninger om antal importører og eksportører, da de enkelte  

 toldpositionsnumre indeholder andre varer, end de afgiftspligtige.
Der findes  

 således ingen registreringer for disse varer.
Lovforslaget har været forlagt et fokuspanel under  

 Erhvervsministeriet.
Fokuspanelet er sammensat af virksomheder, som bliver  

 omfattet af afgiften.
Fokuspanelet har følgende  

 bemærkninger:
Det menes, at i alt ca. 1.000 virksomheder vil være  

 omfattet af lovforslaget, som er blevet vurderet af et fokuspanel  

 bestående af 38 virksomheder. 87 pct. forventer, at lovforslaget vil  

 medføre administrative engangsbyrder på gennemsnitligt 14 timer  

 pr. berørt virksomhed.
De samlede engangsbyrder vil være mellem  

 8.000 og 16.000 timer på samfundsniveau.
De administrative  

 engangsbyrder består hovedsageligt i tilpasning af edb-systemer og  

 opbygning af rutiner i forbindelse med registreringer samt indberetninger til  

 de offentlige myndigheder.
 30 pct. af fokuspanelet forventer et behov for ekstern  

 bistand på engangsbasis på gennemsnitligt 8,2 timer pr.  

 virksomhed.
81 pct. af fokuspanelet forventer løbende  

 administrative byrder som følge af lovforslaget på gennemsnitlig  

 130 timer årligt.
På samfundsniveau vil de løbende byrder  

 være mellem 50.700 og 160.700 timer årligt.
Det løbende  

 administrative merarbejde koncentrerer sig omkring registrering hos  

 offentlige myndigheder samt indhentning af  

 leverandørerklæringer.
Efter fremlæggelsen for Erhvervsministeriets  

 fokuspanel, er der sket en tilpasning af lovforslaget med henblik på at  

 lette erhvervslivets administrative byrder.
Bl.a. er et tidligere forslag om  

 lageropgørelse for ikke-registrerede virksomheder fjernet fra  

 lovforslaget og ikrafttrædelsestidspunktet er rykket fra 1. januar 2000  

 til 1. juli 2000. Fokusgruppen er påny blevet spurgt om erhvervslivets  

 administrative konsekvenser, men en ny bedømmelse foreligger ikke  

 på nuværende tidspunkt.
Administrative konsekvenser Gennemførelse af lovforslaget skønnes at  

 medføre engangsudgifter for Told og Skat på 0,8 mill. kr.,  

 primært til edb-udvikling og information.
Derudover skønnes der  

 at være udgifter på 0,6 mill. kr. årligt til trykning af  

 angivelser, drift af edb-system og kemiske analyser.
Hertil kommer et forbrug  

 på 8 årsværk til administration og kontrol.
Forholdet til EU-retten Der produceres ikke PVC og phthalater i Danmark, endvidere  

 produceres der ikke varer med samme funktion og miljømæssige  

 egenskaber som PVC i Danmark.
Dette giver anledning til at gennemgå  

 afgiftens forhold til EU-retten.
 EF-traktatens artikel 23 og 25 (tidligere artikel 9 og 12) - forbudet  

 mod afgifter med tilsvarende virkning som told.
EF-traktatens artikel 23 og 25 skal sikre den frie  

 varebevægelse i EU.
EF-domstolen fortolker bestemmelserne restriktivt,  

 men dog med visse modifikationer.
Hvis en afgift alene rammer importerede  

 produkter, fordi der ikke findes en indenlandsk produktion, følger det  

 af Domstolens faste praksis, at en afgift accepteres, hvis den indgår  

 som et led i en generel intern afgiftsordning.
Det er Skatteministeriets opfattelse, at den  

 foreslåede afgift på PVC og phthalater opfylder dette kriterium  

 isoleret set, men også set i sammenhæng med den danske  

 miljøafgiftsordning.
Heri indgår afgifter på en  

 række konkrete produkter og råvarer, uanset om de produceres her  

 i landet eller udelukkende importeres.
Der kan som eksempel nævnes  

 afgifter på følgende produkter og råvarer:
-	Klorerede opløsningsmidler -	Kvælstof -	Svovl -	Vækstfremmere -	Emballage -	PVC-folier -	CFC -	Batterier -	Bekæmpelsesmidler Som det ses indgår afgiften på PVC og  

 phthalater i den systematiske udbygning af et internt afgiftssystem, da det  

 indgår som en del af den samlede indsats i Danmark for et bedre  

 miljø.
Det er således Skatteministeriets opfattelse, at der  

 er tale om en generel intern afgiftsordning, som systematisk og efter  

 objektive kriterier anvendes på kategorier af produkter, uanset deres  

 oprindelse.
Lovforslaget er derfor i overensstemmelse med EF-Domstolens  

 praksis på området.
 EF-traktatens artikel 90 (tidligere artikel 95) - forbudet mod  

 diskriminerende eller protektionistiske interne afgifter.
Artikel 90 skal sikre, at interne afgifter ikke  

 forskelsbehandler importerede varer fra andre medlemsstater i forhold til  

 nationalt producerede varer.
Den foreslåede afgift er pålagt det  

 færdige produkt og rammer udenlandske og nationale producenter ens.  

 Afgiftspligten er alene afhængig af om varen indeholder PVC og  

 phthalater.
Afgiften er således ikke i strid med artikel 90,  

 stk. 1, som forbyder højere afgifter på udenlandske varer  

 end tilsvarende nationale.
Skatteministeriet vurderer også, at afgiften  

 ikke beskytter indenlandske produkter, da danske produkter indeholdende PVC  

 og phthalater ligestilles med udenlandske.
Endelig kan det nævnes, at  

 der for visse sammensatte varetyper   f.eks. en vaskemaskine - vil være  

 en mindre afgiftsmæssig fordel for importerede produkter, da der skal  

 svares afgift af ledningen monteret på vaskemaskinen fra en dansk  

 produceret maskine, men ikke for ledningen i den importerede.
Afgiften er  

 derfor ikke i strid med artikel 90.
 Artikel 28 (tidligere artikel 30) - forbudet mod foranstaltninger med  

 tilsvarende virkning som kvantitative importrestriktioner.
 Uanset at den foreslåede afgift ikke er i strid med  

 artikel 90, er det dog i EF-domstolens praksis gjort klart, at det heller  

 ikke accepteres, at den frie varebevægelighed bringes i fare på  

 grund af afgiftens størrelse.
Det er vurderet, at afgiften vil udgøre 5-15 pct af  

 de afgiftspligtiges varers værdi.
Denne størrelse overstiger  

 ikke afgiftsbelastningen af andre danske miljøafgifter.
Der er  

 således ikke tale om en eksorbitant afgift, jf.
EF-domstolens dom af  

 11. december 1990 i sag 47/88 Kommissionen mod Danmark (saml. 1990 s.  

 I-4509).
Afgifterne pålægges primært af  

 miljø- og sundhedsmæssige grunde.
I den valgte udformning af  

 lovforlaget er der lagt vægt på, at afgiften giver det  

 nødvendige miljøincitament.
Det er således konstateret,  

 at producenter af rør, vinduer og døre har etableret en  

 acceptabel indsamlingsordning og genbruger indsamlet materiale, således  

 at der kun optræder meget lidt af disse produkter i  

 affaldsmængderne.
Rør, vinduer og døre er derfor ikke  

 omfattet af afgiftsforslaget.
Derimod indgår der i  

 affaldsmængderne betydelige mængder af f.eks. gulv- og  

 vægbeklædninger.
Da det ikke har været muligt at få  

 etableret en indsamlingsordning for disse produkter benyttes afgiften som et  

 af de midler, som skal medvirke til at reducere mængden af PVC i  

 affaldsstrømmen.
 Samlet set er det Skatteministeriets opfattelse, at der  

 ikke er tale om en afgift med tilsvarende virkning som kvantitative  

 importrestriktioner.
 På denne baggrund vurderer Skatteministeriet, at  

 lovforslaget er i overensstemmelse med EU-retten.
Vurdering af konsekvenser af lovforslaget Positive konsekvenser Negative konsekvenser Økonomiske konsekvenser for stat, amter og  

 kommuner Indkomstårsvirkning:
 Finansårsvirkning: Forslaget skønnes at medføre  

 et provenu på ca. 60 mio kr. i år 2000.
Ingen Administrative konsekvenser for stat, amter og  

 kommuner Ingen Gennemførelse af lovforslaget skønnes at  

 medføre engangsudgifter for Told og Skat på 0,8 mill. kr.  

 Derudover skønnes der at være udgifter på 0,6 mill. kr.  

 årligt til trykning af angivelser, drift af edb-system og kemiske  

 analyser.
Hertil kommer et forbrug på 8 årsværk til  

 administration og kontrol.
Økonomiske konsekvenser for erhvervslivet Det kan ikke udelukkes, at der på længere sigt  

 vil ske en substitution væk fra en PVC- og phthalatbaseret produktion,  

 hvorved der vil skabes en miljøbetinget konkurrencefordel for de  

 danske produkter på det udenlandske marked.
 Mindre reduktion i konkurrenceevnen for danske  

 montagevirksomheder.
Administrative konsekvenser for erhvervslivet Ingen På éngangsbasis vil loven påføre  

 virksomhederne mindre byrder i forbindelse med edb-tilpasninger og opbygning  

 af rutiner.
 Der vil være løbende administrative byrder forbundet med  

 registrering og indhentning af oplysninger.
Miljømæssige konsekvenser Reduktion i anvendelsen af PVC og phthalater Ingen Administrative konsekvenser for borgerne Ingen Ingen Forholdet til EU-retten Der produceres ikke PVC og phthalater i Danmark, hvilket har  

 givet anledning til at gennemgå afgiften i forhold til EU-retten.  

 Afgiften er et led i en generel intern afgiftsordning, der systematisk og  

 efter objektive kriterier anvendes på produkter, hvori der anvendes PVC  

 og phthalater, uanset produktets oprindelse.
Skatteministeriet vurderer  

 derfor, at afgiften er i overensstemmelse med EU-retten.
Bemærkninger til lovforslagets  

 enkelte bestemmelser Til § 1 Bestemmelsen omhandler det afgiftspligtige område og  

 afgiftssatserne.
Af administrative årsager er den foreslåede  

 afgift begrænset til visse plastvarer, hvor det vurderes, at der er  

 mulighed for, at afgiften vil virke, og der er tale om homogene produkter,  

 således at en vægtbaseret standardsatsafgift eller stykafgift kan  

 beregnes ud fra et forventet PVC- og phthalatindhold.
Varegrupperne er  

 angivet med positionsnumre fra EU s kombinerede nomenklatur, hvilket  

 medfører en høj grad af sikkerhed for hvilke type varer, som er  

 omfattet af afgiften.
Endvidere anvendes EU s kombinerede nomenklatur i alle  

 EU-lande.
 Det foreslås, at det afgiftspligtige  

 vareområde skal bestå af følgende varegrupper:
1. Bløde rør og slanger samt fittings  

 dertil, af plast, henhørende under position 3917 i EU s kombinerede  

 nomenklatur.
Ved rør og slanger forstås hule rør og  

 slanger i form af halvfabrikata eller færdigvarer, som almindeligvis  

 anvendes til fremføring og fordeling af væsker og gas.
Dette  

 dækker bløde rør og slanger af flad, rund oval,  

 kvadratisk, rektangulær eller af regelmæssig polygonal form.  

 Positionen dækker bl.a. levnedsmiddelsslanger, have- og  

 vandslanger.
Eneste undtagelse for en afgift af varer indeholdende  

 blødgjort PVC og eventuelt phthalater henhørende under den  

 nævnte position er rør og slanger til anvendelse i civile fly,  

 samt slanger til medicinsk brug, som er CE-mærket.
I dag gælder  

 dette for slanger i henhold til Rådets direktiv 90/385 af 20. juni 1990  

 om aktive, implantable medicinske anordninger og gennemført ved  

 Sundhedsministeriets bekendtgørelse nr. 139 af 1. marts 1995 om  

 aktivt, implantabelt medicinsk udstyr, Rådets direktiv 93/42/EØF  

 af 14. juni 1993 om medicinske anordninger og gennemført ved  

 Sundhedsministeriets bekendtgørelse nr. 734 af 10. august 1994 om  

 medicinsk udstyr, Europa-parlamentets og Rådets direktiv 98/79/EF af  

 27. oktober 1998 om medicinsk udstyr til in vitro-diagnostik som  

 gennemføres ved en kommende bekendtgørelse fra  

 Sundhedsministeriet.
Det er teknisk muligt at anvende en alternativ  

 blødgører til fremstilling af flere typer slanger under  

 forudsat opfyldelse af produktkravene.
For enkelte typer slanger er det  

 muligt at anvende andre materialer end blød PVC.
 2. Gulvbelægningsmaterialer af plast, også  

 selvklæbende, i ruller eller som fliser; væg- eller  

 loftsbeklædning af plast både til tørre og våde rum,  

 henhørende under position 3918.10 i EU s kombinerede nomenklatur.  

 Korkfliser belagt med blødgjort PVC og eventuelt phthalater  

 henhørende under position 4504 i EU s kombinerede nomenklatur vil  

 ligeledes være omfattet af en afgift.Ved væg- eller  

 loftsbeklædning af plast forstås varer i ruller over 45 cm i  

 bredden, egnede til væg- eller loftsdekoration, bestående af  

 plast permanent fastgjort til et underlag af andet materiale end papir,  

 forudsat at plastlaget (på overfladen) er kornet,  

 mønsterpresset, -trykt eller -præget, farvet eller på  

 anden måde dekoreret.
 Gulv- og vægbelægninger er valgt  

 afgiftspålagt, da der sker en emission og udvaskning af phthalater fra  

 gulv- og vægbeklædning.
Ifølge Miljøstyrelsen er det muligt at  

 substituere gulv- og vægbeklædning af PVC og phthalater i langt  

 de fleste tilfælde.
På nuværende tidspunkt mangler der kun  

 teknisk tilfredsstillende alternativer til lette vådrum.
3. Selvklæbende folier og tape, i ruller eller i  

 strimler, henhørende under position 3919 i EU s kombinerede  

 nomenklatur.
Kun de nævnte varer indeholdende blødgjort PVC og  

 eventuelt phthalater vil være omfattet af en afgift.
Derudover  

 indeholder positionen eksempelvis halvfabrikata.
Halvfabrikata vil ikke  

 være omfattet af en afgift, da en sådan afgift vil medføre  

 dobbeltafgiftsbelægning af visse varer.
Omfattede varer er bl.a.  

 selvklæbende plasttapeter, selvklæbende folier til skilte- og  

 dekorationsformål og afmærkningstape.
 En afgift på selvklæbende folier skal reducere  

 anvendelsen af phthalater og blød PVC.
Der foreligger oplysninger om, at det er teknisk muligt at  

 anvende andre blødgørere.
Det er teknisk muligt at anvende  

 andre materialer end blød PVC.
4.Tagfolier, membranfolier, tagplader og ovenlysvinduer  

 henhørende under position 3919, 3920.41, 3920.42 og 3921 i EU s  

 kombinerede nomenklatur.
Ved tag- og membranfolier forstås folier, der  

 anvendes indvendig som af- og inddækning mod vand.
Ved membranfolier  

 forstås folier til fundamenter, bassiner o. lign.
Kun de nævnte  

 varer indeholdende PVC og eventuelt phthalater vil være omfattet af en  

 afgift.
Både tagplader og ovenlysvinduer i hård og  

 blødgjort PVC er omfattet af afgiften.
Derudover indeholder positionen  

 eksempelvis halvfabrikata.
Halvfabrikata vil ikke være omfattet af en  

 afgift, da en sådan afgift vil medføre dobbelt  

 afgiftsbelægning af visse varer.
 En afgift på folier skal reducere anvendelsen af PVC  

 og phthalater.
 Der eksisterer alternative blødgørere, og  

 til nogle anvendelser er det også muligt at anvende andre materialer  

 end PVC.
5. Tidsskriftskassetter, brevordnere, ringbind og  

 charteks, henhørende under position 3926.10.00 i EU s kombinerede  

 nomenklatur.
Denne position indeholder adskillige varer af plast med  

 forskelligt indhold af blødgjort PVC og phthalater.
De nævnte  

 varer er udvalgt, da de vurderes at være homogene og indeholdende en  

 vis mængde PVC og phthalater.
De nævnte varer omfatter også  

 giroordnere (mindre brevordnere), combi-ringbind, plastlommer, fotolommer,  

 diaslommer, plastomslag, plastetuier, visitkortlommer, kataloglommer og  

 signallommer mv.
 Ringbind, brevordnere, tidsskriftskassetter og charteks  

 vil blive pålagt en afgift, hvis disse indeholder PVC eller phthalater.  

 Afgiften skal fremme anvendelsen af andre blødgørere end  

 phthalterne og andre materialer end PVC.
Afgiften er udformet som en stykafgift for at lette  

 administrationen for virksomheder og myndigheder.
Afgiftssatsen er fastsat  

 på grundlag af et gennemsnitligt indhold af PVC og phthalter.
Branchen  

 oplyser, at ringbind i snit indeholder 70 - 80 g PVC, tidsskriftskassetter 85  

 - 95 g og charteks 10 - 15 g.
Stykafgiften er beregnet efter den  

 øverste margen og et skønnet indhold af phthalater på 30  

 pct.
 Der vil muligvis kunne anvendes andre  

 blødgørere, ellers er det muligt at anvende andre plasttyper  

 eller pap.
6. Handsker, forklæder, beskyttelsesdragter  

 (eksempelvis syre-, gas- og kemikalieresistente), henhørende under  

 position 3926.20.00 og regntøj henhørende under 3926.20.00,  

 6210.40.00 og 6210.50.00 i EU s kombinerede nomenklatur.
De nævnte  

 positioner indeholder adskillige varer af plast med forskelligt indhold af  

 blød PVC og eventuelt phthalater.
De nævnte varer er udvalgt, da  

 de vurderes at være homogene og indeholdende en vis mængde PVC og  

 phthalater.
Ofte er produkterne i kontakt med vand og sæbe,  

 hvorved der sker en udvaskning af phthalater.
En afgift på handsker,  

 regntøj, forklæder og beskyttelsesdragter skal give incitament  

 til anvendelse af andre materialer end PVC og phthalater.
Det vurderes, at der med stor sandsynlighed kan anvendes  

 andre blødgørere, her kan enkelte egenskaber blive forringet.
I  

 nogle tilfælde kan der anvendes andre materialer end blød  

 PVC.
7. Presenninger henhørende under position  

 3926.90.91 i EU s kombinerede nomenklatur.
Presenninger omfatter  

 presenningsdug, der anvendes til beskyttelse mod vejrliget af gods, der er  

 oplagret under åben himmel eller indladet i skibe, jernbanevogne etc.,  

 herunder dug fremstillet ud fra metervarer, som er PVC-belagt nylon eller  

 polyester.
Presenninger til motorkøretøjer og trailere er  

 fritaget for afgiften.
 Efter ønske fra branchen er afgiftsgrundlaget  

 presenningernes overfladeareal.
Presenninger er ofte i kontakt med vand, hvorved der vil  

 ske en udvaskning af phthalater.
En afgift på presenninger skal give  

 incitament til anvendelse af andre materialer end PVC og phthalater.  

 Presenningerne genanvendes ikke og skal bortskaffes ved alternative  

 behandlingsmetoder.
 Der kan muligvis anvendes andre blødgørere.  

 Der kan anvendes andre materialer end blød PVC, dog med enkelte  

 forringede egenskaber.
 8. Dækketøj, dækkeservietter, gardiner,  

 rullegardiner, forhæng og gardinkapper henhørende under position  

 3924, 3926, 6302, 6303 og 6304 i EU s kombinerede nomenklatur.
Bordduge, gardiner, dækkeservietter og  

 badeforhæng, der indeholder PVC og eventuelt phthalater vil blive  

 pålagt afgift.
En afgift skal fremme anvendelsen af andre materialer  

 end blød PVC og phthalater.
Det er sandsynligvis teknisk muligt at anvende andre  

 blødgørere.
Produkterne kan fremstilles i andre materialer end  

 blød PVC.
9. Isolerede elektriske ledninger, kabler og andre  

 isolerede elektriske ledere, også forsynet med forbindingsdele; optiske  

 fiberkabler, fremstillet af individuelt overtrukne fibre, også samlet  

 med elektriske ledere eller forsynet med forbindelsesdele, henhørende  

 under position 8544 i EU s kombinerede nomenklatur.
Alle varer indeholdende  

 blødgjort PVC og eventuelt phthalater under position 8544 vil  

 være omfattet af afgiften.
Der kan til enkelte anvendelsesområder anvendes  

 andre blødgørere end phthalaterne.
Til mange kabler er det  

 teknisk muligt at anvende andre produkter end blød PVC.
Prisen for de  

 alternative kabler er dog væsentlig højere.
 Afgiften foreslås udformet som en kg-afgift på  

 plastindholdet i kablerne (dvs. kablet fraregnet metaldele). Kabler og  

 ledninger genanvendes i begrænset omfang og skal således  

 bortskaffes ved alternative behandlingsmetoder.
10. Skodder, jalousier (herunder persienner) og lignende  

 varer samt dele dertil henhørende under position 3925.30.00 i EU s  

 kombinerede nomenklatur.
Kun varer indeholdende PVC er omfattet af  

 afgiften.
Skodder og jalousier indsamles ikke med henblik på  

 genbrug i samme omfang som f.eks rør, og ender ofte i  

 forbrændingen eller til deponering.
Skodder og jalousier vil ofte ende  

 i affaldsstrømmen, hvorfra de skal udsorteres.
En afgift skal  

 øge incitamentet til anvendelse af andre materialer end hård  

 PVC.
 11. Kabelbakker og kabelpaneler til elektriske ledninger  

 henhørende under position 3925.90.20 i EU s kombinerede nomenklatur.  

 Kun varer indeholdende PVC er omfattet af afgiften.
Kabelbakker og kabelpaneler indsamles ikke med henblik  

 på genbrug i samme omfang som f.eks rør, og ender ofte i  

 forbrændingen eller til deponering.
Kabelbakker og kabelpaneler vil  

 ofte ende i affaldsstrømmen, hvorfra de skal udsorteres.
En afgift  

 skal øge incitamentet til anvendelse af andre materialer end PVC.
12. Staldinventar henhørende under position 3925 i  

 EU s kombinerede nomenklatur.
Kun de nævnte varer indeholdende PVC er  

 omfattet af afgiften.
 Staldinventar skal ikke indsamles med henblik på  

 genbrug og skal efter den kommende affaldsbekendtgørelse  

 deponeres.
 13. Tagrender og nedløbsrør  

 henhørende under position 3917 og 3925 i EU s kombinerede nomenklatur.  

 Kun de nævnte varer indeholdende PVC er omfattet af afgiften.
Tagrender og nedløbsrør indsamles ikke med  

 henblik på genbrug i samme omfang som f.eks rør, og ender ofte i  

 forbrændingen eller til deponering.
Tagrender og  

 nedløbsrør vil ofte ende i affaldsstrømmen, hvorfra de  

 skal udsorteres.
En afgift skal øge incitamentet til anvendelse af  

 andre materialer end PVC.
 Det er muligt at fremstille tagrender og  

 nedløbsrør i andre materialer end PVC.
Lovforslaget indebærer således, at en  

 række bestemte varekategorier er afgiftspligtige, men kun hvis de  

 indeholder PVC og eventuelt phthalater.
Man vil således ikke  

 umiddelbart ved at se på varen kunne konstatere, om den er  

 afgiftspligtig.
Man vil dog kunne udelukke afgiftspligt, hvis varen er lavet  

 af andet materiale end plast, f.eks. metal.
Det er således nødvendigt for virksomheder,  

 registrerede som ikke registrerede, der producerer, importerer eller inden  

 for EU køber varer, som er omfattet af toldpositionsnumrene i  

 § 1, og for Told*Skats korrekte behandling af varerne  

 (afgiftsbetaling/ikke afgiftsbetaling) at vide positivt, om varerne  

 indeholder de nævnte stoffer.
Korrekt sondring mellem varerne ses ikke  

 at kunne sikres på andre måder end ved  

 leverandørerklæringer, analyser og prøvetagninger.
Det er  

 op til virksomhederne at kunne godtgøre, om en given vare ikke  

 indeholder PVC og således ikke er omfattet af afgiftspligten.
Der skal svares afgift af de nævnte varer  

 indeholdende PVC og eventuelt phthalater.
I tilfælde hvor en vare er  

 lavet af blød PVC, men der er anvendt en anden blødgører  

 end phthalater kan virksomhederne svarer afgift til en reduceret sats, som er  

 beregnet ud fra forventningerne til det gennemsnitlige PVC-indhold.
Kan den  

 afgiftspligtige ikke godtgøre, at varen ikke indeholder phthalater,  

 skal der svares afgift efter, at varen er blødgjort med  

 phthalater.
 For ringbind, charteks m.v. er afgiftsgrundlaget antallet  

 af varer.
 For presenninger er afgiftsgrundlaget  

 overfladearealet.
For kabler og ledninger er afgiftsgrundlaget  

 plastindholdet, dvs. ledningen eller kablets nettovægt fraregnet  

 metaldelen.
Kan den afgiftspligtige ikke godtgøre vægten af  

 plastindholdet, skal der svares afgift af den samlede vægt.
 Leverandørerklæringer vil normalt kunne  

 accepteres som dokumentation ved administrationen af loven, men hvis en  

 analyse konkret viser, at leverandørerklæringen ikke er korrekt,  

 vil der ske afgiftsbetaling i overensstemmelse med de faktiske forhold, og  

 eventuelt efteropkrævning af afgiften.
Til § 2 For sammensatte varer, der ikke direkte er omfattet af  

 § 1, hvor afgiftspligtige varer udgør mindst 25 pct af varens  

 samlede vægt, skal der svares afgift af den afgiftspligtige del af den  

 samlede vare efter bilag 2. Det kan f.eks. ske ved import af et brusehoved  

 påsat en slange.
Der skal i dette tilfælde betales afgift af  

 slangen efter bilag 2. Det er op til virksomhederne at kunne godtgøre,  

 hvorvidt en vare ikke indeholder mere end 25 pct. afgiftspligtige varer.  

 Indeholder en vare mere end 25 pct. afgiftspligtige varer, skal virksomheden  

 kunne godtgøre mængden af afgiftspligtige varer.
Til §§ 3 og 4 Virksomheder, der fremstiller de i § 1 nævnte  

 varer, skal registreres hos de statslige told- og skattemyndigheder.  

 Registrerede virksomheder skal først betale afgift ved udleveringen  

 fra virksomheden.
Andre virksomheder, som fra udlandet modtager varer med  

 henblik på salg, kan kun blive registreret, hvis de årligt  

 importerer afgiftspligtige varer, hvor størrelsen af afgiften  

 overstiger 25.000 kr.
Grænsen er indført for at undgå  

 unødvendig registrering af mange mindre virksomheder.
Registrering medfører, at virksomheden kan have  

 varer liggende på lager i uberigtiget stand, og at den kan modtage  

 varer fra andre registrerede virksomheder og fra udlandet, uden at der skal  

 betales afgift ved modtagelsen.
Dette gælder dog ikke for varer, som  

 virksomheden selv forbruger, jf. bemærkningerne til §§ 6 og 7.
Til § 5 Det foreslås, at den afgiftspligtige periode er  

 måneden.
Til §§ 6 og 7 Afgiften skal betales af den mængde varer, som de  

 registrerede virksomheder udleverer her i landet i løbet af  

 måneden.
Afgiften beregnes på grundlag af de i bilag 2  

 nævnte satser og mængden af de i § 1 nævnte varer  

 indeholdende PVC og phthalater.
Der skal desuden betales afgift af virksomhedens forbrug  

 af egne varer.
Forbrug af egne varer indbefatter også, at virksomheden  

 udtager uberigtigede varer og lader dem indgå i andre varer, som ikke  

 er omfattet af § 2. Dette kan være eget forbrug af tape til  

 emballage eller en ledning, som sættes i et elektronisk  

 færdigprodukt, som ikke vil være omfattet af § 2. Eget  

 forbrug omfatter ikke afgiftspligtige produkter monteret med anden  

 afgiftspligtig vare med henblik på videresalg.
Antag eksempelvis, at den afgiftspligtige varer  

 består af to dele, hvor virksomheden producerer den ene del, men  

 køber den anden fra en anden producent.
Begge dele er særskilt  

 afgiftspligtige.
Det indkøbte produkt vil i dette tilfælde ikke  

 være omfattet af eget forbrug, og der skal ikke svares afgift  

 før det samlede produkt udleveres fra virksomheden.
Indkøber  

 virksomheden ledninger til installation i virksomheden, vil dette falde under  

 eget forbrug, og der skal svares afgift ved forbrug.
En registreret  

 virksomhed skal ikke svare afgift før de afgiftspligtige varer  

 udleveres fra virksomheden.
En registreret virksomhed, der for eksempel  

 monterer en slange i forbindelse med et bruserhoved, og slangen udgør  

 mere end 25 pct. af den samlede vægt, skal ikke svare afgift af slangen  

 før den samlede vare udleveres fra virksomheden.
 Opgørelsen specificeres efter regler, som  

 fastsættes af skatteministeren, herunder regler for udformningen af  

 opgørelsen.
 I den afgiftspligtige mængde kan der foretages visse  

 fradrag bl.a. for varer, der leveres til udlandet, skibe i udenrigsfart, og  

 varer, der er gået tabt ved brand eller lignende (force  

 majeure-tilfælde) og varer hvoraf der tidligere er betalt afgift.
Endelig bemyndiges de statslige told- og skattemyndigheder  

 til at fastsætte kontrolforskrifter for fradrag.
Denne bemyndigelse  

 tænkes nærmere udmøntet i regler for  

 regnskabsførelse, dokumentation af mængder m.v.
Til § 8 Der foreslås afgiftsfrihed for varer, der  

 tilføres fra udlandet i samme omfang og under samme betingelser som  

 efter merværdiafgiftslovens § 36, stk. 1, nr. 1-3. Denne  

 bestemmelse giver i visse tilfælde fritagelse for merværdiafgift  

 ved indførsel fra tredjelande, herunder når der er toldfrihed  

 for proviant mv., der medbringes af skibe og fly, når varens samlede  

 værdi ved erhvervsmæssige forsendelser ikke overstiger 80 kr.,  

 samt efter EF's regler om afgiftsfrihed ved indførsel.
 Endvidere er varer, der afleveres til diplomatiske  

 repræsentationer, internationale institutioner mv., som er nævnt  

 i toldlovens § 4, fritaget for afgift.
Endelig bemyndiges skatteministeren til at fastsætte  

 regnskabs- og kontrolregler.
Denne bemyndigelse tænkes nærmere  

 udmøntet i regler for udformningen af opgørelsen m.v.
Til § 9 Det foreslås, at ikke-registrerede virksomheder har  

 ret til at få den betalte afgift godtgjort af varer, som eksporteres.  

 Det er dog en forudsætning, at den årlige godtgørelse  

 udgør mindst 500 kr.
Der gives endvidere godtgørelse for den betalte  

 afgift ved eksport af varer, der ikke er omfattet af § 1, men som  

 indeholder afgiftspligtige varer.
Det kan være godtgørelse for  

 en ledning, som er monteret på en lampe, hvor lampen eksporteres.
Der gives endvidere godtgørelse for den betalte  

 afgift på montagespild til montagevirksomheder ved aflevering af  

 spildet på et godkendt oparbejdningsanlæg eller deponi.
Det er  

 nødvendigt for montagevirksomhederne at udsortere montagespildet, for  

 at der kan opnås godtgørelse.
Et godkendt  

 oparbejdningsanlæg kan eksempelvis være et shredderanlæg  

 med en miljøgodkendelse.
Denne mulighed for godtgørelse er  

 indført for at begrænse konkurrenceforvridningen for danske  

 montagevirksomheder, således at der kun er svaret afgift, af den varer  

 som er monteret i andre varer.
Ved montagevirksomheder forstås  

 virksomheder, der monterer afgiftspligtige varer med andre varer.
Eksempelvis  

 montering af en ledning på en lampe.
Ved montagespild forstås  

 fraklip o.lign. fra montagen.
Endelig bemyndiges de statslige told- og skattemyndigheder  

 til at fastsætte regnskabs- og kontrolforskrifter ved  

 afgiftsgodtgørelse.
Denne bemyndigelse tænkes nærmere  

 udmøntet i regler for dokumentation af mængder m.v.
Til § 10 Registrerede virksomheder skal føre regnskab med  

 deres tilgang og udlevering af afgiftspligtige varer, samt for  

 fremstillingsvirksomheders vedkommende, over fremstillingen af  

 afgiftspligtige varer.
Endelig bemyndiges de statslige told- og skattemyndigheder  

 til at fastsætte regnskabs- og kontrolforskrifter i forbindelse med  

 afgiftsgodtgørelse af varer, der er eksporteret.
Denne bemyndigelse  

 tænkes nærmere udmøntet i krav til dokumentation for  

 mængden af eksporterede varer og størrelsen af den betalte  

 afgift mv.
Til §§ 11 -14 Efter forslaget skal registrerede virksomheder efter hver  

 afgiftsperiode på en måned og senest den 15. i den  

 følgende måned angive den afgiftspligtige mængde varer og  

 indbetale den forfaldne afgift til de statslige told- og skattemyndigheder.  

 Betales afgiften ikke rettidigt, skal der betales 1,3 pct. i månedlig  

 rente.
De statslige told- og skattemyndigheder kan pålægge  

 virksomheder, der ikke overholder betalingsfristerne, en kortere  

 angivelsesperiode og betalingsfrist end normalt samt pålægge  

 virksomheden at stille sikkerhed for betalingen.
Hvis angivelsen af den afgiftspligtige varemængde  

 ikke indsendes rettidigt, eller hvis forfalden afgift ikke betales senest den  

 14. dag efter betalingsfristens udløb, vil virksomhedens registrering  

 kunne inddrages, indtil der er henholdsvis angivet eller betalt afgift.
Dette  

 medfører, at virksomheden ikke kan ligge med sit lager af  

 afgiftspligtige varer i ubeskattet stand.
Hvis afgiftsperioden eller  

 betalingsfristen er forkortet efter forslagets § 13, kan registreringen  

 inddrages straks efter betalingsfristens udløb, dvs. uden at  

 virksomheden er blevet rykket for betaling inden.
 De foreslåede regler svarer til afregningsreglerne  

 for registrerede virksomheder i de fleste punktafgiftslove.
Endelig bemyndiges skatteministeren til at fastsætte  

 bestemmelser om angivelsen og afgiftens indbetaling.
Denne bemyndigelse  

 tænkes nærmere udmøntet i regler for angivelses- og  

 betalingsformen, indbetalingsstedet m.v.
Til § 15 Ved afgivelse af urigtig angivelse afkræves  

 virksomheden et eventuelt skyldigt beløb til betaling senest 14 dage  

 efter påkrav.
Er der tale om forsæt eller grov uagtsomhed, kan  

 der desuden straffes efter lovens straffebestemmelser.
Kan størrelsen  

 af det afgiftsbeløb, der skal betales, ikke opgøres på  

 grundlag af regnskaberne, kan de statslige told- og skattemyndigheder  

 foretage en skønsmæssig ansættelse.
Bestemmelserne svarer  

 til bestemmelser i de fleste punktafgiftslove.
Til §§ 16 og 17 Paragrafferne indeholder bestemmelser om angivelse og  

 afregning af afgift for varemodtagere, der ikke er registreret efter loven,  

 og som modtager varer fra udlandet.
Efter forslaget skal ikke-registrerede erhvervsdrivende,  

 der modtager varer fra andre EU-lande, inden varernes afsendelse anmelde sig  

 hos de statslige told- og skattemyndigheder.
Anmeldelsen gælder for 5  

 år.
Disse varemodtagere skal angive mængden af de varer, de har  

 modtaget i en måned, senest den 15. i den følgende måned.  

 Andre modtagere af varer fra EU-lande skal angive ved modtagelsen af varerne.  

 Afgiften skal for begge kategorier af varemodtagere betales senest samtidig  

 med indsendelse af angivelsen.
Det foreslås endvidere, at virksomheder, der  

 importerer varer fra tredjelande, og som er importørregistreret efter  

 toldlovens § 29, skal afregne på samme måde som de ovenfor  

 nævnte ikke-registrerede erhvervsdrivende varemodtagere.
Andre, der  

 importerer varer fra tredjelande, skal afregne efter toldlovens kapitel  

 4.
 Det foreslås, at varemodtagere, der er  

 erhvervsdrivende, som årligt modtager afgiftspligtige varer fra  

 udlandet, ikke skal anmeldes og svare afgift, hvis der modtages varer, hvor  

 afgiften udgør under 50 kr.
Endelig bemyndiges skatteministeren til at fastsætte  

 bestemmelser om angivelsen og afgiftens indbetaling.
Denne bemyndigelse  

 tænkes nærmere udmøntet i regler for angivelses- og  

 betalingsformen, indbetalingsstedet m.v.
 Reglerne svarer til reglerne i de fleste  

 ikke-harmoniserede punktafgiftslove, f.eks. §§ 10 og 10a i lov om afgift  

 af stenkul, brunkul og koks mv.
Til § 18 Det foreslås, at erhvervsdrivende, der medbringer  

 afgiftspligtige varer fra andre EU-lande til brug i egen bedrift, skal  

 følge bestemmelserne i § 15 og § 17, stk. 2, 2. pkt. og  

 stk. 3.
Til § 19 Den foreslåede bestemmelse hjemler de statslige  

 told- og skattemyndigheder adgang til alle virksomheder, der er omfattet af  

 loven, og er begrænset til virksomhedernes forretningslokaler eller  

 andre lokaler, der benyttes i forbindelse med driften af den afgiftspligtige  

 virksomhed.
Der gives hjemmel til at efterse virksomhedernes  

 varebeholdninger, regnskabsmateriale, korrespondance mv.
En effektiv kontrol med lovens overholdelse kan alene ske,  

 såfremt der er adgang for skattemyndighederne til selv at foretage  

 gennemsyn i virksomhederne af varebeholdninger og forretningsbøger mv.  

 Det vil således ikke være tilstrækkeligt med en almindelig  

 bestemmelse om oplysningspligt for de virksomheder, der er omfattet af loven.  

 Det er derimod ikke nødvendigt at lade hjemlen omfatte adgang til  

 lokaler, som anvendes privat.
Forslaget indebærer således, at der  

 kun er adgang til lokaler, som alene anvendes til privat brug, hvis der  

 foreligger en udtrykkelig tilladelse fra boligens indehaver.
 Ved gennemførelsen af eftersyn i en virksomhed er  

 virksomhedens personale forpligtiget til at yde skattemyndighederne den  

 fornødne vejledning og hjælp, samt udlevere eller indsende  

 materiale til skattemyndighederne.
 Stk. 4, 5 og 6 forpligtiger erhvervsdrivende til at  

 give de statslige told- og skattemyndigheder oplysninger om indkøb af  

 afgiftspligtige varer til virksomheden, forpligter leverandører af  

 afgiftspligtige varer til at give de statslige told- og skattemyndigheder  

 oplysninger om deres leverancer af afgiftspligtige varer til erhvervsdrivende  

 samt giver de statslige told- og skattemyndigheder hjemmel til at foretage  

 eftersyn af varer, når disse erhvervsmæssigt transporteres enten  

 fra udlandet eller til andre end registrerede virksomheder, herunder  

 postordresalg.
 Disse bestemmelser er nødvendige for at sikre en  

 tilstrækkelig kontrol med overholdelse af lovens bestemmelser.
 En effektiv kontrol af loven kan kun ske, hvis der kan  

 foretages kontrol af oplysninger om hvilke mængder, der er købt,  

 solgt og overført af afgiftspligtige varer fra udlandet, danske  

 erhvervsdrivende imellem og fra erhvervsdrivende til ikke-registrerede  

 virksomheder.
Bestemmelsen i stk. 7 hjemler endvidere adgang for de  

 statslige told- og skattemyndigheder til eftersyn i virksomheder, der har  

 købt eller leveret afgiftspligtige varer.
Den nævnte hjemmel er  

 et nødvendigt redskab for at kunne sikre en effektiv kontrol med  

 bevægelserne af afgiftspligtige varer.
 Det er således Skatteministeriets opfattelse, at de  

 pågældende generelle kontrolbestemmelser ikke kan undværes  

 uden at miste kontroleffektivitet.
Til § 20 De statslige told- og skattemyndigheder er bemyndiget til  

 at udtage stikprøver til analyse og kontrol.
De statslige told- og  

 skattemyndigheder dækker ikke evt. tab, hvis varen beskadiges eller  

 går tabt.
De statslige told- og skattemyndigheder dækker  

 analyseomkostningerne.
Bestemmelserne ved udtagelse af stikprøver  

 følger § 40 i Bekendtgørelse om toldbehandling.
Afgiftens specielle udformning nødvendiggør  

 disse bemyndigelser til udtagelse af stikprøver.
Inden for de enkelte  

 toldpositioner, som er omfattet af afgiften, vil der både være  

 varer, som er omfattet af afgiften og varer, som ikke er omfattet af  

 afgiften.
For nogle varer kan det umiddelbart ses, om den er omfattet af  

 afgiften, for andre kan det være vanskeligt, og en analyse af varens  

 sammensætning kan være en nødvendighed. § 20 giver  

 hjemmel til analyse af varer, hvor det ikke umiddelbart kan afgøres,  

 om varen er omfattet af afgiften, samt kontrol af afgiftsgrundlaget.
 Det er således Skatteministeriets opfattelse, at de  

 pågældende specielle bestemmelser ikke kan undværes uden at  

 miste kontroleffektivitet.
Til § 21 Politiet yder bistand, hvis den erhvervsdrivende  

 vægrer sig mod at at give skattemyndighederne adgang til  

 virksomheden.
Til § 22 Det foreslås, at udenlandske virksomheder, der  

 sælger afgiftspligtige varer her til landet ved fjernsalg, og som  

 ifølge merværdiafgiftslovens § 47, stk. 2, skal  

 momsregistreres ved en herboende repræsentant, også skal  

 registreres her i landet efter lov om afgift af polyvinylchlorid og visse  

 blødgøringsmidler og betale afgift.
Bestemmelsen vil  

 indebære, at virksomheder, der ved postordre eller lignende  

 årligt sælger for mere end 280.000 kr. herunder varer  

 indeholdende phthalater, skal betale afgift efter loven, jf. § 49,  

 stk. 3, i merværdiafgiftsloven.
Til § 23 Det foreslås, at den der er i besiddelse af en vare,  

 hvoraf der ikke er svaret afgift, skal betale afgiften.
Bestemmelsen svarer  

 til bestemmelser i en række andre punktafgiftslove, f.eks. lov om  

 afgift af visse emballager og visse poser af papir eller plast m.v.
Til § 24 Der er tale om en gebyrbestemmelse ved  

 erindringsskrivelser, der svarer til bestemmelser i de øvrige  

 punktafgiftslove.
Til §§ 25 og 26 Bestemmelserne svarer til klagebestemmelserne i andre  

 punktafgiftslove.
 Det foreslås således, at kompetencen i  

 klagesager vedrørende de spørgsmål, der er omhandlet i  

 bestemmelerne i § 26, henlægges til Landsskatteretten.
 PVC-afgiften vil i øvrigt med hjemmel i  

 bemyndigelsesbestemmelsen i § 25 blive omfattet af klagereglerne i  

 sagsudlægningsbekendtgørelsen (senest bekendtgørelse nr.  

 565 af 2. juli 1999).
Til § 27 Paragraffen indeholder bestemmelser om eftergivelse og  

 henstand, som svarer til bestemmelser i de øvrige  

 punktafgiftslove.
Til § 28 Paragraffen, der omhandler hæftelsesforhold, svarer  

 til bestemmelser i de øvrige punktafgiftslove.
Til § 29 Bestemmelsen sidestiller Færøerne,  

 Grønland samt Københavns Frihavn med steder uden for EU.  

 Bestemmelsen svarer til bestemmelser i de øvrige punktafgiftslove.
Til §§ 30 og 31 Paragrafferne omhandler straf f.eks. for at afgive  

 urigtige oplysninger eller undlade at lade sig registrere eller afgive  

 angivelse.
Efter § 30, stk. 1, nr. 6 er der endvidere straf for at  

 overdrage, erhverve, tilegne sig eller anvende afgiftspligtige varer, hvoraf  

 der skulle have været betalt afgift, eller forsøg herpå.  

 Der skal desuden efterbetales afgift efter forslagets § 23.
Der straffes for forsætlige eller groft uagtsomme  

 forhold.
Straffen er bøde, hæfte eller fængsel i indtil 2  

 år.
 Der er desuden regler om administrative  

 bødeforlæg og ransagning.
 Bestemmelserne svarer til bestemmelser i de øvrige  

 punktafgiftslove.
Til § 32 Efter forslaget skal loven træde i kraft den 1. juli  

 2000. Bestemmelsen i stk. 3 dog den 2. juni 2000, således at  

 virksomheder skal anmelde sig til registrering senest den 16.juni 2000.
§ 32 indeholder desuden overgangsbestemmelser.
Det  

 foreslås, at registrerede virksomheder skal opgøre deres  

 lagerbeholdning pr. 1. juli 2000. Dette er nødvendigt af hensyn til  

 senere kontrol af virksomhedernes afgiftsbetaling.
Ikke-registrerede  

 virksomheder skal ikke foretage en lageropgørelse, og skal  

 således ikke svare afgift af deres lager.
Det vurderes, at risikoen for  

 hamstring hos ikke-registrerede virksomheder er begrænset, pga.  

 afgiftens belastning på de forskellige varegrupper, og virksomhederne  

 ved hamstring skal have forrentet et øget varelager.
Til § 33 Loven er ikke gældende for Færøerne og  

 Grønland.
Bilag 1 og bilag 2 Der henvises til bemærkningerne til § 1.
Bilag A 1. høringsrunde Skatteministeriet indledte først på sommeren  

 1999 en høringsrunde med et notat, som beskriver udformningen af en  

 afgift på visse varer indeholdende PVC og phthalater.
Afgiftens  

 endelige udformning er påvirket af høringssvarene.
 Oprindeligt var der foreslået en afgift på  

 visse varer indeholdende PVC og phthalater, således at der var afgift  

 på varer indeholdende både hård og blød PVC.  

 Begrundelse for en afgift på visse varer af hård PVC, var  

 ønsket om at friholde affaldsforbrændingen for PVC, da  

 forbrænding af PVC giver problemer med store mængder  

 restprodukter.
Afgiften var foreslået lagt på bl.a. vinduer,  

 døre og hårde rør af PVC.
I flere høringssvar  

 fremgik det imidlertid, at der eksisterer tilfredsstillende  

 indsamlingsordninger med henblik på genanvendelse for hård PVC,  

 men ikke tilsvarende indsamlingsordninger for blød PVC.
Byggebranchens  

 indsamlingsordning (WUPPI) beskæftiger sig alene med hård PVC.  

 Afgiften på hård PVC er herfor begrænset til produkter, som  

 Miljøstyrelsen vurderer er vanskelige at udsortere med henblik  

 på genanvendelse og ofte vil ende i forbrændingen.
I høringsrunden blev det endvidere påpeget,  

 at afgiften på presenninger til motorkøretøjer og  

 trailere ville ramme danske producenter af presenninger hårdt og kun  

 have en begrænset miljøeffekt.
En afgift på presenninger  

 til motorkøretøjer og trailere vil formentligt blot  

 medføre at mange af bilerne får påsat presenningerne i  

 udlandet, til skade for danske virksomheder og uden gavn for miljøet.  

 Presenninger til motorkøretøjer og trailere er herfor fritaget  

 for afgift.
Oprindeligt var afgiften tænkt pålagt  

 tekstilstof af blød PVC.
Denne udformning kunne i visse tilfælde  

 medføre dobbelt afgiftsbetaling.
Afgiftsgrundlaget er herfor  

 ændret til at omfatte bordduge, gardiner og forhæng af  

 blød PVC.
 Flere høringssvar foreslog afgiftsgrundlaget  

 udvidet til at omfatte flere varer indeholdende blød PVC.
Ved udformning af afgiftsgrundlaget er der lagt vægt  

 på forskellige kriterier bl.a. antal producenter, importører og  

 eksportører.
Det forventes, at de administrative omkostninger for  

 afgiften med den nuværende udformning allerede ligger ud over det  

 sædvanlige for en afgift af denne størrelse, da  

 afgiftsgrundlaget består af vidt forskellige varer med forskellige  

 producenter, importører og eksportører.
Udvidelse af  

 afgiftsgrundlaget skønnes ikke at stå mål med de  

 medfølgende administrative omkostninger, da udvidelser bl.a. vil  

 medføre registrering af et stor antal varemodtagere og producenter.  

 Dette gælder både for virksomheder og myndigheder.
 Blandt de varegrupper, som under høringsrunden blev  

 foreslået afgiftsbelagt var:
Undervognsbehandling Muligheden for at afgiftsbelægge PVC- og  

 phthalatindholdet i biler har været undersøgt nærmere.
Det  

 blev af flere årsager fundet uhensigtsmæssigt at  

 afgiftsbelægge bilerne:
Ved det foreslåede afgiftsniveau vil afgiften udgøre ca.  

 50 kr. pr. bil.
Dette er ikke tilstrækkeligt til at påvirke  

 forbrugsvalget.
En evt. signalværdi ved afgiften forventes også  

 at have en ringe effekt, da f.eks. undervognsbehandlingen ikke foregår  

 her i landet.
Hvis der lægges en højere afgift specielt på  

 bilerne, kan forbrugsvalget og signalværdien få betydning.
En  

 sådanne miljøafgift kan kun forsvares, hvis miljøskaderne  

 ved anvendelse af PVC og phthalater i bilerne er væsentlig  

 større end for andre produkter.
Dette menes ikke at være  

 tilfældet.
Desuden er bilerne allerede pålagt en høj  

 registreringsafgift.
Det vil være vanskeligt at hæve denne  

 yderligere med henvisning til en afgift, hvis størrelse næppe  

 kan begrundes miljømæssigt.
En afgift på biler vil uanset hvilken størrelse afgift,  

 der vælges, inddrage et yderligere stort antal virksomheder.
Desuden  

 vil det være nødvendigt i konsekvens heraf også at  

 afgiftsbelægge privatpersoners import af biler, nye som brugte.
Ved en højere afgift, må denne nødvendigvis  

 gøres variabel efter det faktiske indhold af PVC og phthalater, for  

 ikke at ramme mindre biler urimeligt i forhold til større biler.
Det  

 vil give et ekstrem misforhold mellem afgiftens størrelse og  

 kontrolaktiviteten.
Det er voldsomt at splitte et antal biler ad hvert  

 år af kontrolmæssige årsager.
Tekstiltryk Tekstiltryk fremstilles ud fra plastisolfarver og  

 serigrafifarver.
Disse kan importeres direkte til tekstiltrykkerier i  

 Danmark.
Trykkene kan også laves færdige i udlandet således  

 at de overføres til tekstilet fra papir i Danmark.
Endelig kan de  

 færdige tekstiler importeres med tryk på.
 Det har ikke været muligt at få et  

 fuldstændigt overblik på markedets sammensætning, men  

 trykkene bruges til almindelig beklædning og reklametryk på  

 T-shirts.
Da anvendelsen af tekstiltryk er afhængig af moden  

 er forbruget af phthalater skønnet til mellem 5 til 15 tons pr.  

 år.
Trykkenes andel af det færdige tekstil skønnes at  

 udgøre mellem 1- 10 pct. af T-shirtens vægt.
Grundet det manglende kendskab til markedets  

 sammensætning og afgrænsning er det ikke muligt at  

 afgiftsbelægge tekstiltryk indeholdende PVC og phthalater.
En eventuel  

 kontrol af en afgift på tryk vil have meget store omkostninger  

 sammenlignet med afgiftens provenu.
Den foreslåede afgift vil udgøre et så  

 ringe beløb pr.
T-shirt, at afgiften ikke vil få en  

 forbrugseffekt.
Hæves afgiften til et niveau, hvor det forventes, at  

 den har en effekt, er det nødvendigt at opgøre den  

 nøjagtige mængde PVC og phthalat i det enkelte tryk for ikke at  

 ramme enkelte T-shirts urimeligt.
Kontrol og administration af en  

 sådanne ordning kan ikke gennemføres, da det ikke er muligt at  

 få et klart billede af markedets sammensætning.
Afgift på legetøj Legetøj er ikke en homogen varegruppe, som f.eks  

 rør eller ledninger.
Mængden af PVC og phthalater vil variere  

 fra produkt til produkt, selvom der er tale om samme type legetøj.
Det  

 er således ikke muligt at standardisere en afgiftssats for  

 legetøjet.
Ofte kendes mængden af PVC og phthalater ikke.
En  

 afgift på PVC og phthalatindholdet i legetøj vil  

 forudsætte en nøjagtig opgørelse af indholdet af PVC og  

 phthalater.
Omkostningerne ved opgørelse vil langt overstige et  

 provenu fra afgiften.
 Endvidere kan det nævnes, at det i Danmark ikke er  

 tilladt at anvende phthalater i legetøj til børn under 3  

 år.
Hospitalsartikler Det vurderes, at der for hospitalsartikler allerede er ved  

 at ske en substitution til mere miljøvenlige produkter end PVC og  

 phthalater i det tilfælde, hvor der eksisterer alternative produkter.  

 En afgift på hospitalsartikler vurderes ikke at have nogen  

 væsentlig effekt.
 Medicinske rør og slanger bliver fritaget for  

 afgift, da de utilsigtet indgik i afgiftsgrundlaget i  

 høringsnotatet.
2. høringsrunde Et udkast til lovforslag om afgift på visse varer  

 indeholdende PVC og phthalater har været sendt i høring hos de  

 brancher og virksomheder, der indgav høringssvar i forbindelse med den  

 1. høringsrunde.
Den 2. høringsrunde har ligeledes  

 medført en række ændringer i udformningen af  

 afgiften:
Varer til anvendelse på skibe i udenrigsfart er ikke omfattet  

 af afgiften.
En afgift på varer til skibe vil forringe konkurrenceevnen  

 for skibe under dansk flag.
Endvidere vil en afgift på varer, som  

 anvendes til løbende reparation af skibe, kunne medføre, at  

 skibene får udført reparationen ved anløb af en  

 udenlandske havn.
 Ikrafttrædelsestidspunktet er rykket fra d. 1. januar 2000 til  

 1. juli 2000, således at virksomhederne kan nå at omstille deres  

 regnskabssystemer og lignende.
Kravet til lageropgørelse for ikke-registrerede virksomheder  

 er fjernet fra lovforslaget, da det vurderes, at der ikke vil ske en  

 hamstring af betydning, selv når der ikke skal svares afgift af  

 lagerbeholdningen for ikke-registrerede virksomheder.
En  

 lageropgørelse for ikke-registrerede virksomheder ville blot  

 medføre store administrative problemer for flere virksomheder.
Afgiften pålægges dansk producerede varer, som  

 sælges her i landet og importerede varer.
Ved eksport af  

 afgiftspligtige varer skal der ikke svares afgift.
Varer, som ikke direkte er  

 omfattet af afgiften, men indeholder mere end 25 pct. afgiftspligtige varer,  

 vil blive pålagt afgift ved import.
Der er yderligere givet mulighed  

 for, at der ved eksport af varer, der indeholder afgiftspligtige varer,  

 hvoraf der er svaret afgift, kan gøres krav på  

 godtgørelse uafhængigt af mængden af afgiftspligtige varer  

 i den samlede vare.
Der kan opstå mindre konkurrenceforvridninger for danske  

 montagevirksomheder ved salg af varer i Danmark, som indeholder under 25 pct.  

 afgiftspligtige varer, da der ikke vil være svaret afgift af  

 komponenter i tilsvarende importerede varer.
Den forvridning er søgt  

 mindsket ved at danske montagevirksomheder kan modtage godtgørelse for  

 montagespild fra komponenter, hvoraf der er svaret afgift, hvis  

 montagespildet afleveres på et godkendt oparbejdningsanlæg eller  

 et godkendt deponi.
