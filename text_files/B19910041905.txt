I medfør af § 1, stk. 2 og stk. 3, § 7, stk. 1, § 16, stk. 2, § 19, stk. 2,  § 20 og § 32, stk. 2, i lov om en  

 værdipapircentral, jf.
 lovbekendtgørelse nr. 21 af 16. januar 1990 fastsættes:
Indledende bestemmelser § 1.  Værdipapircentralen skal registrere udstedelse  

 og omsætning af fondsaktiver, der noteres på Københavns Fondsbørs, og  

 fondsaktiver, der efter indkaldelse i henhold til lovens § 37 begæres  

 registreret, samt rettigheder over disse fondsaktiver.
 Stk. 2.  Værdipapircentralen kan på begæring af  

 udstederen tillade registrering af udstedelse og omsætning af udenlandske  

 fondsaktiver, der noteres på Københavns Fondsbørs, samt rettigheder over  

 disse fondsaktiver.
 Stk. 3.  Værdipapircentralen kan på begæring af  

 udstederen tillade registrering af udstedelse og omsætning af grønlandske  

 fondsaktiver, der noteres på Københavns Fondsbørs, samt rettigheder over  

 disse fondsaktiver.
 Stk. 4.  Værdipapircentralen kan på begæring af  

 udstederen tillade registrering af udstedelse og omsætning som angivet i stk.  

 1-3 af fondsaktiver, der ikke noteres på Københavns Fondsbørs, samt  

 rettigheder over disse fondsaktiver, når de af udstederen fastsatte  

 betingelser overholder kravene i loven og denne bekendtgørelse, og det er  

 teknisk foreneligt med registreringssystemet.
 Stk. 5.  Værdipapircentralen kan på begæring af  

 udstederen og efter godkendelse af Finanstilsynet tillade registrering af  

 udstedelse og omsætning som fondsaktiver af andre lignende fondsaktiver end  

 angivet i stk. 1-4, samt rettigheder over disse fondsaktiver, når de af  

 udstederen fastsatte betingelser overholder kravene i loven og denne  

 bekendtgørelse, og det er teknisk foreneligt med registreringssystemet.
 Stk. 6.  Undtaget fra registrering er  

 statspræmieobligationer og fondsaktiver udstedt på Færøerne.
 § 2.  Ved udstedelse af fondsaktiver indsætter  

 udstederen dem enten på en konto, der tilhører udstederen selv, eller på en  

 konto, som den første ejer af fondsaktiverne udpeger.
 Stk. 2.  Ved udstedelse af fondsaktiver, som skal  

 tilfalde ejerne af allerede registrerede fondsaktiver, indsættes disse på de  

 konti, hvorpå de fondsaktiver, der giver ret til de nye fondsaktiver, føres.
 § 2 a.  Udstedere af udenlandske fondsaktiver er  

 forpligtet til på en særlig sikret konto eller i et særlig sikret depot til  

 fordel for Værdipapircentralen at deponere de udstedte værdipapirer, som  

 modsvarer de registrerede fondsaktiver i Værdipapircentralen.
 Stk. 2.  De deponerede værdipapirer må kun frigives, når  

 det kontoførende institut, jf. § 5, stk. 4, giver tilladelse.
 Stk. 3.  Såfremt udstedelsen alene sker gennem  

 Værdipapircentralen, finder stk. 1-2 ikke anvendelse.
 § 3.  Fondsaktiver forbliver registreret i  

 Værdipapircentralen, selv om de ikke længere noteres på Københavns Fondsbørs.
§ 4.  Ønsker en kontohaver, at aktier eller  

 investeringsforeningsandele skal noteres på navn i selskabet, skal  

 Værdipapircentralen på kontohavers begæring over for det kontoførende  

 institut give selskabet meddelelse om navn og adresse på den, som kontohaver  

 ønsker indført i selskabets bøger, datoen herfor, den nominelle beholdning  

 noteringen angår, samt eventuelt andre nødvendige oplysninger.
Den meddelte  

 anmodning skal fremgå af kontoen.
Såfremt kontohaver begærer det, skal  

 Værdipapircentralen skriftligt bekræfte, at anmodning om navnenotering er  

 registreret på kontoen samt datoen herfor.
 Stk. 2.  Afhændes aktier eller  

 investeringsforeningsandele, som er noteret på navn i selskabet, giver  

 Værdipapircentralen på kontohavers begæring over for det kontoførende  

 institut meddelelse til selskabet om sletning af navnenoteringen, for så vidt  

 angår den afhændede beholdning.
 Stk. 3.  De nærmere regler om meddelelser til og fra  

 selskabet om navnenotering fastsættes i den mellem selskabet og  

 Værdipapircentralen indgåede tilslutningsaftale.
 § 5.  Et kontoførende institut, som har indgået  

 tilslutningsaftale med Værdipapircentralen, er i det omfang, som fastsættes i  

 tilslutningsaftalen, eneberettiget og forpligtet til at foretage  

 registreringer i Værdipapircentralen, for så vidt angår konti, for hvilke det  

 pågældende institut er registreret som kontoførende institut, jf. dog § 16.
Stk. 2.  I tilslutningsaftalen kan det kontoførende  

 institut begrænse såvel antallet af anmeldelsessteder under instituttet som  

 de grupper af fondsaktiver, for hvilke det ønsker at være kontoførende.
Der  

 kan ikke i aftalen foretages begrænsninger med hensyn til arten af de  

 rettigheder, som instituttet skal registrere.
 Stk. 3.  Et dansk obligationsudstedende institut er  

 uanset stk. 2 pligtig at tilslutte sig som kontoførende institut for de af  

 instituttet selv udstedte obligationer, som ikke er konvertible gældsbreve,  

 medmindre det har indgået aftale med et andet kontoførende institut, som har  

 indgået tilslutningsaftale med Værdipapircentralen om, at dette træder i  

 udstederens sted som kontoførende institut.
 Stk. 4.  Udstedere af andre fondsaktiver end omhandlet i  

 stk. 3 skal, medmindre de er omfattet af lovens § 6 og er under offentligt  

 tilsyn, indgå aftale med et kontoførende institut, som har indgået  

 tilslutningsaftale med Værdipapircentralen om, at dette træder i udstederens  

 sted som kontoførende institut, for så vidt angår disse fondsaktiver.
 Stk. 5.  Det skal i tilslutningsaftalen bestemmes, at  

 det kontoførende institut skal være åbent for modtagelse af anmeldelser i en  

 daglig ekspeditionstid på alle børsdage.
§ 6.  Medmindre andet følger af lov eller anden  

 bestemmelse, kan indehaveren af et fondsaktiv vælge, hvilket af de  

 institutter som har indgået tilslutningsaftale med Værdipapircentralen  

 vedrørende fondsaktivet, han ønsker som kontoførende.
Et af § 5, stk. 3 eller  

 stk. 4, omfattet institut kan ikke afvise en anmodning i henhold til 1. pkt.
 Stk. 2.  Kontohaveren kan til enhver tid forlange sine  

 fondsaktiver overført til et andet kontoførende institut, som har indgået  

 tilslutningsaftale med Værdipapircentralen vedrørende de pågældende  

 fondsaktiver. §§ 11-19 finder tilsvarende anvendelse på anmodninger om  

 overførsel.
Stk. 3.  Stk. 2, 1. pkt., gælder dog ikke for  

 fondsaktiver, for hvilke der Registerets indretning og førelse § 7.  Værdipapircentralens registre indrettes således,  

 at ethvert fondsaktiv registreres på en konto.
En konto skal i det mindste  

 angive Stk. 2.  Datoen for anmeldelse til registrering af de i  

 stk. 1 nævnte oplysninger skal fremgå af Værdipapircentralens registre.
 Stk. 3.  Aktividentifikationen skal entydigt angive  

 udstederen og de yderligere oplysninger, der er nødvendige for at  

 identificere fondsaktivets art, f.eks. aktieklasse, serieangivelse,  

 afdelingsangivelse, forrentning og udløbsår.
Stk. 4.  Fondsaktiver skal udstedes i andele med samme  

 nominelle beløb inden for samme serie, aktieklasse eller lignende og kan  

 angives ved antal stykker af det nominelle beløb.
Andelenes nominelle beløb  

 fastsættes for den enkelte aktividentifikation af udstederen i samråd med  

 Værdipapircentralen.
§ 8.  Ved registrering af aftaler om pant og ved  

 registrering af udlæg og arrest registreres oplysning om anmeldelsens dato,  

 panterettens art, de pantsatte aktiver, panthaverens navn og adresse samt den  

 eller de, til hvem Værdipapircentralen kan betale med frigørende virkning  

 samt for aktiers og investeringsforeningsandeles vedkommende, hvem  

 stemmeretten tilkommer, såfremt anmelderen begærer det.
Oplysning om den  

 pantsikrede fordrings størrelse og prioritetsstilling kan ikke registreres.
Stk. 2.  Ved registrering af andre begrænsede  

 rettigheder end de i stk. 1 nævnte registreres alene rettighedens art,  

 angivelse af de fondsaktiver, der omfattes af rettigheden, anmeldelsesdatoen  

 og rettighedshaverens navn og adresse, samt den eller de, til hvem  

 Værdipapircentralen kan betale med frigørende virkning samt for aktiers og  

 investeringsforeningsandeles vedkommende, hvem stemmeretten tilkommer,  

 såfremt anmelderen begærer det.
Det samme gælder ved registrering af  

 rådighedsindskrænkninger og konkurs samt ved registrering af betingede  

 rettigheder.
 § 9.  Omfatter registrering efter § 8 alene en del af  

 de fondsaktiver, der er registreret på en konto, udskilles disse fondsaktiver  

 på en ny konto.
 Stk. 2.  Det samme gælder, såfremt en del af  

 fondsaktiverne på en konto skal noteres på et andet navn, eller stemmeretten  

 tildeles en anden end den, der er noteret for de øvrige fondsaktiver.
 § 10.  Har en konto i mere end 1 år ikke indeholdt  

 fondsaktiver, kan det kontoførende institut slette kontoen af registeret.
 § 11.  Værdipapircentralen fører en daglig journal,  

 til hvilken det kontoførende institut indrapporterer de anmeldelser, som er  

 kommet frem til instituttet inden udløbet af instituttets åbningstid.  

 Anmeldelser, der er modtaget efter dette tidspunkt, anses for at være kommet  

 frem den næste dag, jf. dog gældsbrevslovens § 5. Fristen for anmeldelser  

 udløber i alle tilfælde senest kl. 18.00 dansk lokaltid.
 Stk. 2.  Handler, hvori en fondshandler, som har indgået  

 tilslutningsaftale med Værdipapircentralen, er part, samt andre dispositioner  

 for egen regning mellem de tilsluttede institutter omfattes ikke af  

 tidsfristerne i stk. 1.
 § 12.  Det kontoførende institut skal inden udløbet af  

 den i medfør af § 13 fastsatte frist til Værdipapircentralen indrapportere  

 til daglig journal de modtagne anmeldelser og de med virkning for samme dag  

 indgåede handler, der omfattes af § 11, stk. 2.
 Stk. 2.  Forinden indrapportering til daglig journal af  

 en anmeldelse finder sted, skal det kontoførende institut kontrollere, at  

 anmeldelsen opfylder kravene i §§ 23 og 24.
§ 13.  Værdipapircentralen skal være åben for  

 modtagelse af indrapporteringer fra de kontoførende institutter i et passende  

 tidsrum efter det i § 11, stk. 1, nævnte tidspunkt.
Værdipapircentralen  

 fastsætter nærmere regler herom.
 § 14.  Forinden registrering gennemføres på de enkelte  

 konti i Værdipapircentralen, foretager det kontoførende institut prøvelse af  

 de anmeldte rettigheder.
 § 15.  Registrering på en konto i Værdipapircentralen  

 gennemføres, når indrapportering til den daglige journal er afsluttet, og når  

 prøvelsen er endeligt afsluttet, jf. dog § 25, stk. 2 og 3.
Stk. 2.  Det institut, der har foretaget  

 indrapporteringen, kan, indtil registreringen er gennemført, rette i det  

 indrapporterede på grund af fejl.
Datoen for og årsagen til rettelsen og  

 dennes indhold skal kunne dokumenteres i 6 uger efter den dag, hvor rettelsen  

 er foretaget.
 § 16.  Ethvert institut, der er omfattet af lovens §  

 6, og som har indgået tilslutningsaftale med Værdipapircentralen, kan  

 indrapportere tilgang af fondsaktiver samt i forbindelse hermed eventuelt  

 notering på navn til konti, der føres i Værdipapircentralen, selv om  

 instituttet ikke er noteret som kontoførende institut på kontoen.
 Stk. 2.  Et kontoførende institut skal efter  

 kontohaverens anmodning give et andet institut, der er omfattet af lovens §  

 6, adgang til at indrapportere salg og til at indhente oplysninger vedrørende  

 kontoen.
 Stk. 3.  Andre indrapporteringer end de i stk. 1 og 2  

 nævnte kan kun ske gennem det kontoførende institut.
Stk. 4.  Tilladelse efter stk. 2 har virkning fra det  

 tidspunkt, hvor det kontoførende institut har givet meddelelse herom til  

 Værdipapircentralen.
Tilladelsen skal efter kontohaverens anmodning  

 tilbagekaldes af det kontoførende institut.
Tilbagekaldelsen har virkning fra  

 det tidspunkt, hvor det kontoførende institut giver meddelelse om  

 tilbagekaldelsen til Værdipapircentralen.
§ 17.  Såfremt det kontoførende institut er i tvivl  

 med hensyn til faktiske eller retlige forhold af betydning for en  

 registrering, jf. lovens § 9, skal instituttet foretage en foreløbig  

 registrering af det anmeldte.
Det samme gælder, såfremt nogen inden  

 anmeldelsesdagens udløb over for det kontoførende institut gør gældende, at  

 en af instituttet påtænkt registrering vil krænke hans rettighed.
 Stk. 2.  Det kontoførende institut underretter  

 Værdipapircentralen om den foreløbige registrering.
Stk. 3.  Værdipapircentralen kan til brug for afgørelse  

 af registreringen efter stk. 1 fra det kontoførende institut indhente de  

 fornødne oplysninger.
Værdipapircentralen skal fremme afgørelsen mest muligt.
§ 18.  Ønsker det kontoførende institut i henhold til  

 lovens § 15 at berigtige en fejl vedrørende et fondsaktiv, skal instituttet,  

 inden rettelsen foretages, underrette de ifølge registeret berettigede.
Når  

 rettelsen er foretaget, udsendes meddelelse herom i henhold til lovens § 10.
§ 19.  Et kontoførende institut skal til enhver tid  

 over for Værdipapircentralen kunne godtgøre Stk. 2.  Dokumentation, der omfattes af stk. 1, skal  

 opbevares i mindst 5 år.
Fremgangsmåden ved registrering Godtgørelse af identitet § 20.  Ved oprettelse af en konto skal det  

 kontoførende institut have sikret sig kontohaverens navn og adresse samt,  

 hvor dette kræves, CPR- eller SE-nummer, jf. dog § 21. Indgår der  

 fondsaktiver på en konto, hvor CPR-/SE-nummer ikke er registreret, til hvis  

 besiddelse oplysning om CPR-/SE-nummer kræves, skal det kontoførende institut  

 straks indhente disse.
Dette sker ved, at der forelægges identitetskort  

 udstedt af en bank eller sparekasse eller et fra en offentlig myndighed  

 hidrørende dokument med fortrykt CPR- eller SE-nummer enten i original eller  

 i kopi med en sådan bekræftelse, som det kontoførende institut finder  

 tilstrækkelig.
Det kontoførende institut skal endvidere have sikret sig  

 underskrift af kontohaveren eller de for denne tegningsberettigede.
Stk. 2.  Ved anmeldelse af en rettighed til registrering  

 skal instituttet have sikret sig rettighedshaverens navn og adresse.
Dette  

 kan ske som anført i stk. 1 eller ved anden efter det kontoførende instituts  

 skøn betryggende legitimation.
Stk. 3.  Såfremt kontohaveren eller rettighedshaveren er  

 et selskab m.v., der er indført i et offentligt dansk register, skal der  

 fremlægges bekræftet udskrift af dets registrerede tegningsregler.
Det  

 kontoførende institut kræver yderligere oplysning i det omfang, det skønnes  

 fornødent.
Stk. 4.  Kontohavere eller rettighedshavere, der ikke  

 har bopæl eller hjemsted her i landet, og som ikke har et CPR- eller et  

 SE-nummer, skal som legitimation forevise pas eller anden efter det  

 kontoførende instituts skøn betryggende legitimation.
Bopæl eller hjemsted på  

 Færøerne sidestilles med bopæl eller hjemsted i udlandet.
§ 21.  Såfremt en konto oprettes gennem et andet  

 institut, der er omfattet af lovens § 6, kan sikring af identitet efter § 20  

 ske gennem dette.
Det kontoførende institut kan dog kræve yderligere  

 oplysninger.
Anmeldelsesproceduren § 22.  Anmodning om registrering rettes til det  

 kontoførende institut.
Såfremt anmelderen i forbindelse med anmeldelsen  

 begærer det, skal det kontoførende institut skriftligt bekræfte, under  

 hvilken dato anmeldelsen er modtaget, jf. § 11.
 Stk. 2.  Ved anmeldelse til registrering af rettigheder  

 over fondsaktiver skal det kontoførende institut ved forevisning af de i § 20  

 nævnte legitimationspapirer eller på anden betryggende måde sikre sig, at den  

 anmeldte rettighed hidrører fra rette vedkommende, og at de fornødne  

 oplysninger som grundlag for registrering foreligger.
 § 23.  En privatstiftet ret skal for at kunne  

 registreres gå ud på at fastslå, stifte, forandre eller ophæve en ret over  

 nærmere angivne fondsaktiver og hidrøre fra den efter registeret berettigede.
Stk. 2.  Er sælgeren et kontoførende institut, kan dette  

 gøre adkomsten til et fondsaktiv betinget af købesummens betaling senest  

 samme dag, som den endelige registrering på købers konto foretages. Ønskes  

 betalingsforbeholdet opretholdt som følge af købers manglende betaling, skal  

 anmeldelse herom ske til det kontoførende institut senest inden udgangen af  

 dettes åbningstid den første børsdag efter, at den nævnte registrering på  

 købers konto er foretaget.
Der udsendes meddelelse herom efter lovens § 10.  

 Betalingsforbeholdet bortfalder uden udsendelse af meddelelse efter lovens §  

 10, såfremt overdrageren ikke gør sit forbehold gældende inden udløbet af den  

 i 2. pkt. nævnte frist.
§ 24.  Anmeldelse til registrering af rettigheder over  

 fondsaktiver skal i det mindste angive § 25.  Anmodning om registrering afvises af det  

 institut, hvortil anmeldelsen er indgivet, såfremt Stk. 2.  At der på en konto ikke er registreret de  

 fondsaktiver, der er angivet i anmeldelsen efter § 24, nr. 2, jf. § 23,  

 medfører dog ikke afvisning efter stk. 1, nr. 4, på anmeldelsesdagen, såfremt Stk. 3.  Er de efter § 24, nr. 2, angivne fondsaktiver  

 ikke registreret på kontoen på den i henhold til stk. 2, nr. 3, registrerede  

 dato, afvises anmeldelsen fra daglig journal.
 Stk. 4.  Instituttet underretter selv den, der har  

 fremsat begæringen, om afvisningen og årsagen dertil samt oplyser om adgang  

 til klage i henhold til lovens § 23. § 19, stk. 2, finder tilsvarende  

 anvendelse.
§ 26.  Såfremt der ikke over for det kontoførende  

 institut fremlægges de fornødne bevisligheder, jf. § 20, § 22, stk. 2, eller  

 §§ 29-31, eller såfremt de oplysninger, der kræves efter § 24, nr. 1 eller 5,  

 er mangelfulde, kan det kontoførende institut give anmelderen en frist på  

 indtil 14 dage til at fremskaffe fornødne bevisligheder eller oplysninger.  

 Anmeldelsen registreres da i Værdipapircentralen med angivelse af  

 registreringens foreløbige karakter og fristens længde.
Det kontoførende  

 institut kan efter anmelderens begæring forlænge fristen med indtil 14 dage.
 Stk. 2.  Berigtiges forholdet ikke inden fristens udløb,  

 slettes registreringen.
 § 27.  § 25, stk. 4, finder tilsvarende anvendelse,  

 såfremt en anmeldelse afvises efter indrapportering til den daglige journal.
 § 28.  Er der tidligere eller samtidig registreret  

 rettigheder over det fondsaktiv, som den anmeldte rettighed vedrører,  

 gennemføres registreringen med anmærkning herom.
 Særlige regler om anmeldelse af offentligretlige dokumenter m.v.
 § 29.  Ved registrering af udlæg, dom eller anden  

 offentlig retshandling skal der fremlægges en erklæring fra den myndighed,  

 der har foretaget handlingen, eller en af denne bekræftet udskrift af dens  

 bøger.
 § 30.  Registrering om umyndiggørelse og lavværgemål  

 sker på grundlag af retsafgørelsen.
 Stk. 2.  Registrering af offentlig skifte og konkurs  

 sker på grundlag af en erklæring fra skifteretten eller eksekutorbevilling.
 § 31.  Ved privat skifte og ved en ægtefælles  

 hensidden i uskiftet bo registreres ændringen i ejerforholdet på grundlag af  

 skifteudskrift eller erklæring fra skifteretten.
Meddelelser efter lovens § 10 § 32.  Ved enhver registrering af en ret over et  

 fondsaktiv, ved enhver ændring heraf samt ved ændring af kontoførende  

 institut skal der gives meddelelse herom efter lovens § 10, jf. dog lovens §  

 10, stk. 3. Meddelelsen skal angive det kontoførende institut og oplysning om  

 indholdet af den skete registrering, anmeldelsesdatoen, samt om der forud  

 eller samtidig er registreret andre rettigheder over fondsaktivet.
 Stk. 2.  Såfremt registreringen er sket med frist efter  

 § 26, skal fristens længde og årsagen hertil angives.
 Stk. 3.  Såfremt en registrering er foreløbig, skal  

 dette angives med henvisning til lovens § 9.
 Stk. 4.  Såfremt adkomsten til et fondsaktiv er  

 betinget, skal dette angives.
 Stk. 5.  Er der i henhold til § 28 givet anmærkning om  

 andre rettigheder, skal meddelelsen angive disses anmeldelsesdato og art samt  

 rettighedshaverens navn og adresse.
 Stk. 6.  Ved registrering af begrænsede rettigheder  

 gives tillige oplysning om, hvilke fondsaktiver registreringen omfatter.
 § 32 a.  Ophører en registrering som følge af konkurs  

 eller likvidation, skal meddelelsen, jf. § 32, indeholde oplysning om  

 baggrunden for ophøret samt oplysning om eventuel udlodning af dividende.
 § 32 b.  Ophører en registrering som følge af fusion,  

 skal meddelelsen, jf. § 32, indeholde oplysning om baggrunden for ophøret.
 Stk. 2.  Såfremt indehaverne af fondsaktiver i det  

 ophørende selskab eller den ophørende investeringsforening helt eller delvist  

 skal vederlægges med fondsaktiver i det fortsættende selskab eller den  

 fortsættende investeringsforening, skal meddelelsen indeholde oplysning  

 herom.
 § 32 c.  Ophører en registrering som følge af bortfald  

 af en kapitalforhøjelse, skal meddelelsen, jf. § 32, indeholde oplysning om  

 baggrunden for ophøret samt oplysning om tilbagebetaling af eventuelt  

 indbetalte beløb.
 § 33.  Meddelelse efter § 32 skal afsendes snarest  

 muligt og senest to børsdage efter, at registrering har fundet sted.
 Stk. 2.  Det skal i tilslutningsaftalen fastlægges, om  

 udskrivning af meddelelser efter § 32 iværksættes af det kontoførende  

 institut eller af Værdipapircentralen.
Stk. 3.  Når det kontoførende institut udskriver en  

 meddelelse efter § 32, skal det lægge den fra Værdipapircentralen i denne  

 anledning modtagne information til grund.
Det kontoførende institut kan dog  

 tilføje yderligere oplysninger til brug for modtagere.
Registrering af klage til klageafdelingen § 34.  Såfremt der til klageafdelingen indgives en  

 klage, kan klageafdelingen på begæring eller af egen drift lade klagen  

 registrere på den eller de konti, som klagen vedrører, hvis en sådan  

 registrering findes særligt påkrævet.
 Stk. 2.  Registreringen skal angive klagerens navn og  

 adresse, datoen for klagens modtagelse samt den registrering, der er genstand  

 for klagen.
Tilsynsmyndigheders adgang til oplysninger § 35.  Værdipapircentralen sender efter lovens § 18  

 direkte til Finanstilsynet udskrifter af konti, hvorover der af de  

 kontohavende forsikringsselskaber, pensionskasser og begravelseskasser er  

 anmeldt, at Finanstilsynet skal have periodiske udskrifter.
§ 36.  Finanstilsynet har adgang til i  

 Værdipapircentralen at indhente oplysninger om beholdninger på de i § 35  

 nævnte konti samt over konti, der er omfattet efter kap. 14 a i lov om  

 forsikringsvirksomhed, kap. 6 i lov om tilsyn med firmapensionskasser eller §  

 6 i lov om tilsyn med begravelseskasser.
De nærmere regler fastlægges ved  

 aftale mellem Finanstilsynet og Værdipapircentralen.
Udslettelse af obligationer og konvertible  

 gældsbreve § 37.  Udslettelse af obligationer i forbindelse med  

 udtrækning og forfald foretages af Værdipapircentralen.
 Stk. 2.  Udtrækning foretages i andele svarende til den  

 for den pågældende aktividentifikation gældende andelsstørrelse.
 Stk. 3.  Ved udtrækning opdeles det for hver  

 aktividentifikation cirkulerende beløb i lige store andele, jf. stk. 2.  

 Værdipapircentralen identificerer de udtrukne andele på grundlag af en fra  

 udstederen for hver enkelt aktividentifikation til hver enkelt  

 udtrækningstermin modtagen trækningsspecifikation.
Stk. 4.  Det skal ved tilslutningsaftalen fastlægges, om  

 det kontoførende institut eller Værdipapircentralen underretter om udtrukne  

 obligationer.
Udskrives meddelelsen om udtrækning af det kontoførende  

 institut, skal udskrivning ske på grundlag af de fra Værdipapircentralen i  

 den anledning modtagne datainformationer.
 Stk. 5.  Når det udtrukne eller forfaldne beløb er  

 anvist, og når den eller de udtrukne eller forfaldne obligationer er  

 udslettet, gives meddelelse efter lovens § 10.
 § 38.  Udstederen kan foretage udslettelse af  

 obligationer, som udstederen er kontoførende for, og som enten tilhører  

 udstederen selv, eller som skal overføres til udstederen med henblik på  

 nedbringelse af gæld.
 Stk. 2.  Udstederen af konvertible gældsbreve kan  

 foretage udslettelse af gældsbreve, som udstederen er kontoførende for, og  

 som er overført til udstederen i forbindelse med konvertering.
 Stk. 3.  Konvertible gældsbreve, der ikke er overført  

 til udstederen, jf. stk. 2, udslettes efter reglerne i § 37 ved udløb.
 § 39.  Reglerne i § 19 finder tilsvarende anvendelse  

 på Værdipapircentralen ved anvendelse af lovens § 16 og på det kontoførende  

 institut ved anvendelsen af § 38.
Ophør med registrering som fondsaktiv i  

 Værdipapircentralen § 40.  Ophører et fondsaktiv med at være børsnoteret,  

 forbliver fondsaktivet registreret i Værdipapircentralen.
Stk. 2.  Når ophøret skyldes konkurs, likvidation,  

 tvangsindløsning eller fusion, kan Værdipapircentralen efter aftale med  

 udstederen fortsætte registreringen.
Ved konkurs, likvidation eller fusion  

 kan registreringen fortsætte, indtil aktieselskabet eller  

 investeringsforeningen er endeligt opløst.
Ved tvangsindløsning kan  

 registreringen fortsætte, indtil deponering er sket i overensstemmelse med  

 aktieselskabslovens regler.
 Stk. 3.  Opnår en emission ikke den mindst forudsatte  

 størrelse, eller har den fornødne indbetaling ikke fundet sted, og emissionen  

 dermed bortfalder, kan Værdipapircentralen efter aftale med udsteder  

 fortsætte registreringen, indtil emissionen er endeligt bortfaldet.
 § 40 a.  Ophører registreringen i henhold til § 40,  

 stk. 2-3, udsendes meddelelse i henhold til lovens § 10, jf. dog stk. 2.
 Stk. 2.  Ophører registreringen som følge af  

 tvangsindløsning, finder §§ 41-43 anvendelse.
 Stk. 3.  Ophører registreringen i øvrigt efter ønske fra  

 udstedere af fondsaktiver efter § 1, stk. 2-5, eller opfylder fondsaktiverne  

 ikke længere betingelserne for registrering, jf. § 1, stk. 4 og 5, finder §§  

 41-43 anvendelse.
 § 41.  De fastsatte datoer for ophør meddeles de  

 registrerede kontohavere og andre rettighedshavere for de pågældende  

 fondsaktiver, samt de kontoførende institutter og bekendtgøres endvidere af  

 Værdipapircentralen i Statstidende mindst 4 uger forud for ophøret.  

 Meddelelsen og bekendtgørelsen i Statstidende skal indeholde oplysninger om  

 fremgangsmåden for udlevering af dokumenter til erstatning for de  

 registrerede fondsaktiver.
§ 42.  Senest 8 børsdage efter ophøret med  

 registrering tilsender Værdipapircentralen de enkelte institutter De under nr. 3 nævnte beviser udskrives af Værdipapircentralen.
 § 43.  Det kontoførende institut skal senest 8  

 børsdage efter materialets modtagelse skriftligt underrette de efter  

 kontoudtogene berettigede om fremgangsmåden og afhentning af beviserne.
Kontoudskrifter § 44.  En kontoudskrift skal indeholde oplysning om  

 udskrivningsdatoen, samt hvad der på denne dato er registreret på kontoen om § 45.  Kontohaveren skal mindst en gang årligt have  

 udskrift af kontoen.
Medmindre andet er aftalt med kontohaveren, skal  

 kontoudskrift udsendes i januar måned og angive det på kontoen pr. 31.  

 december det foregående år registrerede.
 Stk. 2.  Stk. 1 finder tilsvarende anvendelse på  

 registrerede indehavere af begrænsede rettigheder over fondsaktiver.
 Stk. 3.  Det skal i tilslutningsaftalen fastlægges, om  

 udskrivningen af kontoudskrifter, der omfattes af stk. 1 og 2, iværksættes af  

 det kontoførende institut eller af Værdipapircentralen.
§ 46.  Når det kontoførende institut udskriver en  

 kontoudskrift, skal det lægge den fra Værdipapircentralen i denne anledning  

 modtagne datainformation til grund.
Det kontoførende institut kan dog tilføje  

 yderligere oplysninger til brug for modtageren.
Storkunder § 47.  Såfremt de indgår i en tilslutningsaftale med  

 Værdipapircentralen, har Arbejdsmarkedets Tillægspension, Lønmodtagernes  

 Dyrtidsfond, Den sociale Pensionsfond, Kongeriget Danmarks Hypotekbank og  

 Finansforvaltning, Postgirokontoret, Statsanstalten for Livsforsikring og  

 Garantifonden for Danske Optioner og Futures adgang til direkte i  

 Værdipapircentralen at indhente oplysninger om egne beholdninger, samt adgang  

 til gennem Værdipapircentralen at overføre meddelelser om salg af  

 fondsaktiver, der tilhører dem, til det kontoførende institut.
 Stk. 2.  En tilsvarende adgang kan ved  

 tilslutningsaftale tillægges forsikringsselskaber og pensionskasser, som er  

 undergivet Finanstilsynets tilsyn i henhold til lov om forsikringsvirksomhed  

 eller lov om tilsyn med pensionskasser, såfremt de ved tilslutningsaftalens  

 indgåelse besidder værdipapirer til en bogført værdi af det i henhold til  

 stk. 3 fastsatte mindstebeløb, og såfremt det må forventes, at beløbskravet  

 fremover vil være opfyldt.
 Stk. 3.  Det i stk. 2 nævnte beløb fastsættes til 1.668  

 mio.kr. pr. 31. december 1989. Beløbet ændres årligt inden udgangen af juni  

 måned af Værdipapircentralen i overensstemmelse med den for de tilsluttede  

 forsikringsselskaber og pensionskasser skete udvikling i besiddelsen af  

 danske værdipapirer.
 § 48.  Værdipapircentralen kan bestemme, at en flerhed  

 af forsikringsselskaber og pensionskasser kan opnå spørge- og  

 meddelelsesadgang efter § 47, såfremt de deltagende selskaber eller  

 pensionskasser samlet opfylder betingelserne i § 47, stk. 2 og 3, og såfremt  

 administrationen af deltagernes værdipapirbeholdning sker samlet.
 § 49.  Såfremt forsikringsselskaber eller  

 pensionskasser, der er tillagt spørge- og meddelelsesadgang efter §§ 47 og  

 48, gennem 5 på hinanden følgende regnskabsår har haft en  

 værdipapirbeholdning, hvis bogførte værdi hvert år har været mindre end det  

 beløb, der har været fastsat i henhold til § 47, stk. 3, skal  

 Værdipapircentralen ophæve tilslutningsaftalen.
 Godkendelse af de personer, der udfører de  

 med registrering m.v.
§ 50.  De med registrering m.v. forbundne opgaver kan  

 kun udføres af godkendte personer, der har gennemgået den i § 52 omhandlede  

 uddannelse.
Personer, der som ansatte i et kontoførende institut udfører  

 registreringsopgaver, godkendes af dette.
Personer, der som ansatte i  

 Værdipapircentralen udfører registreringsopgaver, godkendes af centralen.
 Stk. 2.  Godkendelsen skal meddeles forud for  

 registreringsarbejdets udførelse og skal angive, hvilke registreringsopgaver  

 den pågældende må udføre.
 Stk. 3.  Godkendelsen kan til enhver tid tilbagekaldes.
 § 51.  Værdipapircentralen og det kontoførende  

 institut skal efter anmodning fra Finanstilsynet eller Registertilsynet give  

 oplysning om, hvem de har godkendt efter § 50. Oplysningerne skal omfatte de  

 i § 50, stk. 2, nævnte forhold.
 Stk. 2.  Finanstilsynet eller Registertilsynet kan i  

 medfør af lovens § 27 eller § 29, stk. 4, forlange en godkendelse efter § 50  

 tilbagekaldt eller begrænset.
§ 52.  Den i § 50, stk. 1, nævnte uddannelse  

 tilrettelægges således, at den er egnet til at bibringe de pågældende  

 personer et tilfredsstillende kendskab til de retlige forhold, der har  

 betydning for Værdipapircentralens registreringssystem og til anvendelse og  

 betjening af systemet.
Uddannelsen skal tilrettelægges således, at den  

 enkelte får de fornødne kundskaber for hans funktionsområde og  

 funktionsniveau.
 Stk. 2.  Undervisning i eet eller flere af de fag, der  

 kræves efter stk. 1, kan ske inden for eller i forbindelse med de øvrige fag,  

 der indgår i den uddannelse, som de pågældende får i forbindelse med deres  

 uddannelse i øvrigt til brug for deres arbejde i Værdipapircentralen eller i  

 det kontoførende institut.
Stk. 3.  I tilslutningsaftalen skal det fastlægges,  

 hvorledes den i stk. 1 nævnte uddannelse af det kontoførende instituts  

 medarbejdere skal ske.
Tilslutningsaftalerne fastlægger hovedlinierne i  

 uddannelsens indhold.
I det omfang et kontoførende institut ikke ønsker selv  

 at forestå uddannelsen, skal Værdipapircentralen forestå uddannelsen af det  

 kontoførende instituts medarbejdere.
Stk. 4.  Værdipapircentralen gennemgår med mellemrum  

 kravene til uddannelsen, således som de er fastlagt i tilslutningsaftalerne  

 og i den uddannelse, Værdipapircentralen selv i medfør af stk. 3, 3. pkt.,  

 meddeler.
Den kan udsende retningslinier herom til de tilsluttede  

 kontoførende institutter og kan forlange, at tilslutningsaftalerne ændres.
 Stk. 5.  Det påhviler det kontoførende institut eller  

 Værdipapircentralen at sikre sig, at de personer, de godkender, har fulgt  

 uddannelsen med et sådant udbytte, at det er forsvarligt at lade de  

 pågældende udføre de opgaver vedrørende registrering m.v., der pålægges dem.
Ikrafttrædelses- og overgangsbestemmelser § 53.  Bekendtgørelsen træder i kraft den 1. juli  

 1991. Samtidig ophæves Finanstilsynets bekendtgørelse nr. 127 af 27. februar  

 1990 om registrering m.v. af fondsaktiver i Værdipapircentralen.
 § 54.  Om udstedelse af aktier, konvertible gældsbreve  

 og investeringsforeningsandele gennem Værdipapircentralen gælder reglerne i  

 bekendtgørelse om udstedelse af fondsaktiver (aktier,  

 investeringsforeningsandele og konvertible gældsbreve) gennem  

 Værdipapircentralen.
 § 55.  Om indkaldelse af allerede udstedte aktier,  

 konvertible gældsbreve og investeringsforeningsandele gælder reglerne i  

 bekendtgørelse om indkaldelse af børsnoterede aktier og  

 investeringsforeningsandele til registrering i Værdipapircentralen samt  

 bekendtgørelsen om indkaldelse af børsnoterede konvertible gældsbreve til  

 registrering i Værdipapircentralen.
