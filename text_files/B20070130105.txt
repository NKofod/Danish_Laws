 Bekendtgørelse om ændring af bekendtgørelse om tilskudsudbetaling m.v. til Centre for Videregående Uddannelse og andre selvejende institutioner for videregående uddannelser m.v.
§ 1 I bekendtgørelse nr. 919 af 18. november 2003 om tilskudsudbetaling m.v. til Centre for Videregående Uddannelse og andre selvejende institutioner for videregående uddannelser m.v., som ændret ved bekendtgørelse nr. 92 af 9. februar 2005, bekendtgørelse nr. 1460 af 13. december 2006 og bekendtgørelse nr. 1195 af 12. oktober 2007, foretages følgende ændringer:
 1. § 15, stk. 3, affattes således:
 »Stk. 3. Reguleringen beregnes ud fra den i stk. 2 nævnte aktivitet på grundlag af:
 1) Antal årsstuderende på korte videregående uddannelser og mellemlange videregående uddannelser i 2007 ud fra de på finanslovene fastsatte takster ekskl. moms for fællesudgiftstaxameter, jf. § 1, stk. 3, og bygningstaxameter, jf. § 1, stk. 3.
 2) Antal årsstuderende på korte videregående uddannelser og mellemlange videregående uddannelser bortset fra uddannelsen til professionsbachelor som lærer i folkeskolen i 1. halvår 2008 ud fra de på finanslovene fastsatte takster ekskl. moms for fællesudgiftstaxameter, jf. § 1, stk. 3, og bygningstaxameter, jf. § 1, stk. 3.
3) Antal årsstuderende på korte videregående uddannelser og mellemlange videregående uddannelser bortset fra uddannelsen til professionsbachelor som lærer i folkeskolen i 1. halvår 2007 ud fra de på finansloven fastsatte takster ekskl. moms for undervisningstaxameter, praktiktakst og færdiggørelsestaxameter, jf. § 4, stk. 1.« § 2 Bekendtgørelsen træder i kraft den 1. december 2007 med virkning for finansåret 2007 og senere.
