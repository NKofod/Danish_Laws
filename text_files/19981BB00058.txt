Fremsat den 20. november 1998 af  

 Henriette Kjær (KF),  

 Frank Dahlgaard (KF) og Gitte Seeberg (KF) Forslag til folketingsbeslutning om indførelse af en landsdækkende  

 behandlingsgaranti til sygehusbehandling Folketinget opfordrer regeringen til at fremsætte  

 lovforslag, der -	bemyndiger Sundhedsstyrelsen til at fastsætte en  

 lægefagligt forsvarlig maksimal ventetid for hver enkelt  

 behandlingstype og -	giver patienter på landets sygehuse garanti for at blive  

 behandlet på et andet sygehus end hjemamtets, offentligt eller privat,  

 såfremt hjemamtet ikke kan opfylde denne garanterede  

 landsdækkende maksimumsventetid.
Bemærkninger til forslaget Det danske sundhedssystem hører ikke  

 længere til blandt verdens bedste.
Sektoren er præget af  

 vanetænkning, stive regler og ideologiske barrierer, som hindrer nye  

 ideer og løsninger på de mange problemer, herunder ikke mindst  

 det alvorlige ventetidsproblem for behandlinger.
Der skal stilles klare krav  

 til sundhedsvæsenet om produktivitet, resultater og mål.
Forslaget har til formål at afhjælpe et af de  

 allerværste problemer i sundhedssektoren, den lange ventetid for  

 behandling.
Ventetid, der ikke alene har alvorlige samfundsøkonomiske  

 omkostninger, men som også har menneskelige konsekvenser for de  

 berørte patienter og deres pårørende.
Når man har fået konstateret en sygdom, er det  

 naturligvis sådan, at man ønsker behandling hurtigst muligt.  

 Usikkerheden om sygdommens videre forløb, de langsigtede konsekvenser  

 for ens liv både privat og arbejdsmæssigt er meget  

 nærværende for patienterne.
Når der så dertil kommer  

 manglende viden om, hvornår man egentlig kan blive behandlet, bliver  

 belastningen for den enkelte urimelig stor.
Forslagsstillerne ønsker,  

 at denne usikkerhed fjernes.
Der skal ud fra lægefaglige vurderinger  

 fastsættes en maksimal ventetid, individuelt for hver enkelt  

 behandlingstype.
Landets sygehuse får pligt til at overholde denne  

 ventetid, og patienterne får derved garanti for behandling.  

 Såfremt sygehusene ikke er i stand til at tilbyde behandling inden for  

 den fastsatte frist, skal patienten tilbydes behandling på et andet  

 offentligt eller privat sygehus.
Patientens hjemamt har ansvaret for betaling  

 af hele behandlingen, uanset om der er tale om et andet offentligt sygehus  

 eller et privathospital.
 Forslagsstillerne mener, at en landsdækkende  

 maksimal ventetid til sygehusbehandling bør være implementeret  

 senest år 2000.
Skriftlig fremsættelse Henriette Kjær (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af en landsdækkende behandlingsgaranti til sygehusbehandling.
(Beslutningsforslag nr.
B 58).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
