 I medfør af § 461 i søloven, jf. lov nr. 170 af 16. marts 1994, som ændret  

 senest ved lov nr. 886 af 3. december 1997, og efter bemyndigelse i  

 bekendtgørelse nr. 694 af 17. august 1995, som ændret ved bekendtgørelse nr.  

 1040 af 6. december 1996, fastsættes:
§ 1.  Efter sølovens § 461, bekendtgøres York -  

 Antwerpen reglerne af 1974, som ændret i 1990, i deres engelske tekst og i  

 dansk oversættelse.
Denne bekendtgørelse erstatter bekendtgørelse nr. 269 af  

 16. juni 1967 om York - Antwerpen reglerne af 1950.
 § 2.  York - Antwerpen reglerne af 1990 er optaget som  

 bilag til denne bekendtgørelse.
Søfartsstyrelsen, den 15. januar 1998 Jørgen Hammer Hansen / Birgit Sølling Olsen Bilag FORTOLKNINGSREGEL Ved opgørelsen af havari grosse skal de følgende bogstav- og nummerregler  

 gælde, således at de udelukker al lov og praksis, der er uforenelig med dem.
 Hvor ikke andet følger af nummerreglerne, skal havari grosse opgøres efter  

 bogstavreglerne.
 REGEL A.
 Der foreligger en havari grosse handling, når - og kun når - en  

 ekstraordinær opofrelse eller udgift forsætligt og rimeligt foretages eller  

 pådrages for til fælles frelse at redde værdier, der sammen er udsat for fare  

 på søen.
 REGEL B.
 Havari grosse opofrelser og omkostninger bæres af de forskellige  

 bidragydende interesser på det i de efterfølgende regler fastsatte grundlag.
 REGEL C.
 Kun sådanne skader, tab eller omkostninger, der er en direkte følge af  

 havari grosse handlingen, godtgøres som havari grosse.
 Tab eller skade, som skib eller ladning lider ved forsinkelse på rejsen  

 eller senere, såsom tidstab, og indirekte tab af enhver art, såsom tab af  

 marked, godtgøres ikke som havari grosse.
 REGEL D.
 Retten til godtgørelse i havari grosse påvirkes ikke af, at den hændelse,  

 der foranledigede opofrelsen eller udgiften, måtte skyldes fejl hos en af de  

 i rejsen interesserede parter; men dette udelukker ikke anvendelsen af noget  

 retsmiddel, eller fremsættelsen af nogen indsigelse, som kan påberåbes mod  

 eller af vedkommende part på grund af sådan fejl.
 REGEL E.
 Bevisbyrden for, at et tab eller en udgift rettelig bør godtgøres som  

 havari grosse, påhviler den, der fordrer godtgørelse.
 REGEL F.
 Enhver ekstra udgift, der afholdes i stedet for en anden udgift, der ville  

 have været at beregne som havari grosse, skal anses for og godtgøres som  

 havari grosse uden hensyn til mulig besparelse for andre interesser, men kun  

 indtil beløbet af den havari grosse udgift, der derved er undgået.
 REGEL G.
 Havari grosse opgøres med hensyn til tab som bidrag på grundlag af  

 værdierne på det tidspunkt da, og på det sted hvor, rejsen ender.
 Denne regel har ingen indflydelse på afgørelsen af, på hvilket sted havari  

 grosse opgørelsen skal ske.
REGEL I.
Kastning af ladning Overbordkastning af ladning godtgøres ikke som havari grosse, medmindre  

 ladningen transporteres i overensstemmelse med anerkendt sædvane inden for  

 vedkommende fragtfart.
REGEL II.
Skade ved kastning og opofrelse til fælles frelse Som havari grosse godtgøres skade tilføjet skib eller ladning, ved eller  

 som følge af en opofrelse til fælles frelse, eller ved vand, der trænger ned  

 gennem skibets luger, når disse åbnes for at udføre en overbordkastning til  

 fælles frelse, eller gennem skibets luger, når disse åbnes for at udføre en  

 overbordkastning til fælles frelse, eller gennem anden åbning, der  

 frembringes i samme hensigt.
REGEL III.
Slukning af ild ombord Som havari grosse godtgøres skade tilføjet skib eller ladning for at  

 slukke ild om bord ved vand eller på anden måde, herunder skade ved  

 strandsætning eller sænkning af et brændende skib; dog godtgøres under ingen  

 omstændigheder skade forårsaget af røg eller varme, der skyldes ilden.
REGEL IV.
Bortkapning af vraggods Som havari grosse godtgøres ikke tab eller skade opstået ved bortkapning  

 af vraggods eller dele af skibet, der forinden er brækket eller fuldstændig  

 tabt ved ulykkelig hændelse.
REGEL V.
Frivillig stranding Når et skib forsætligt sættes på grund for fælles frelse, godtgøres  

 opstået tab eller skade derved som havari grosse, uden hensyn til om skibet  

 alligevel ville være drevet i land.
REGEL VI.
Bjærgeløn Udgifter, der godtgøres som havari grosse, skal omfatte bjærgeløn, hvor  

 den dygtighed og de anstrengelser, som bjærgeren har udvist for at forhindre  

 eller begrænse miljøskade som nævnt i art. 13, § 1 (b) i Den Internationale  

 Konvention om Bjærgning af 1989, er taget i betragtning.
REGEL VII.
Skade på maskineri og kedler Som havari grosse godtgøres skade tilføjet enhver form for maskineri og  

 kedler i et skib, der er grundstødt og i en farefuld stilling, under  

 bestræbelser for at bringe skibet flot, når skaden oplyses at hidrøre fra  

 handlinger foretaget i den bestemte hensigt til fælles frelse at flotbringe  

 skibet med risiko for sådan skades opståen; men når et skib er flot,  

 godtgøres tab eller skade forårsaget ved brug af fremdrivningsmaskineri og  

 kedler ikke under nogen omstændigheder som havari grosse.
REGEL VIII.
Udgifter ved at lette grundstødt skib og deraf opstået  

 skade Når et skib er grundstødt, og ladning eller skibets brændsel eller  

 udrustningsgenstande losses under omstændigheder, der gør det til havari  

 grosse handling, godtgøres merudgiften (hvis der er en sådan) ved at lette  

 skibet, lægterleje og mulig genindladning, og herved opstået skade eller tab,  

 som havari grosse.
REGEL IX.
Skibsinventar og udrustningsgenstande anvendt som  

 brændsel Skibsinventar eller udrustningsgenstande, som under farefulde  

 omstændigheder og til fælles frelse nødvendigvis er anvendt til brændsel,  

 godtgøres som havari grosse, når - og kun når - skibet havde rigelig  

 forsyning af brændsel om bord; men værdien af det kvantum brændsel, som  

 skønnes at ville være blevet forbrugt, beregnet efter gængs pris i skibets  

 sidste afgangshavn den dag, det afsejlede, skal krediteres havari grosse.
REGEL X.
Nødhavnsomkostninger etc.
Når et skib nødes til at forsejle fra en havn eller plads, hvor det er i  

 nødhavn, til en anden havn eller plads, fordi reparation ikke kan udføres det  

 første sted, skal bestemmelserne i denne regel finde anvendelse på den anden  

 havn eller plads, som om denne var en nødhavn, og omkostningerne ved en sådan  

 forsejling, herunder omkostninger ved midlertidig reparation og slæbning,  

 erstattes i havari grosse.
Bestemmelserne i regel XI skal finde anvendelse på  

 den forlængelse af rejsen, der er en følge af sådan forsejling.
 Omkostninger ved om bord at håndtere eller ved at oplosse ladning,  

 brændsel eller udrustningsgenstande godtgøres ikke som havari grosse, når  

 omkostningerne kun er påløbet for at omstuve ladning, der har forskubbet sig  

 på rejsen, medmindre sådan omstuvning er nødvendig af hensyn til den fælles  

 frelse.
 Men hvis skibet bliver kondemneret eller ikke fortsætter sin oprindelige  

 rejse, godtgøres lagringsudgifter kun som havari grosse indtil den dag,  

 skibet blev kondemneret eller rejsen opgivet, eller hvis skibet kondemneres  

 eller rejsen opgives, førend ladningen er fuldstændig udlosset, indtil den  

 dag, udlosningen er tilendebragt.
REGEL XI.
Hyre og kostpenge til besætning og andre omkostninger ved at  

 søge ind til og under ophold i nødhavn etc.
 Hvis skaden på skibet opdages i lastehavn, mellemhavn eller nødhavn eller  

 på tilsvarende plads, uden at en ulykkelig hændelse, eller en anden  

 ekstraordinær omstændighed forbundet med en sådan skade, er indtruffet på  

 rejsen, godtgøres hyre og kostpenge til fører, officerer og mandskab samt  

 brændsel og udrustningsgenstande, der er forbrugt under det ekstraordinære  

 ophold for at reparere sådan skade, ikke som havari grosse, selvom  

 reparationen var nødvendig, for at skibet sikkert kunne fortsætte rejsen.
 Hvis skibet kondemneres eller ikke fortsætter sin oprindelige rejse,  

 godtgøres hyre og kostpenge til fører, officerer og mandskab og forbrug af  

 brændsel og udrustningsgenstande som havari grosse ikke udover den dag, da  

 skibet blev kondemneret eller rejsen opgivet, eller, dersom ladningen ikke da  

 er fuldstændig udlosset, udover den dag, da losningen er tilendebragt.
 Brændsel og udrustningsgenstande forbrugt under det ekstraordinære ophold  

 godtgøres som havari grosse, undtagen brændsel og udrustningsgenstande, der  

 er forbrugt ved udførelsen af reparationer, som ikke erstattes i havari  

 grosse.
 Havneudgifter påløbet under det ekstraordinære ophold godtgøres ligeledes  

 som havari grosse, undtagen udgifter, som alene er påløbet på grund af  

 reparationer, der ikke erstattes i havari grosse.
REGEL XII.
Skade på ladning ved losning etc.
 Skade på eller tab af ladning, brændsel eller udrustningsgenstande,  

 forårsaget ved selve håndteringen om bord, oplosningen, lagringen,  

 genindladningen og stuvningen, godtgøres som havari grosse, når - og kun når  

 - omkostningerne ved de pågældende foranstaltninger beregnes som havari  

 grosse.
REGEL XIII.
Afdrag i reparationsomkostninger Reparationsomkostninger, der godtgøres i havari grosse, skal, når gamle  

 materialer og dele erstattes med nyt, ikke gøres til genstand for afdrag  

 »nyt for gammelt«, medmindre skibet er over 15 år gammelt, i  

 hvilket tilfælde der gøres en tredjedels afdrag.
Afdragene bestemmes efter  

 skibets alder regnet fra den 31. december i det år, da skibet blev  

 færdigbygget, til den dag, da havari grosse handlingen blev foretaget,  

 undtagen for isolation, redningsbåde og lignende både, kommunikations- og  

 navigationsapparater og udstyr, maskineri og kedler, for hvilke afdragene  

 skal bestemmes efter den pågældende dels alder.
 Afdragene gøres kun i udgifterne til det nye materiale eller de nye dele,  

 når disse er færdiggjort og rede til at blive installeret i skibet.
 Intet afdrag gøres for forråd, udrustningsgenstande, ankre og ankerkæder.
 Tørdok- og beddingsleje og omkostninger ved forhaling af skibet godtgøres  

 fuldt ud.
 Omkostningerne ved rensning, maling eller smøring af bunden godtgøres ikke  

 som havari grosse, medmindre bunden er blevet malet eller smurt inden for de  

 sidste 12 måneder før havari grosse handlingen fandt sted, i hvilket tilfælde  

 halvdelen af omkostningerne godtgøres.
REGEL XIV.
Midlertidige reparationer Når midlertidig reparation udføres på et skib i lastehavn, mellemhavn  

 eller nødhavn til fælles frelse eller for at afhjælpe skade forårsaget ved en  

 havari grosse opofrelse, godtgøres omkostningerne ved sådan reparation som  

 havari grosse.
 Når midlertidig reparation af hændelig skade foretages alene, for at  

 rejsen kan fuldføres, skal omkostningerne ved sådan reparation godtgøres som  

 havari grosse uden hensyn til mulig besparelse for andre interesser, men kun  

 indtil beløbet af de udgifter, der er sparet, men ville være påløbet og  

 godtgjort som havari grosse, hvis midlertidig reparation ikke var blevet  

 udført der.
 Intet afdrag »nyt for gammelt« foretages fra omkostningerne ved  

 midlertidige reparationer, der godtgøres som havari grosse.
REGEL XV.
Tab af fragt Som havari grosse godtgøres tab af fragt, der skyldes skade på eller tab  

 af ladning, når enten fragttabet skyldes en havari grosse handling, eller  

 skaden på eller tabet af ladningen godtgøres som havari grosse.
 I beløbet af den tabte bruttofragt skal fradrages de udgifter, som den,  

 hvem fragten tilkommer, skulle have afholdt for at tjene sådan fragt, men som  

 på grund af opofrelsen ikke er blevet afholdt.
REGEL XVI.
Erstatning for ladning tabt eller beskadiget ved  

 opofrelse Havari grosse godtgørelse for skade på eller tab af ladning, der er  

 opofret, skal svare til det tab, som er lidt derved beregnet på grundlag af  

 værdien på udlosningstidspunktet ifølge modtagerens faktura, eller i mangel  

 af sådan faktura, den indskibede værdi.
Værdien på udlosningstidspunktet skal  

 indbefatte udgifter til forsikring samt fragt, dog med undtagelse af sådan  

 fragt, som er i risiko for andre interesser end ladningen.
 Når således beskadigede varer sælges, og der ikke er truffet anden  

 overenskomst om skadens størrelse, bliver det tab, som skal godtgøres i  

 havari grosse, at bestemme som forskellen mellem salgets nettoprovenu og  

 nettoværdien i ubeskadiget stand beregnet som anført i denne regels første  

 stykke.
REGEL XVII.
Bidragsværdier Bidrag til havari grosse skal pålignes genstandenes virkelige nettoværdi  

 ved rejsens slutning, dog at værdien af ladningen skal være værdien på  

 udlosningstidspunktet ifølge modtagerens faktura, eller i mangel af sådan  

 faktura, den indskibede værdi.
Værdien af ladningen skal indbefatte udgifter  

 til forsikring samt fragt, dog med undtagelse af sådan fragt, som er i risiko  

 for andre interesser end ladningen, hvorfra skal træffes enhver art af skade  

 eller tab, som ladningen er blevet påført før eller under udlosningen.  

 Værdien af skibet skal fastsættes, uden at der tages hensyn til en eventuel  

 fordelagtig eller ufordelagtig lejekontrakt eller tidscerteparti, som skibet  

 måtte sejle under.
Til disse værdier lægges det beløb, der godtgøres som havari grosse for de  

 opofrede genstande, såfremt det ikke allerede er inkluderet.
I reders fragt  

 og passagerpenge i risiko afdrages sådanne udgifter og hyrer, som ikke ville  

 være påløbet for at indtjene fragten, hvis skib og ladning var gået totalt  

 tabt, da havari grosse handlingen fandt sted, og som ikke er blevet godtgjort  

 som havari grosse.
Ligeledes afdrages i genstandenes værdi alle de udgifter,  

 der er anvendt på dem efter havari grosse handlingen, med undtagelse af  

 sådanne udgifter, der godtgøres som havari grosse.
 Sælges ladning andetsteds end på bestemmelsesstedet, skal den bidrage med  

 det virkelige nettoprovenu af salget med tillæg af ethvert beløb, der  

 godtgøres som havari grosse.
 Passagerers bagage og personlige ejendele, der ikke er afskibet på  

 konnossement, bidrager ikke til havari grosse.
REGEL XVIII.
Skade på skib Det beløb, der godtgøres i havari grosse for skade eller tab på skibet,  

 dets maskineri eller tilbehør, for skade forårsaget ved en havari grosse  

 handling, skal udgøre følgende:
REGEL XIX.
Uanmeldt eller urigtigt angivet ladning Skade på eller tab af varer, indladet uden rederens eller hans agents  

 vidende, eller på varer, som med vilje er urigtigt betegnet ved afskibningen,  

 godtgøres ikke som havari grosse; men sådanne varer er dog bidragspligtige,  

 hvis de reddes.
 Skade på eller tab af varer, som ved afskibningen er urigtigt angivet til  

 en lavere værdi end deres virkelige, godtgøres som havari grosse efter den  

 angivne værdi, men sådanne varer er bidragspligtige efter deres virkelige  

 værdi.
REGEL XX.
Tilvejebringelse af pengemidler En kommission på 2% af havari grosse udlæg, undtagen hyre og kostpenge til  

 fører, officerer og mandskab samt brændsel og udrustningsgenstande, der ikke  

 er genanskaffet under rejsen, godtgøres som havari grosse, men når beløbene  

 ikke er udlagt af nogen af de bidragende parter, godtgøres som havari grosse  

 de nødvendige omkostninger ved at tilvejebringe de fornødne midler ved hjælp  

 af det bodmerilån eller på anden måde, eller det tab, der er påført ejeren af  

 varer solgt i samme hensigt.
 Omkostningerne ved at forsikre beløb udlagt til dækning af havari grosse  

 udgifter godtgøres ligeledes som havari grosse.
REGEL XXI.
Renter af havari grosse godtgørelse Af udgifter, opofrelse og erstatninger, der er henført til havari grosse,  

 beregnes renter efter en rentefod af 7% p.a. indtil datoen for havari grosse  

 dispachens udstedelse, idet der ydes behørig rentegodtgørelse for enhver  

 foreløbig indbetaling fra de bidragende parter eller fra havari grosse  

 depositumskontoen.
REGEL XXII.
Behandling af kontante deposita Såfremt kontante deposita for ladningsbidrag til havari grosse, bjærgeløn  

 eller særlige omkostninger er blevet opkrævet, skal sådanne deposita  

 ufortøvet indsættes i en bank godkendt af en repræsentant udnævnt for  

 rederiet og en repræsentant udnævnt for deponenterne, på en separatkonto  

 lydende på de to repræsentanters navne i forening.
Det således deponerede  

 beløb tillige med muligt påløbne renter skal henstå til sikkerhed for  

 betaling til rette vedkommende af havari grosse, bjærgeløn eller særlige  

 omkostninger, der skal betales af den ladning, for hvilken disse deposita er  

 blevet opkrævet.
Forskud eller tilbagebetaling af deposita kan ydes, hvis  

 dette er skriftligt godkendt af dispachøren.
Sådanne deposita, forskud eller  

 tilbagebetalinger præjudicerer ikke parternes endelige bidragspligt.
