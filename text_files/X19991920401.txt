 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 § 14, stk. 2.
Ved klageskrift modtaget den 27.5.1995 har klageren  

 nedlagt påstand om, at indklagede skal betale 1.316.213,97 kr. med  

 tillæg af renter fra sagens anlæg.
Under den mundtlige  

 forhandling er klagerens påstand ændret til betaling af  

 630.057,95 kr. med tillæg af renter fra sagens anlæg til betaling  

 sker samt tillige renter af 455.578,35kr. fra sagens anlæg tilden  

 12.3.1997.
Indklagede har efter sin endelige påstand  

 påstået frifindelse samt nedlagt selvstændig påstand  

 om, at klageren betaler 171.691,25 kr. subsidiært et mindre  

 beløb med procesrente fra voldgiftssagens anlæg til betaling  

 sker.
Mere subsidiært har indklagede påstået frifindelse  

 mod betaling til klageren af et beløb, som nærmere  

 fastsættes af voldgiftsretten og med rente som bestemt af  

 voldgiftsretten, dog at der ikke svares rente af et beløb på  

 63.541,25 kr., som indklagede erkender at skylde klageren vedrørende  

 en anden byggesag, men som indklagede accepterer fradrages eller modregnes  

 under denne sag.
 AB 92 er vedtaget mellem parterne.
I henhold til "Regler for behandling af sager ved  

 Voldgiftsretten for Bygge- og Anlægsvirksomhed" er der til  

 behandling af sagen nedsat en voldgiftsret bestående af arkitekt m.a.a.  

 Tom A.
Poulsen, direktør, civilingeniør Per Dibbern Johansen og  

 landsdommer Ole Nicolaisen med sidstnævnte som retsformand.
 Klagerens endelige påstand specificeres  

 således :
 Reduceret entreprisesum jf. bilag S  

                       3.807.130,00 kr.
 Indklagedes indbetalinger til klageren  

                       -910.418,75 kr.
 Indklagedes indbetalinger til klagerens  

 underentreprenører          -190.281,25 kr.
 Ekstraarbejder ifølge aftalesedler  

                                    781.586,56 kr.
 Leverancer, færdiggørelse, mangler  

                                  -1.863.285,36 kr.
 Indklagede har ifølge forlig betalt  

                                   -994.673,35 kr.
 Klagerens tilgodehavende  

                                  630.057,85 kr.
 Indklagede har opgjort det økonomiske  

 mellemværende således :
 Reduceret entreprisesum jf. bilag S  

                       3.807.130,00 kr.
 Indklagedes indbetalinger til klageren  

                     -910.418,75 kr.
 Indklagedes indbetalinger til klagerens  

 underentreprenører        -190.281,25 kr.
 Ekstraarbejder  

                                    504.346,00 kr.
 Anerkendt under mundtlig forhandling  

                     21.846,25 kr.
 Leverancer, færdiggørelse, mangler  

                                -2.401.271,50 kr.
 Indklagede har ifølge forlig betalt  

                                -994.673,35 kr.
 Krav vedrørende bilag Æ  

                                           -8.368,65 kr.
 Indklagedes tilgodehavende  

                               171.691,25 kr.
 Alle beløb er inklusive moms.
Sagen vedrører en tvist om parternes  

 økonomiske mellemværende i forbindelse med, at klageren skulle  

 udføre en "storentreprise" vedrørende  

 ombygningsarbejder.
Uoverensstemmelserne mellem parterne angår  

 følgende punkter :
a) Færdiggørelse og  

 mangelsafhjælpning b) Ekstraarbejders honorering c) Leverancer fra indklagede til klageren.
 Punkt c) vedrører klagerens køb på  

 indklagedes konto samt indklagedes betaling af leverancer til klageren.  

 Punktet omfatter endvidere et krav fra indklagede på  

 byggestyringsudgifter.
 Indklagede kræver betaling for  

 færdiggørelse og afhjælpning af mangler vedrørende  

 klagerens entreprise, som indklagede har bekostet, efter at indklagede  

 overtog klagerens arbejde omkring den 1.5.1995.
Indklagede bestrider klagerens krav på  

 ekstrabetalinger ud over et beløb på 504.356 kr., idet  

 indklagede gør gældende, at klageren er bundet af et forlig  

 mellem bygherren og indklagede, hvorefter alene dette beløb kan  

 godkendes for ekstraarbejder.
Indklagede har dog under den mundtlige  

 forhandling anerkendt at skulle betale et yderligere beløb på  

 21.846,25 kr. vedrørende post 26 i bilag 8.
 Mundtlig forhandling har fundet sted den 19.3 og 6.4.1999.  

 Der er afgivet forklaringer af direktør 1, direktør 2, arkitekt  

 og klagers daværende byggeleder.
 En fuldstændig sagsfremstilling samt  

 fuldstændig gengivelse af de afgivne forklaringer er udeladt i denne  

 kendelse.
Direktør 1 har bl.a. forklaret, at klageren  

 fungerede som en slags underentreprenør for indklagede med hensyn til  

 tømrer-, smede- og murerarbejde.
Indklagede havde ikke egne folk  

 på pladsen.
Ekstraarbejder blev beordret af byggeherrens  

 ingeniør og arkitekt.
De ikke underskrevne aftalesedler blev  

 udfærdiget efter aftale med direktør 2. Stadeopgørelsen  

 er udfærdiget, efter at klagers byggeleder og direktør 2 havde  

 gennemgået klagerens arbejde i detaljer, og det var aftalt med  

 direktør 2, at denne opgørelse skulle lægges til grund,  

 da klageren stoppede arbejdet omkring 1.5.1995. Det skete, fordi der ikke kom  

 betalinger fra indklagede, og direktør 2 var indforstået med, at  

 indklagede herefter overtog arbejdet.
Direktør 2har bl.a. forklaret, at der blev  

 truffet mundtlig aftale om, at klageren kunne købe materialer på  

 indklagedes konto mod at betale 3 % i administrationshonorar.
Han bestrider  

 at have godkendt andre ekstraarbejder end dem, som er omfattet af den  

 underskrevne aftaleseddel, bilag M.
Klageren har udført alle andre  

 ekstraarbejder helt på eget initiativ.
Vidnet kender intet til de  

 uunderskrevne aftalesedler eller til klagerens stadeopgørelse.
Den  

 8.7.1995 blev der foretaget en mangelsgennemgang, hvori han selv og  

 bygherrens arkitekt og ingeniør deltog.
Arkitekten udfærdigede  

 på dette grundlag bilag Y.
Klageren blev ikke indkaldt til  

 gennemgangen.
 Arkitekten har bl.a. forklaret, at han først  

 under voldgiftssagen har set klagerens stadeopgørelse.
Klagers byggeleder har bl.a. forklaret, at der  

 løbende i hele byggeperioden blev udført ekstraarbejder efter  

 dialog med bygherrens ingeniør og arkitekt.
I begyndelsen af maj 1995  

 sagde direktør 2, at han syntes, at klageren skulle stoppe arbejdet,  

 som indklagede ville færdiggøre.
Vidnet foreslog en  

 stadeopgørelse, hvilket direktør 2 accepterede.
Herefter lavede  

 vidnet bilag S efter et møde på et par timer med direktør  

 2 på byggepladsen.
Han er helt sikker på, at dette møde  

 fandt sted.
Vidnet har først set mangelslisten, bilag Y i forbindelse  

 med voldgiftssagen.
Han bestrider dens rigtighed.
Flere af mangelspunkterne  

 vedrører desuden arbejder, som er udført, efter at klageren  

 havde forladt pladsen.
Det var direktør 2, der bad om at få  

 udfærdiget aftalesedler, som skulle forelægges bygherren.  

 Direktør 2 ville kun underskrive én aftaleseddel.
Alle andre  

 ekstraarbejder blev aftalt mundtligt.
Vidnet har udfærdiget bilag 16 og  

 76 og vedstår de begrundelser, der i disse bilag er givet for  

 tillæg og fradrag.
Indklagede åbnede en konto, som klageren kunne  

 trække på, men vidnet har aldrig hørt om et tillæg  

 på 3 %, før han så indklagedes fakturaer.
Klagers byggeleder, arkitekten og direktør 2  

 har desuden afgivet forklaringer vedrørende de enkelte punkter  

 anført i bilag 8 om ekstraarbejder samt vedrørende bilag 76 og  

 de omstridte beløb på side 4 i bilag Z om indklagedes krav  

 vedrørende leverancer.
De pågældende har endvidere  

 vedrørende færdiggørelse og mangelsudbedring forklaret om  

 indklagedes opgørelse af31.7.1995 på 147.330,30 kr. under bilag  

 BB og om bilag Æ.
Klageren har gjort gældende, at indklagedes  

 krav vedrørende færdiggørelse og mangelsafhjælpning  

 må afvises.
Klagerens stadeopgørelse med den reducerede  

 entreprisesum må lægges til grund, hvorefter der har været  

 775.851 kr. plus moms til disposition for indklagede til at  

 færdiggøre klagerens entreprise.
Indklagede har ikke  

 dokumenteret udgifter ud over dette beløb.
Vedrørende ekstraarbejder må klagers  

 byggeleders forklaring lægges til grund, hvorefter der er udført  

 arbejder for 781.586,56 kr., som ikke er omfattet af klagerens tilbud, og som  

 har været nødvendige.
Det forlig, der er indgået mellem  

 bygherre og indklagede om, at ekstraarbejder ud over 504.346 kr. ikke skal  

 betales, er ikke bindende for klageren, som blot blev præsenteret for  

 forligsresultatet uden at have haft mulighed for at forklare nærmere om  

 ekstraarbejderne, der i vidt omfang er udført på foranledning af  

 bygherrens ingeniør.
Entreprisekontrakten blev først forelagt  

 klageren til underskrift i marts 1995, efter at arbejdet havde været i  

 gang siden november 1994, og efter at der allerede da var udført en  

 række ekstraarbejder.
Derfor nægtede klageren at underskrive  

 kontrakten, idet dens § 4, hvorefter ekstraarbejder kun honoreres i det  

 omfang, indklagede får dette betalt af bygherren, ikke kunne  

 accepteres.
Angående leverancer mv. har klageren gjort  

 gældende, at det beløb på 1.863.285,64 kr., som klageren  

 kan anerkende, må lægges til grund.
Indklagedes opgørelse  

 i bilag BB, hvoraf mange er ulæselige eller uforståelige, er ikke  

 dokumentation for udgifter, som klageren skal afholde.
Mange af de  

 påberåbte fakturaer vedrører således tiden efter, at  

 indklagede havde overtaget entreprisen.
 Indklagede har bl.a. anført, at indklagedes  

 opgørelse over udgifter til færdiggørelse og  

 mangelsafhjælpning, der er dokumenteret ved opgørelsen af  

 31.7.1995 under bilag BB samt bilag Æ, må lægges til  

 grund.
Ifølge AB 92 § 14, stk. 2 skal ekstraarbejder  

 aftales skriftligt.
Det er kun sket i et enkelt tilfælde i denne sag,  

 hvor indklagede dog alligevel efter forhandling med bygherren har accepteret  

 at ville betale 504.346 kr. for ekstraarbejder.
Klageren der ifølge  

 direktør 2´s  forklaring har ladet ekstraarbejder udføre uden  

 forelæggelse for indklagede, må herefter være bundet af  

 dette beløb som overgrænse, også selvom klageren har  

 nægtet at underskrive entreprisekontrakten.
I øvrigt er en del  

 af de påberåbte ekstraarbejder ifølge direktør 2  

 indeholdt i entreprisen.
 Det gøres gældende, at klagerens køb  

 på indklagedes konto samt indklagedes betaling af leverancer til  

 klageren skal betales i overensstemmelse med indklagedes opgørelser,  

 herunder, at der er tillagt et administrationstillæg på 3 %.  

 Dokumentation for beløbet forligger ved fakturaer mv. i bilag BB.  

 Klageren har i juni 1995 protesteret mod 279.501,77 kr., jf. bilag 16 og 76,  

 men har først i forbindelse med den mundtlige forhandling  

 nærmere redegjort for, hvilke regninger, der ikke kan anerkendes,  

 hvilket må komme klageren processuelt til skade.
 Voldgiftsrettens bemærkninger :
Færdiggørelse og  

 mangelsafhjælpning Den af klageren foretagne stadeopgørelse  

 pr.4.5.1995 (bilag S) er den eneste eksakte oplysning vedrørende  

 omfanget af det arbejde, som indklagede skulle færdiggøre.
Da  

 indklagede ikke har godtgjort, at opgørelsen er ukorrekt, lægger  

 Voldgiftsretten i det hele denne opgørelse til grund, hvorefter der,  

 efter at entreprisesummen var reduceret til 3.807.130 kr., var 775.851 kr.  

 plus moms til disposition for indklagede til at færdiggøre de  

 arbejder, der er beskrevet i stadeopgørelsen.
Den mangelsliste pr.  

 8.7.1995 (bilag Y), der er udarbejdet af arkitekten kan ikke tillægges  

 vægt, særligt fordi klageren ikke deltog i mangelsgennemgangen og  

 ikke var indkaldt hertil.
Indklagede har i en opgørelse af 28.5.1995  

 (bilag Æ) modregnet 8.368,75 kr. i klagerens tilgodehavende.  

 Beløbet vedrører diverse materialer samt arbejder med bl.a.  

 bortkørsel af brokker.
Voldgiftsretten finder det ikke med  

 tilstrækkelig sikkerhed godtgjort, at disse udgifter angår  

 færdiggørelse eller mangelsudbedring af klagerens arbejde og  

 tager derfor ikke dette krav fra indklagede til følge.
Voldgiftsretten finder herefter ikke, at der skal  

 indrømmes indklagede noget beløb ud over det anførte  

 dispositionsbeløb i stadeopgørelsen til  

 færdiggørelse og mangelsafhjælpning.
Det følger  

 heraf, at indklagedes faktura af 31.7.1995 på 147.330 kr.  

 vedrørende udbedring af mangler ikke skal betales af klageren.
 Ekstraarbejder.
Indklagede meddelte i juni 1995 klageren, at  

 ekstraarbejder i alt kunne honoreres med 504.346 kr., som var det  

 beløb, som bygherren og indklagede, efter at arbejderne var  

 udført, var enedes om kunne udbetales til klageren.
Der blev ikke  

 givet klageren mulighed for at gøre indsigelser med beløbet,  

 som ikke   heller ikke under voldgiftssagen   er blevet specificeret eller  

 nærmere forklaret.
Herefter, og da klageren ikke i skrivelse af  

 15.6.1995 (bilag P) kan antages at have accepteret dette beløb som  

 overgrænse for honorering af ekstraarbejder, finder Voldgiftsretten  

 ikke at kunne godkende denne overgrænse.
Som følge heraf, og  

 idet det efter bevisførelsen   herunder særligt klagers  

 byggeleders forklaringer, der har virket troværdige   må  

 lægges til grund, at de udførte ekstraarbejder har været  

 nødvendige og er iværksat af bygherrens arkitekt og  

 ingeniør, har klageren krav på at få betalt de  

 ekstraarbejder, som kan godtgøres at være udført.
Indklagede har særskilt rejst indsigelse mod  

 betaling af de ekstraarbejder, der er opregnet i faktura 1195-117 af  

 29.3.1995 (bilag 8) og i faktura 1195-133 af 25.4.1995 (bilag 21).  

 Voldgiftsretten kan i bilag 18 godkende beløbene 156.006 kr., 154.343  

 kr., 43.793 kr. og 29.446,50 kr., der kan forklares ud fra sagens bilag 8, 9  

 og 15 samt fradragsbeløbet på 120.979 kr.
Klageren har ikke  

 fremlagt en opgørelse med specifikation af beløbet på  

 95.887 kr. og har hverken under sagens forelæggelse, i forbindelse med  

 bevisførelsen eller i sin procedure nærmere redegjort for denne  

 post.
Voldgiftsretten finder på denne baggrund ikke godtgjort, at  

 klageren er berettiget til at få honoreret ekstraarbejder for dette  

 beløb.
Bilag 18 kan herefter godkendes for et beløb på  

 262.609,50 kr. plus moms = 328.261,88 kr.
Fakturaen bilag 21 vedrører  

 efter beskrivelsen arbejder, som det har været nødvendigt at  

 udføre, og som ikke findes omfattet af entreprisen.
Beløbet  

 på 3.918,75 kr. skal derfor honoreres som ekstraarbejder.
Da indklagede  

 ikke har protesteret mod betaling af de ekstraarbejder, som er omhandlet i  

 bilag 19, 20 og22 til 24 på tilsammen 329.547,18 kr., skal indklagede  

 herefter for ekstraarbejder i alt betale 661.727,81 kr.
 Leverancer mv. fra indklagede til klageren.
Af det beløb på 2.401.271,50 kr., som  

 indklagede har krævet betalt vedrørende leverancer mv., har  

 klageren i bilag 16 opgjort et nettofradrag på 53.550 kr. inkl. moms  

 udspecificeret på 10 poster med fradrag og tillæg.
Desuden har  

 klageren i bilag 76 fratrukket indklagedes administrationsgebyr med 44.755,57  

 kr. ekskl. moms samt fratrukket forskellige beløb på i alt  

 136.005,85 kr. ekskl. moms på grund af fejl i indklagedes fakturaer,  

 som er forklaret nærmere i bilaget, der i alt har opgjort et  

 fradragsbeløb på 225.951,77 kr. inkl. moms.
 Voldgiftsretten finder, at indklagede ikke har godtgjort,  

 at det skulle være aftalt med klageren, at køb på  

 indklagedes konto skal tillægges et administrationsgebyr på 3% og  

 finder herudover, at der er redegjort så detaljeret for de  

 øvrige fradrag i bilag 76 samt tillæg og fradrag i bilag 16, at  

 der indrømmes klageren et samlet fradrag på grundlag af disse  

 bilag på 279.501,77 kr. inkl. moms.
 Klageren har, ud over beløbet på 147.330,30  

 kr. vedrørende mangelsudbedring, som voldgiftsretten har taget  

 stilling til ovenfor, rejst indsigelse mod nedenstående beløb,  

 som indklagede har krævet betalt under henvisning til underbilaget i  

 bilag BB :
 - 13.125,85 kr.
8.305,01 kr. heraf angår bl.a. en elektrikerregning  

 betalt af indklagede forreparation af elinstallationer beskadiget i  

 forbindelse med smedearbejder.
Dette beløb findes at vedrøre  

 klagerens arbejde og skal betales af klageren.
De øvrige underbilag  

 til denne opgørelse er ulæselige fakturaer, der ikke kan danne  

 grundlag for at afkræve klageren betaling.
 - 22.569,55 kr.
Vedrørende en opkrævning på 2.475 kr.  

 fra Stadsingeniørens Direktorat for 10 dages råden over vejareal  

 til skure lægges klagers byggeleders forklaring til grund, hvorefter  

 opkrævningen angår en skurvogn, som klageren kun disponerede over  

 i to dage, hvorpå den blev overtaget af en anden entreprenør,  

 som videreførte klagerens arbejde.
Klageren skal herefter betale for  

 to dage, svarende til et afrundet beløb på 500 kr.  

 vedrørende denne opkrævning.
 En faktura på 3.600 kr. vedrørende ophejsning  

 af gulvbrædder udført den 10.4.1995 findes at vedrøre  

 klagerens entreprise, hvorfor klageren skal betale dette beløb.
 Fakturaer på 1.685,81 kr. vedrørende  

 materialer leveret den 1.5.1995 og på 4.903,88 kr. leveret den  

 29.5.1995 findes ikke at burde betales af klageren, som ikke har kunnet  

 udnytte det leverede på disse tidspunkter.
En faktura på 5.390 kr. er fremlagt i ulæselig  

 tilstand og kan ikke danne grundlag for et krav mod klageren Vedrørende en glarmesterregning på 3.858,31  

 kr. lægges efterbilag 16 til grund, at klageren har ydet et fradrag i  

 entreprisesummen på 1.400 kr. ekskl. moms foret spejl.
Da der ikke er  

 ført bevis for, at klageren skulle levere flere spejle, tages  

 indklagedes krav vedrørende dette underbilag ikke til  

 følge.
 Som følge af det anførte skal klageren  

 vedrørende opkrævningen på 22.569,55 kr. betale 4.100  

 kr.
 - 20.061,31 kr.
 Det findes ikke godtgjort, at de 3 regninger, som er  

 underbilag vedrørende dette beløb, vedrører klagerens  

 entreprise, hvorfor indklagedes krav ikke tages til følge.
 - 1.891,80 kr.
 Der er ikke fra indklagede giver nærmere forklaring  

 på underbilagene vedrørende dette beløb, og der er  

 således ikke ført bevis for, at klageren skal betale  

 beløbet.
 Indklagede har endvidere i en opgørelse af  

 16.5.1995 modregnet 30.225,00 kr. i klagerens tilgodehavende under  

 henvisning til 52 timer anvendt i forbindelse med byggestyring og tilsyn.  

 Kravet, der fejlagtigt indgår med beløbet 30.115 kr. i  

 indklagedes modregning af leverancer mv., kan ikke tages til følge,  

 idet indklagede ikke forestod byggestyring og tilsyn og ikke nøjere  

 har kunnet redegøre for det anførte timetal.
 Klageren skal herefter ud over det anerkendte beløb  

 forleverancer mv. på 1.863.285,36 kr. betale 8.305,01 kr. og 4.100 kr.  

 eller i alt 1.875.690,37 kr. til indklagede.
 Parternes mellemværende opgøres herefter  

 således :
 Reduceret entreprisesum jf. bilag S  

                                             3.807.130,00 kr.
 Indklagedes indbetalinger til klageren  

                                             -910.418,75 kr.
 Indklagedes indbetalinger til klagerens  

 underentreprenører                                -190.281,25 kr.
 Ekstraarbejder  

                                                            661.727,81 kr.
 Leverancer mv. fra indklagede  

                                              -1.875.690,35 kr.
 Indklagede har ifølge forlig betalt  

                                                         -994.673,35  

 kr.
 Klagerens tilgodehavende  

                                                         497.794,09 kr.
 Klagerens påstand med hensyn til forrentning  

 findes at burde tages til følge.
 Med sagens omkostninger forholdes som nedenfor bestemt,  

 idet der ud over sagens udfald er taget hensyn til dens betydelige  

 omfang.
 THI BESTEMMES :
Indklagede skal til klageren betale 497.794,09 kr. med  

 rente heraf fra den 27.9.1995 til betaling sker.
Herudover skal indklagede  

 til klageren forrente 455.578,00 kr. fra den 27.9.1995 til den 12.3.1997.
 Indklagede skal i sagsomkostninger betale 60.000 kr. til  

 klageren.
 De omkostninger, der er forbundet med voldgiftsrettens  

 behandling af sagen, skal i det hele betales af indklagede.
 Kendelsen skal opfyldes inden 14 dage efter dens  

 modtagelse.
