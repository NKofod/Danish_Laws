Efter mundtlig forhandling blev der indgået forlig, hvorefter  

 indklagede skulle foretage afhjælpning af samtlige mangler og dette  

 arbejde skulle udføres under løbende tilsyn af en af  

 voldgiftsrettens dommere.
Under arbejdets udførelse opstod der  

 uenigheder mellem indklagede og den tilsynsførende dommer, hvorefter  

 den mundtlige forhandling blev genoptaget med henblik på afsigelse af  

 endelig kendelse.
 Indklagede påstår i denne forbindelse den  

 tilsynsførende voldgiftsdommer for inhabil.
 Voldgiftsretten udtaler, at voldgiftsdommeren ikke er inhabil, idet  

 tilsynet er udført af voldgiftsdommeren som neutral voldgiftsdommer,  

 som led i et forlig og ikke er udført efter reglerne i AB 92. Det er  

 alene indklagedes afhjælpningsarbejde der er omfattet af AB 92.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92.
 Under denne sag, der er indbragt for Voldgiftsnævnet  

 for Bygge- og Anlægsvirksomhed ved klageskrift modtaget den 22. april  

 1998, har klageren oprindeligt nedlagt påstand om, at indklagede  

 tilpligtes at betale 160.000 kr. med procesrente fra den 22. april 1998.
 Indklagede har oprindeligt påstået frifindelse  

 mod klagerens egen udbedring af de af syns- og skønsmanden  

 konstaterede mangler, subsidiært frifindelse mod betaling af et mindre  

 beløb.
 Der har under sagens forberedelse været afholdt syn  

 og skøn med en bygningskonstruktør som skønsmand.  

 Skønsmanden har herunder påpeget en række mangler.
 Under den mundtlige forhandling den 22. september 1999  

 indgik parterne følgende forlig:
"På voldgiftsrettens forslag forligtes sagen nu  

 således, at indklagede inden den 1. december 1999 foretager  

 afhjælpning af samtlige de mangler, der er anført i  

 skønserklæringen af 27. juli 1998 og  

 tillægserklæring af 20. september 1999. Indklagede  forpligter  

 sig til at lade arbejdet udføre af faguddannede  

 håndværkere og har adgang til at udføre arbejdet efter  

 eget valg i dagtimerne.
Arbejdet udføres under løbende tilsyn  

 af en af voldgiftsrettens dommere.
Omkostningerne ved tilsynet betales af  

 indklagede.
Arbejdet udføres i henhold til AB 92.
Såfremt arbejdet ikke er færdiggjort den 1.  

 december 1999, således at det kan godkendes af tilsynet, er enhver af  

 parterne berettiget til at begære denne sag fortsat i  

 Voldgiftsnævnet, efter at den tilsynsførende voldgiftsdommer har  

 prissat eventuelle mangler.
Denne prissætning vil derefter blive lagt  

 til grund ved voldgiftsrettens videre behandling af sagen.
 Indklagede betaler 35.000 kr. i sagsomkostninger til  

 klager inden 14 dage.
 De omkostninger, der har været ved voldgiftsrettens  

 behandling af sagen, betales af indklagede efter opgørelse og  

 påkrav fra Voldgiftsnævnet.
Parterne tiltrådte forligsforslaget." Den tilsynsførende voldgiftsdommer har derefter ved  

 en lang række lejligheder, enten personligt eller ved en medarbejder,  

 besigtiget arbejdet.
Der er udarbejdet besigtigelsesnotater.
Det  

 første besigtigelsesnotat lyder:
"05.10.99 De nærmere forberedelser af arbejderne blev  

 aftalt.
 Prøveoplægning på tag foretages til  

 godkendelse.
 Ejendommen blev besigtiget udvendigt for evt. senere  

 opståede skader.
 Oprydning skal foretages løbende, og arbejdet skal  

 være til mindst gene for beboerne.
 Alt arbejde såvel murer som blik skal  

 udføres af faguddannede folk.
Kvalitetssikring af arbejder og anvendte materialer skal  

 afleveres ved færdiggørelsen." Der blev derefter foretaget besigtigelse den 11. oktober  

 1999. I notatet herfra er bl.a. følgende anført:
 " ..
 Følgende blev påtalt:
Det blev anbefalet af undertegnede at anvende en  

 færdigblandet mørtel X til grater og rygning.
Udførelse  

 af grater og rygning skal udføres samme dag,  

 således at mørtlen/beskæringen udføres i én  

 arbejdsgang, så der ikke opstår "lagdeling" i  

 mørtlen.
 Bindinger og grater var ikke udført  

 tilfredsstillende.
.." Der blev på ny foretaget besigtigelse den 13.  

 oktober og igen den 15. oktober.
I notat vedr. denne besigtigelse er det  

 anført:
 "Domestikbygnig.
 Alle udførte grater og rygning kasseres.
På de to grater mod vest er der anvendt  

 kalkmørtel Der er anvendt forskellige mørteltyper, og arbejdet  

 er ikke udført i én arbejdsgang.
 Beskæringerne er uensartet og ikke udført  

 korrekt overalt.
 Der er påbegyndte revnedannelser af afskalninger i  

 mørtlen.
 De to grater på vestsiden er udført for  

 høje og slutter i forskellig højde mod skorsten.
 Knækkede gratsten er repareret med kit/sort bej.
 Oprydning, rengøring af belægninger omkring  

 domestikbygning skal foretages nu.
 ..
Det kræves, at tagarbejdet udføres af  

 kvalificerede murersvende, der har kendskab til oplægning af tagsten og  

 udførelse af grater/rygninge lagt i mørtel.
Dette har vist sig  

 ikke at være tilfældet.
.." På dette tidspunkt opstod der uenighed mellem  

 voldgiftsdommeren og indklagede om skader på tagsten.
Indklagede  

 meddelte, at han efter personlig optælling ville optage ca. 110-150  

 tagsten med skader i glaseringen, men krævede ekstrabetaling for sten  

 og optagning.
Voldgiftsmanden svarede hertil ved skrivelse af 15. oktober  

 1999, at han ikke ville godkende tagsten med skader i glaseringen.  

 Udskiftningen var indklagedes ansvar og ville ikke blive betalt.
Ved  

 aflevering ville evt. skadede sten blive kasseret.
Efter varsel i besigtigelsesnotat af 23. november 1999,  

 der samme dag blev tilsendt indklagede, blev der den 1. december 1999 afholdt  

 afleveringsforretning.
Indklagede gav ikke møde.
Det er i  

 voldgiftsdommerens notat, der er fremsendt til indklagede, anført:
 "Ved gennemgangen kunne følgende  

 konstateres:
Hovedbygning Vindue ved køkken og vindue mod vandet.
 Fugemasse udskiftes med en mørtelreparation og  

 malerrepareres.
 Pudsreparation og malerbehandling skal udføres.
 Stillads har endvidere beskadiget malerbehandlingen  

 på den ene markises udskyderarm.
 Eftergås af maler.
 Malerarbejde foretages.
 Oprensning og afrensning af mosaikbrosten foretages, evt.  

 enkelte udskiftninger.
 Arbejdet er foretaget fra indgangsportalens zinktag uden  

 afdækning.
 Klager forbeholder sig ret til en tidsfrist på et  

 år for konstatering af skader.
 Malerreparation foretages.
 Domestikbygning:
 Grat omlægges.
 Malerreparation foretages.
 Det er undertegnedes vurdering, at omkostningerne til  

 afhjælpning af manglerne udgør 22.500,00 kr. inkl. moms, heraf  

 udgør 6.500,00 inkl. moms for malerbehandling af vandskade, som er  

 angivet i skønsmandens tillægserklæring nr. 2.
Det skal bemærkes, at afhjælpningen er  

 foretaget uprofessionelt.
I forbindelse med besigtigelserne er arbejdet  

 jævnligt kasseret og ændret/omlagt to til tre gange.
Dette har  

 medført et usædvanligt større tilsyn end normalt, i alt  

 19 gange.
 Undertegnedes virksomhed har endvidere været  

 behjælpelig med fremskaffelse af ekstra tagsten til udbedring af  

 taget.
 Omkostningerne hertil udgør kr. 1.032,50 inkl.  

 moms.
 ..
 I henhold til Voldgiftsrettens protokollat blev der  

 indgået forlig om indklagedes ret til udbedring af mangler inden  

 01.12.1999.
 Som angivet ovenstående er der konstateret mangler  

 og ikke foretagne udbedringer for i alt kr. 22.500,00 inkl. moms og manglende  

 betaling af faktura kr. 1.032,50 i alt kr. 23.532,50 inkl. moms.
Jeg skal hermed indstille, at der bliver afsagt kendelse  

 på ovennævnte beløb samt, at der i kendelsen indgår  

 en etårig garantiaflevering den 01.12.2000." Samtidig hermed fremsendte voldgiftsdommeren sin  

 slutopgørelse for tilsyn.
Opgørelsen er sålydende:
 "Slutopgørelse i forbindelse med tilsyn af  

 afhjælpningsarbejder i forbindelse med omlægning af tag.
18 timer Á kr. 675,00 Kr. 12.150,00 12 timer Á kr. 450,00 Kr. 5.400,00 6 timer Á kr. 305,00 Kr. 1.830,00 935 km. kørsel Á kr.     2,48 Kr. 2.318,80 Kr. 21.698,80 Modtaget aconto - Kr. 14.000,00 Kr. 7.698,80 MOMS 25 % Kr. 1.924,70 Kr. 9.623,50" Umiddelbart efter fremsendelsen af afleveringsforretningen  

 betalte indklagede voldgiftsdommerens faktura for teglsten på 1.032,50  

 kr.
Restbeløbet for tilsyn, 9.623,50 kr., er ikke betalt.
 Indklagede betalte 22.500 inkl. moms til klageren den 10.  

 januar 2000, idet indklagedes advokat bemærkede, at denne betaling ikke  

 var udtryk for en anerkendelse af indholdet af voldgiftsdommerens  

 erklæring om afleveringsforretningen, ligesom det ej heller var udtryk  

 for en anerkendelse af den måde, hvorpå tilsynet var blevet  

 udført.
 I processkrift af 10. januar 2000 anførte  

 indklagedes advokat bl.a.:
 " ..
Tilsynet er udført af 3 forskellige personer, hvor  

 arbejde godkendt af en person efterfølgende kasseres af en anden,  

 ligesom det i besigtigelsesnotater anføres, at arbejdet kasseres,  

 uanset at afhjælpningsarbejde på denne del endnu ikke er  

 påbegyndt.
Dette er meddelt tilsynet, uden at dette har givet anledning  

 til bemærkning i det følgende notat.
Generelt har indklagedes  

 bemærkninger til besigtigelsesnotater ikke givet anledning til  

 bemærkninger i følgende notater, hvorimod klagers  

 bemærkninger og oplysninger til tilsynet i vidt omfang er medtaget i  

 besigtigelsesnotater.
Endvidere er der foretaget tilsyn, uagtet man var  

 bekendt med, at der ikke var arbejde på pladsen.
Herudover skal det bemærkes, at den  

 tilsynsførende voldgiftsdommer ensidigt og vedholdende har fastholdt,  

 at omlægningen af taget skulle ske i overensstemmelse med Tegl 36,  

 medens det for voldgiftsretten indgåede forlig henviser til  

 skønserklæring af 27. juli 1998, hvori det anføres:  

 " i overensstemmelse med gældende retningslinier som på  

 udførelsestidspunktet var Murerfagets byggeblad nr. 33-januar  

 1991." Endvidere har den tilsynsførende voldgiftsmand,  

  .., ensidigt besluttet, at indklagede ikke har krav på betaling for  

 udskiftning af tagsten med skader i glaseringen som følge af  

 frostsprængninger.
Endelig anfører den tilsynsførende  

 voldgiftsdommer ..at han har været behjælpelig med fremskaffelse  

 af ekstra tagsten.
Indklagede har ikke bedt om denne hjælp, hvorimod  

 klageren har bestilt dette hos tilsynet.
Det bemærkes, at halvdelen af  

 de af tilsynet leverede tagsten var af forkert type.
 På de anførte områder må det  

 konstateres, at den tilsynsførende voldgiftsdommer har overskredet sin  

 kompetence.
.." Den 19. januar 2000 fremsendte voldgiftsdommeren  

 følgende supplerende redegørelse vedrørende indklagedes  

 afhjælpning:
 "Klager kontaktede undertegnede for ca. 14 dage siden  

 og oplyste, at grater på domestikbygningen løsnede sig.
Den 14. besigtigedes bygningen.
Der kunne konstateres  

 kraftige afskalninger af mørtlen på den venstre grat mod  

 gårdspladsen.
På den højre grat kunne kun ses afskalninger  

 af en lille mørtelflis.
 Det må forventes, at begge grater skal  

 udskiftes.
 Under afhjælpningsperioden blev det påtalt af  

 undertegnede, at der på de to grater var anvendt en forkert  

 mørtel, og at graterne ikke var udført i én arbejdsgang.  

 Indklagede bedyrede, at dette var ændret og udført som  

 aftalt.
 Da usikkerheden om udførelsen af de to grater var  

 stor, indstillede jeg i afleveringsnotatet af 08.12.99, at den udførte  

 afhjælpning skulle indgå i en etårig afleveringsgaranti til  

 01.12.2000. Dette bør fastholdes.
De to grater, som der allerede nu er konstateret skader  

 på, skal omlægges helt.
Omkostningerne til denne udbedring  

 skønnes at andrage ca. 12.000 kr. ekskl. moms." Indklagedes advokat protesterede ved skrivelse af 20.  

 januar 2000 mod denne besigtigelse og resultat heraf, ligesom han  

 anførte, at "den tilsynsførende voldgiftsdommers ensidige  

 besigtigelse af ejendommen uden underretning til sagens parter, rejser  

 spørgsmål om habilitet." Voldgiftsretten har på denne baggrund besluttet at  

 genoptage den mundtlige forhandling med henblik på afsigelse af en  

 endelig kendelse, efter at parterne havde haft lejlighed til at kommentere  

 det passerede.
 Under denne forhandling har klageren nedlagt påstand  

 om, at indklagede tilpligtes at betale 15.000,00 kr. inkl. moms samt  

 sagsomkostninger for tiden efter den første mundtlige forhandling.
 Indklagede har nedlagt påstand om, at den  

 tilsynsførende voldgiftsdommer er inhabil ved sagens behandling, at  

 indklagede frifindes for klagerens påstand, subsidiært at  

 afgørelsen om betaling af yderligere 15.000 kr. henskydes til efter 1  

 års gennemgangen den 1. december 2000, og endelig at regningen for det  

 udøvede tilsyn nedsættes.
 Indklagede har under den mundtlige forhandling oplyst, at  

 han alene har anvendt faglærte håndværkere til arbejdets  

 færdiggørelse.
Voldgiftsretten finder ikke, at den tilsynsførende  

 voldgiftsdommer på grund af det tilsyn, der er udført, er  

 inhabil ved sagens fortsatte behandling.
Tilsynet er udført af den  

 tilsynsførende voldgiftsdommer som neutral voldgiftsdommer som led i  

 et forlig og er således ikke udført efter reglerne i AB 92. Det  

 er alene indklagedes afhjælpningsarbejder, der er  omfattet af AB 92.  

 De instruktioner, voldgiftsdommeren har givet indklagede, er i  

 overensstemmelse med gældende normer.
Således er hans henvisning  

 til, at arbejdet skulle udføres i overensstemmelse med Tegl 36 ikke  

 forskellig fra de retningslinier, der findes i Murerfagets byggeblad nr.  

 33-januar 1991. Det blev allerede under den oprindelige forhandling oplyst,  

 at den tilsynsførende voldgiftsdommer på grund af bortrejse til  

 udlandet ikke personligt kunne udføre tilsynet i hele perioden.  

 Indklagede har været indkaldt til den egentlige afleveringsforretning  

 den 1. december 1999, men udeblev.
Efterfølgende har voldgiftsdommeren  

 uden formel indkaldelse af parterne konstateret, at der var opstået  

 skader på 2 grater, som oprindeligt var henskudt til 1års  

 gennemgangen.
Voldgiftsdommerens opfattelse er ikke bestridt.
Voldgiftsretten lægger i overensstemmelse med det af  

 den tilsynsførende voldgiftsdommer konstaterede til grund, at graterne  

 skal omlægges nu, og at udgifterne hertil udgør 15.000 kr. inkl.  

 moms.
Da omlægningen er forårsaget af indklagedes arbejde, skal  

 indklagede betale dette beløb til klageren.
Under hensyn til det meget betydelige antal tilsyn, som  

 voldgiftsdommeren har fundet påkrævet, finder den samlede  

 voldgiftsret ikke at kunne kritisere den timeopgørelse og afregning,  

 som voldgiftsdommeren har fremsendt.
Restregningen skal derfor nu betales som  

 en del af Voldgiftsrettens omkostninger.
 Voldgiftsretten bemærker, at afleveringsforretningen  

 i henhold til AB 92 må anses som foretaget den 1. december 1999.
 Da indklagede i tiden efter det indgåede forlig har  

 påført klageren sagsomkostninger, finder voldgiftsretten, at  

 indklagede udover det ved forliget fastsatte beløb skal betale  

 yderligere sagsomkostninger med 7.500 kr. inkl. moms til klageren.
 Thi bestemmes:
 Inden 14 dage skal indklagede betale 15.000 kr. til  

 klageren.
 Inden samme frist skal indklagede til klageren betale  

 yderligere sagsomkostninger med 7.500 kr. samt Voldgiftsnævnets  

 omkostninger efter særskilt opgørelse.
