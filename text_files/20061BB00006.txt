Fremsat den 10. oktober 2006 af  

 Poul Henrik Hedeboe (SF), Steen Gade (SF),  

 Anne Grete Holmsgaard (SF),  

 Morten Homann (SF) og Ole Sohn (SF) Forslag til folketingsbeslutning om  

 kommunal adgang for Københavns og Århus Kommuner til at indføre  

 trafikbetalingssystemer Folketinget pålægger regeringen at fremsætte et lovforslag, som  

 giver kommunerne København og Århus hjemmel til at indføre betalingssystemer  

 til regulering af trafik og fremme af miljøhensyn.
Det forudsættes, at  

 provenuet fra sådanne ordninger skal anvendes til fremme af diverse  

 trafiksystemer.
 Hjemmelen foreslås ophævet i forbindelse med en fremtidig  

 forventet indførelse af et roadpricing system for hele Danmark.
Bemærkninger til forslaget Forslaget er, med en række ændringer, en genfremsættelse af  

 beslutningsforslag nr.
B 2 fra folketingsåret 2005-06.
I forhold til B 2 fra forrige folketingsår er  

 beslutningsforslaget ændret fra at give alle kommuner adgang til at indføre  

 trafikbetalingssystemer til kun at omfatte adgang for Københavns og Århus  

 Kommuner  

 til at indføre trafikbetalingssystemer.
Hermed tager forslagsstillerne højde  

 for noget af den kritik, der blev fremført mod B 2 imod de potentielt store  

 etableringsomkostninger ved anlæg af betalingsringe/bompenge, som ville  

 komme,  

 hvis f.eks. de 6 største byer i Danmark ville gøre brug af adgangen.
Desuden foreslås det i nærværende beslutningsforslag, at  

 hjemmelen bortfalder, når/hvis der indføres et generelt roadpricingsystem i  

 Danmark, hvilket er medtaget for at understrege, at forslagsstillerne ser  

 roadpricing som fremtidens trafikreguleringssystem med principielt samme  

 funktion som bompenge.
Roadpricing er imidlertid formentlig først udviklet  

 til  

 praktisk realistisk brug om 6-7 år.
 Dette beslutningsforslag beskæftiger sig således  

 trængselsmæssigt med Danmarks to mest belastede byområder, som efter  

 forslagsstillernes mening ikke kan vente på en landsdækkende  

 trængselsregulering i form af roadpricing.
 Siden fremsættelsen af B 2 i forrige folketingsår er der også  

 kommet en række undersøgelser og forsøgsevalueringer, som af  

 forslagsstillerne  

 forventes at have aktualiseret debatten om bompenge betydeligt.
Stockholms forsøg med bompenge er blevet afsluttet og vurderet  

 med et meget positivt resultat til følge, som da også har medført, at der i  

 Stockholm  

 er et folkeflertal for en videreførelse af forsøget.
Se  

  

 http://www.stockholmsforsoket.se/  

.
 Londons bompengeordning er så stor en succes, at det dækkede  

 område nu skal udvides, se  

  

 http://www.cclondon.com/  

.
 Det blev tidligt klart, at Londons transporterhverv vandt på  

 bompengeordningen, da betalingen mere end opvejede den sparede tid.
De øvrige erhverv beliggende inden for Londons betalingszone  

 havde ved etableringen en mindre tilbagegang, som nu er vendt, således at  

 erhvervsudviklingen inden for zonen er på højde med udviklingen udenfor.
Se  

  

 http://www.tfl.gov.uk/tfl/cclondon/pdfs/FourthAnnualReportFinal.pdf  

.
 Den seneste vismandsrapport  

  

 http://www.dors.dk/rapp/f06/kap3.pdf  



  

 beskæftigede  


  

 sig også med  


  

 bompenge-  

 problematikken og vurderede, at det nationaløkonomisk er en god ide at  

 indføre  

 en betalingsring i København.
Endvidere er Center for Trafik og Transport på DTU kommet med  

 en række fremtidsscenarier for transport i Danmark.
Heraf fremgår det, »at  

 dansk trafik styrer direkte mod et sammenbrud« i form af trængsels- og  

 miljøgener, hvis vi ikke drastisk ændrer trafikpolitik.
Generelle bemærkninger Trængselsproblemerne med alt for mange biler i de store byer  

 skal stoppes.
Specielt København og Århus er hårdt plaget af trafik.  

 Biltrafikken er alene siden 1990 vokset med over 30 pct. (Kilde:  

 Vejdirektoratets hjemmeside  

  

 www.vd.dk  

  

 ). Luften forurenes dagligt med kulilte,  

 kvælstofilter, kulbrinter, ozon, partikler og benzen, stoffer som tilsammen  

 er  

 giftige og allergi- og kræftfremkaldende medfører for tidlige dødsfald,  

 hjerte-kar-sygdomme  

 og luftvejslidelser.
Desuden medfører både den sundhedsskadelige  

 luftforurening  

 i byerne og de hastigt voksende køproblemer flere hundredetusinde dage med  

 tabt  

 arbejdsfortjeneste pga. flere sygedage og ringere produktivitet.
Samtidig er  

 mange boliger plaget af støj fra biltrafik.
Trafikken er ikke kun et miljø- og sundhedsproblem.
Den er også  

 blevet et problem for trafikanterne selv.
De daglige lange køer på  

 indfaldsvejene til de største byer viser, at vejene og det øvrige  

 trafiksystem  

 ikke kan bære de store mængder biltrafik.
Trafikministeriets »projekt  

 trængsel«  

 viser således, at trafikanterne i hovedstadsområdet dagligt spilder 100.000  

 timer på vejnettet på grund af trængsel.
I det scenario, som Center for Trafik og Transport på DTU for  

 nylig har lavet som en fremskrivning af den nuværende trafikpolitik, fremgår  

 det, at trængsel om 25 år vil koste samfundet 30 mia. kr. om året, og her vil  

 hovedstadsområdet  

 alene tegne sig for halvdelen af beløbet.
Denne udvikling svarer til en  

 tredobling af det nuværende niveau.
 Bilerne optager stadig mere og mere plads i byernes rum, hvor  

 gader, veje, pladser og gårdrum ellers kunne have været brugt til kollektiv  

 trafik, cykelstier, legepladser og friarealer.
Det er ikke kun et dansk fænomen.
Over hele Europa er de store  

 byer ved at sande til i trafik, og derfor finder man det flere og flere  

 steder  

 nødvendigt at indføre forskellige løsninger på trængselsproblemerne.
Forholdene er naturligvis forskellige fra by til by, og derfor  

 er der også brug for forskellige løsninger.
Andre steder  bl.a. i  

 Stockholm og  

 London  har man indført trængselsafgifter med stor succes.
Efter at  

 Stockholm  

 indførte trængselsafgifter fra nytår, er antallet af biler faldet med 20 pct.  

 i  

 dele af Stockholm.
Styrken ved at benytte vejafgifter som supplement til andre  

 foranstaltninger til at nedbringe trafikken er, at der gives et ekstra  

 incitament til, at de, der har mindst behov for bilen, kan fravælge denne,  

 hvorved de, der har mest brug for den, sammen med f.eks. busser, kommer  

 lettere  

 og hurtigere frem.
Samtidig er det netop i de store byer, at der er et reelt  

 alternativ til bilkørsel i form af et velfungerende kollektivt trafiksystem,  

 og  

 mange ture er korte, hvorved cyklen er et effektivt og billigt alternativ.  

 Yderligere kan provenuet fra betalingsringen anvendes til at finansiere en  

 udbygning af den kollektive trafik, når denne ikke fungerer optimalt.
Det er i denne forbindelse ikke hensigten med  

 beslutningsforslaget blot at skaffe ekstra provenu til kommunekasserne, der  

 med  

 regeringens økonomiske politik er meget slunkne.
Derfor indeholder forslaget  

 en  

 målretning af, hvorledes provenuet fra trængselsafgifter kan anvendes.
Det forudsættes således, at provenuet bruges til at finansiere  

 anlægs- og driftsudgifter i forbindelse med trafikanlæg som veje, baner,  

 cykelfaciliteter og lign.
Provenuet kan ligeledes anvendes til at finansiere  

 drift af kollektiv trafik, da det i storbyerne oftest er den mest effektive  

 måde af løse trængselsproblemerne på, hvis man kan øge kapaciteten i den  

 kollektive  

 trafik og gøre den tilstrækkelig attraktiv.
 Det er forslagsstillernes opfattelse, at der med fordel kan  

 etableres betalingssystemer i København og Århus.
Skriftlig fremsættelse Poul Henrik Hedeboe  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om kommunal adgang for Københavns og Århus Kommuner til  

 at  

 indføre trafikbetalingssystemer.
(Beslutningsforslag nr.
B 6).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
