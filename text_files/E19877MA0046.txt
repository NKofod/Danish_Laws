 Direktoratet for Toldvæsenet har på baggrund af en undersøgelse rejst  

 spørgsmål om omfanget af momspligten for erhvervsvirksomheders  

 udlejning/udlån af ferielejligheder til personalet.
 En undersøgelse af praksis viser, at udlejning til ansatte sker uden  

 avance, ligesom virksomhederne i de fleste tilfælde ikke beregner moms af  

 udlejningen og ikke medregner moms af omkostninger vedrørende  

 ferielejlighederne til den indgående moms.
 Efter direktoratets opfattelse kan erhvervsvirksomheders udlejning/udlån  

 af ferielejligheder, eventuelt i form af time-shares, til personalet i  

 tilfælde, hvor der ikke samtidig fra virksomheden sker udlejning af andre  

 faciliteter, f eks cafeteriedrift eller den fremstår som hoteldrift, ikke  

 anses som erhvervsmæssig virksomhed.
 Nævnet har tiltrådt direktoratets opfattelse som en præcisering af den  

 tidligere afgørelse (nr. 592). Spørgsmålet om, hvorvidt en sådan  

 udlejning/udlån er erhvervsmæssig, således at virksomheden omfattes af  

 momspligten, må herefter bero på en konkret vurdering.
 Nævnet har tillige tiltrådt direktoratets opfattelse af, at moms af indkøb  

 i forbindelse med sådan ikke erhvervsmæssig udlejning/udlån uden avance til  

 personaleet, ikke kan medregnes til den indgående moms, efter lovens § 16,  

 stk. 3.
 Afgørelsen supplerer Mn.592. Se også Mn.593.
