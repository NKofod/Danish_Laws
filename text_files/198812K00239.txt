Nr LSF 239 Forslag til Lov om ændring af personskatteloven (Lempelse af formueskatten  

 for hovedaktionærer) Fremsat af skatteministeren (Fogh Rasmussen) den 3. maj 1989 Vedtaget ved tredjebehandling den 2. juni 1989 Lov nr. 386 af 07/06/1989 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988, som ændret ved lov nr. 841  

 af 21. december 1988, indsættes efter § 19:
»§ 19 a.
Den del af formueskatten, der vedrører hovedaktionæraktier i  

 selskaber omfattet af selskabsskattelovens § 1, stk. 1, nr. 1-2, nedsættes  

 med 60 pct., jf. stk. 2-4.
 Stk. 2. Som hovedaktionæraktier anses aktier eller anparter, der ejes af  

 skattepligtige omfattet af aktieavancebeskatningslovens § 4, stk. 2-3, og  

 hvor fortjeneste og tab ved afståelse opgøres efter  

 aktieavancebeskatningslovens § 6.
Stk. 3. Formueskat vedrørende hovedaktionæraktier beregnes som den del af  

 den efter §§ 18-19 beregnede formueskat, der efter forholdet mellem den  

 formueskattepligtige værdi af aktierne og den skattepligtige formue kan  

 henføres til aktierne.
Opnår den skattepligtige nedslag i indkomstskatten til  

 staten efter § 19, stk. 2, nedsættes den efter §§ 18 og 19 beregnede  

 formueskat med et tilsvarende beløb inden beregningen af den del, der kan  

 henføres til aktierne.
Stk. 4. For ægtefæller omfattet af § 19, stk. 3, foretages nedsættelsen i  

 ægtefællernes samlede formueskat efter nedslag i henhold til § 19, stk.  

 5.« § 2 Loven har virkning fra og med indkomståret 1989.
Oprindeligt fremsat forslag § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988, som ændret ved lov nr. 841  

 af 21. december 1988, indsættes efter § 19:
»§ 19 a.
Den del af formueskatten, der vedrører hovedaktionæraktier i  

 selskaber omfattet af selskabsskattelovens § 1, stk. 1, nr. 1-2, nedsættes  

 med 60 pct., jf. stk. 2-4.
 Stk. 2. Som hovedaktionæraktier anses aktier eller anparter, der ejes af  

 skattepligtige omfattet af aktieavancebeskatningslovens § 4, stk. 2-3, og  

 hvor fortjeneste og tab ved afståelse opgøres efter  

 aktieavancebeskatningslovens § 6.
 Stk. 3. Formueskat vedrørende hovedaktionæraktier beregnes som den del af  

 den efter §§ 18-19 beregnede formueskat, der efter forholdet mellem den  

 formueskattepligtige værdi af aktierne og den skattepligtige formue kan  

 henføres til aktierne.
Stk. 4. For ægtefæller omfattet af § 19, stk. 3, foretages nedsættelsen i  

 ægtefællernes samlede formueskat efter nedslag i henhold til § 19, stk.  

 5.« § 2 Loven har virkning fra og med indkomståret 1989.
Bemærkninger til lovforslaget Almindelige bemærkninger Lovforslaget går ud på at lempe hovedaktionærers formueskat i  

 overensstemmelse med aftalen mellem parterne bag den lempelse af  

 formueskatten, der blev vedtaget i Folketinget ved 3. behandlingen den 16.  

 december 1988, jf. lov nr. 841 af 21. december 1988. Efter denne lov  

 nedtrappes formueskatteprocenten fra 2,2 pct. til 1 pct. i årene 1989-91.  

 Endvidere får ægtefæller hvert sit bundfradrag og kan overføre et uudnyttet  

 bundfradrag ved beregningen af formueskatten.
I betænkningen fra skatte- og afgiftsudvalget over L 83 (forslag til lov  

 om ændring af personskatteloven) anfører flertallet (Det Konservative  

 Folkepartis, Venstres, Det Radikale Venstres, Fremskridtspartiets,  

 Centrum-Demokraternes og Kristeligt Folkepartis medlemmer af udvalget) bl.a.,  

 at »flertallet er enige om, at der består et særligt problem for  

 hovedaktionærer, der for at betale formueskatten skal hæve indkomstbeskattede  

 midler i selskabet.
Flertallet har noteret sig, at regeringen vil fremsætte  

 lovforslag til løsning af hovedaktionærers formueskatteproblemer inden for en  

 ramme på 100 mill. kr.
Lovforslaget fremsættes til vedtagelse i indeværende  

 folketingsår.«.
Hovedaktionærer vil som oftest være henvist til at finansiere betalingen  

 af deres formueskat ved at trække midler ud af selskabet i form af udbytte,  

 løn, tantieme eller andet.
Dette medfører en belastning af selskabet, der  

 langt overstiger det beløb, der skal betales i formueskat.
Dette skyldes, at  

 udbetalingerne fra selskabet tillige skal finansiere den indkomstskat, som  

 aktionæren skal betale af det modtagne beløb.
Dette er tilfældet, selv om  

 beløbet anvendes til skattebetaling.
Formueskatten på aktier mindsker  

 selskabernes konsolidering og virker derfor hæmmende på erhvervsudviklingen  

 og konkurrenceevnen.
Eksempel Belastning af selskab ved finansiering af formueskat.
 Gældende regler.
 (* 1) Løn er fradragsberettiget.
 (* 2) Udbytte er ikke fradragsberettiget.
 Som det ses af eksemplet, dræner formueskatten selskabet for kapital, der  

 i stedet kunne være anvendt til nye investeringer.
For at afbøde dette problem for selskaberne, foreslår regeringen, at  

 formueskatten på aktierne nedsættes med 60 pct.
De beløb, som selskaberne  

 skal udbetale for at finansiere formueskatten på aktierne, vil derfor blive  

 mere end halveret, uanset om beløbet udbetales som udbytte, løn eller andet.
Eksempel Belastning af selskab ved finansiering af formueskat.
 Nedslag i formueskat 60 pct.
(* 1) Heraf selskabsskat: - 160, personskat: + 220 (* 2) Heraf selskabsskat: - 64, personskat: + 88 Administrative og provenumæssige virkninger Lovforslaget indebærer ikke væsentlige administrative konsekvenser.
Det er forbundet med overordentlig stor usikkerhed at skønne over  

 forslagets provenumæssige konsekvenser, da der ikke foreligger statistiske  

 oplysninger om antallet af hovedaktionærer, sammensætningen af deres  

 skattepligtige formue og deres formueskat.
Det årlige provenutab kan med den  

 nævnte usikkerhed anslås at blive i størrelsesordenen 100 mill. kr. for 1989  

 og de følgende år.
Bemærkninger til de enkelte bestemmelser Til § 1 Efter lovforslaget nedsættes formueskatten beregnet efter de gældende  

 regler incl. skatteloftnedslag med 60 pct. af den del, der kan henføres til  

 hovedaktionæraktier.
Der kan kun opnås nedslag i forbindelse med aktier i selskaber omfattet af  

 selskabsskattelovens § 1, stk. 1, nr. 1-2, dvs. registrerede aktie- og  

 anpartsselskaber samt aktieselskabslignende selskaber.
Det er tillige en  

 betingelse, at aktierne anses som hovedaktionæraktier efter reglerne i  

 aktieavancebeskatningsloven.
Den skattepligtige skal således eje mindst 25  

 pct. af aktiekapitalen eller råde over med end 50 pct. af stemmeværdien.
Ved  

 bedømmelsen heraf skal der tillige tages hensyn til aktier, der besiddes af  

 den skattepligtiges nærtstående eller selskaber, hvori den skattepligtige har  

 en bestemmende indflydelse.
Det er derimod uden betydning, hvor længe  

 aktierne har været i aktionærens besiddelse, blot fortjeneste og tab ved  

 afståelse skal opgøres efter gennemsnitsmetoden anført i  

 aktieavancebeskatningslovens § 6.
Formueskatten på hovedaktionæraktier beregnes som den del af den samlede  

 formueskat efter skatteloftsnedslag, der efter forholdet mellem den  

 skattemæssige værdi af aktierne og den skattepligtige formue kan henføres til  

 aktierne.
Overstiger den skattemæssige værdi af aktierne den skattepligtige  

 formue, henføres hele formueskatten til aktierne.
Nedslaget kan således ikke  

 overstige 60 pct. af formueskatten efter skatteloftsnedslag.
For samlevende ægtefæller foretages nedslag i formueskatten efter det  

 vandrette skatteloft i ægtefællernes samlede formueskat, inden nedsættelsen  

 fordeles mellem ægtefællerne.
Efter forslaget skal nedsættelsen af  

 formueskatten på hovedaktionæraktier for ægtefæller ske i ægtefællernes  

 samlede formueskat efter skatteloftsnedslag, men inden fordeling mellem  

 ægtefællerne.
Til § 2 Lovforslaget har virkning fra og med indkomståret 1989.
Efter 2. behandlingen den 30. maj 1989 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988, som ændret ved lov nr. 841  

 af 21. december 1988, indsættes efter § 19:
»§ 19 a.
Den del af formueskatten, der vedrører hovedaktionæraktier i  

 selskaber omfattet af selskabsskattelovens § 1, stk. 1, nr. 1-2, nedsættes  

 med 60 pct., jf. stk. 2-4.
 Stk. 2. Som hovedaktionæraktier anses aktier eller anparter, der ejes af  

 skattepligtige omfattet af aktieavancebeskatningslovens § 4, stk. 2-3, og  

 hvor fortjeneste og tab ved afståelse opgøres efter  

 aktieavancebeskatningslovens § 6.
Stk. 3. Formueskat vedrørende hovedaktionæraktier beregnes som den del af  

 den efter §§ 18-19 beregnede formueskat, der efter forholdet mellem den  

 formueskattepligtige værdi af aktierne og den skattepligtige formue kan  

 henføres til aktierne.
Opnår den skattepligtige nedslag i indkomstskatten til  

 staten efter § 19, stk. 2, nedsættes den efter §§ 18 og 19 beregnede  

 formueskat med et tilsvarende beløb inden beregningen af den del, der kan  

 henføres til aktierne.
Stk. 4. For ægtefæller omfattet af § 19, stk. 3, foretages nedsættelsen i  

 ægtefællernes samlede formueskat efter nedslag i henhold til § 19, stk.  

 5.« § 2 Loven har virkning fra og med indkomståret 1989.
