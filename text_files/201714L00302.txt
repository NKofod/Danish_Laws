Betænkning afgivet af Miljø- og Fødevareudvalget den 29. november 2017 Betænkning over Forslag til lov om ændring af lov om jagt og vildtforvaltning og lov om naturbeskyttelse (Mulighed for fastsættelse af nærmere regler om jagt med visse rovfugle, tidsbegrænsede initiativer, jagtformer, fodring af vildt og ændring af regler om jagttegn samt ophævelse af krav om dispensation til visse til- og ombygninger inden for skovbyggelinjen i landzone) [af miljø- og fødevareministeren (Esben Lunde Larsen)]:
1. Ændringsforslag Miljø- og fødevareministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 9. november 2017 og var til 1. behandling den 14. november 2017. Lovforslaget blev efter 1. behandling henvist til behandling i Miljø- og Fødevareudvalget.
Møder Udvalget har behandlet lovforslaget i 2 møder.
Høring Et udkast til lovforslag om ændring af lov om jagt og vildforvaltning har inden fremsættelsen været sendt i høring, og miljø- og fødevareministeren sendte den 6. september 2017 dette udkast til udvalget, jf.
MOF alm. del  bilag 593 (folketingsåret 2016-17).
Et udkast til lovforslag om ændring af lov om naturbeskyttelse har inden fremsættelsen været sendt i høring, og miljø- og fødevareministeren sendte den 8. september 2017 dette udkast til udvalget, jf.
MOF alm. del  bilag 604 (folketingsåret 2016-17).
 Den 9. november 2017 sendte miljø- og fødevareministeren de indkomne høringssvar og et notat herom til udvalget.
Spørgsmål Udvalget har stillet 2 spørgsmål til miljø- og fødevareministeren til skriftlig besvarelse, som denne har besvaret.
3. Indstillinger Et flertal i udvalget (DF, V, LA og KF) indstiller lovforslaget til vedtagelse med de stillede ændringsforslag.
Et mindretal i udvalget (S, EL, ALT, RV og SF) indstiller lovforslaget til forkastelse ved 3. behandling.
Mindretallet stemmer imod de stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af miljø- og fødevareministeren, tiltrådt af et flertal (DF, V, LA og KF):
 1) I undertitlen indsættes efter »rovfugle,«: »jagttider,«.
[Ændring af undertitel som følge af ophævelse af reglen om, at der ikke bør drives jagt i perioden 1. februar  31. august] Til § 1 2) Efter nr. 1 indsættes som nyt nummer:
 »01. § 3, stk. 2, nr. 4, ophæves.
Nr. 5 og 6 bliver herefter nr. 4 og 5.« [Ophævelse af reglen om, at der ikke bør drives jagt i perioden 1. februar  31. august] 3) Efter nr. 9 indsættes som nyt nummer:
»02. I § 46, stk. 1, og § 52, stk. 4, nr. 1, ændres »§ 28« til: »§ 28, stk. 1,«.« [Konsekvensændring] 4) Efter nr. 10 indsættes som nyt nummer:
»03. I § 54, stk. 1, nr. 1, ændres »§ 28« til: »§ 28, stk. 1«.« [Konsevensændring] Bemærkninger Til nr. 1 I lovforslagets undertitel tilføjes »jagttider« som følge af ændringsforslag nr. 2 om ophævelse af reglen om, at der ikke bør drives jagt i perioden 1. februar  31. august.
Til nr. 2 Af jagt- og vildtforvaltningslovens § 3, stk. 1, fremgår, at der kun må drives jagt på vildt, der er fastsat jagttid for, og kun inden for den jagttid, der er fastsat for arten.
Af stk. 2 fremgår seks principper, der indgår, når der fastsættes jagttider for de enkelte vildtarter.
Et af principperne lyder: »Der bør ikke drives jagt i perioden 1. februar  31. august«, jf. § 3, stk. 2, nr. 4  også kaldet »bør«-reglen.
 Det foreslås, at § 3, stk. 2, nr. 4, ophæves.
Efter EU-retten skal Danmark tage hensyn til en række beskyttede arter.
I følge habitatdirektivet skal det bl.a. sikres, at der ikke sker »forsætlig forstyrrelse« af arter omfattet af direktivets bilag IV, i særdeleshed i perioder, hvor dyrene yngler, udviser yngelpleje, overvintrer eller vandrer (artikel 12, stk. 1, litra b).
Fuglebeskyttelsesdirektivet omfatter alle arter af vildtlevende fugle i Danmark.
Ifølge fuglebeskyttelsesdirektivet skal der indføres forbud imod forsætligt at forstyrre fuglene navnlig i yngletiden, i det omfang en sådan forstyrrelse har væsentlig betydning for formålet med dette direktiv (artikel 5, litra d).
Det følger endvidere af fuglebeskyttelsesdirektivets artikel 7, stk. 4, at medlemslandene skal drage omsorg for, »at de arter, som omfattes af jagtlovgivningen, ikke jages i redetiden eller i de forskellige faser af yngletiden«.
Når det drejer sig om trækkende fuglearter, må de ikke jages i yngletiden og under deres træk til redebygningsstedet.
Udgangspunktet i fuglebeskyttelsesdirektivet og EU-Domstolens praksis er således, at der ikke kan fastsættes jagttid for fugle i yngle- og træktiden, medmindre der er tale om regulering af skadevoldende fugle, jf. direktivets artikel 9.
 Uanset en ophævelse af § 3, stk. 2, nr. 4, skal de EU-retlige forpligtelser i forhold til beskyttede arter fortsat tages i betragtning i forbindelse med overvejelser om fastsættelse af jagttider  særlig i yngletiden.
Til nr. 3 Konsekvensændring som følge af indsættelse af et stk. 2 i § 28. Den nuværende henvisning i § 46, stk. 1, og § 52, stk. 4, nr. 1, til § 28 bliver herefter til § 28, stk. 1.
Til nr. 4 Konsekvensændring som følge indsættelse af et stk. 2 i § 28. Den nuværende henvisning i § 54, stk. 1, nr. 1, til § 28 bliver herefter til § 28, stk. 1.
Pia Adelsteen (DF) fmd.
Lise Bech (DF) René Christensen (DF) Ib Poulsen (DF) Karina Due (DF) Erling Bonnesen (V) Kristian Pihl Lorentzen (V) Marianne Bredal (V) Torsten Schack Pedersen (V) Anni Matthiesen (V) Hans Christian Schmidt (V) Carsten Bach (LA) Villum Christensen (LA) Mette Abildgaard (KF) Orla Østerby (KF) Bjarne Laustsen (S) Karin Gaardsted (S) Christian Rabjerg Madsen (S) nfmd.
Jesper Petersen (S) Kirsten Brosbøl (S) Simon Kollerup (S) Søren Egge Rasmussen (EL) Maria Reumert Gjerding (EL) Christian Poll (ALT) Nikolaj Amstrup (ALT) Andreas Steenberg (RV) Ida Auken (RV) Trine Torp (SF) Pia Olsen Dyhr (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
