Nærmere fremgår af vedlagte »Nyt fra Danmarks Statistik« af  

 9.5.1989. Virkning indenfor pris- og tidcirkulærets området Herefter ændres bilag 1 i Byggestyrelsens cirkulæreskrivelse af 11.11.1981  

 om pris og tid på bygge- og anlægsarbejder, således at det nye  

 reguleringsindeks lægges til grund i stedet for de to hidtidige indeks.
Bilag  

 1 indeholder en anvisning om indeksregulering af entreprisesummer vedr.  

 byggearbejder,.
Ændringen omfatter ikke løbende sager, men får virkning for arbejder, der  

 udbydes efter 1.7.1989. Andre virkninger Udenfor pris- og tidcirkulærets område forudsættes det, at de enkelte  

 styrelser selv træffer beslutning om at overgå til det nye indeks på de  

 områder, hvor de anvender byggeomkostningsindeks.
Pdv Flemming Lethan NYT FRA DANMARKS STATISTIK Danmarks Statistik offentliggør hermed for første gang Reguleringsindeks  

 for boligbyggeri.
Det ny indeks skal erstatte de to hidtidige  

 byggeomkostningsindeks for hhv. et enfamiliehus og en montagebygget  

 etageejendom.
Disse to indeks vil dog blive beregnet i en overgangsperiode  

 sideløbende med det nye reguleringsindeks.
Beregningsgrundlaget Baggrunden for beregning af et nyt indeks er, at beregningsgrundlaget for  

 de to tidligere indeks ikke mere er ganske tidssvarende.
Boligministeren  

 nedsatte i efteråret 1982 en arbejdsgruppe, der skulle fremkomme med forslag  

 til revision af de to hidtil beregnede indeks.
Forslaget er beskrevet i  

 Redegørelse for revision af byggeomkostningsindeks, Byggestyrelsen 1987.
Arbejdsgruppen har som grundlag for et nyt indeks peget på en bebyggelse,  

 der er opført i Ålborg i 1984 - 1985. Byggeriet er opført af boligselskabet  

 Cimbria som afdeling 6, Mølholm.
Gruppe 4 (bortset fra fælleshuset) i dette  

 byggeri ligger til grund for beregning af indekset.
 Beregningsprincipperne for indekset er ikke ændret væsentligt i forhold  

 til beregningen af de hidtil offentliggjorte indeks:
 - Indekset beregnes som hidtil som et fastvægtindeks baseret på et konkret  

 byggeri.
- Materialepriserne opgøres på grundlag af såvel listepriser som  

 indhentede producentpriser med fradrag af generelle rabatter.
Ved generelle  

 rabatter forstås kvantumrabatter, der ydes til alle købere, og  

 funktionsrabatter, dvs. rabatter ydet til personer med en bestemt funktion  

 (fx håndværkere) uanset den købte mængde.
Ved beregning af de to hidtil  

 offentliggjorte indeks foretages der ikke fradrag af generelle rabatter.  

 Ændringen har kun betydning for beton-, murer-, tømrer-, og snedkervarer,  

 idet der ikke ydes generelle rabatter inden for andre byggematerialer.
 - Lønberegningen sker på grundlag af overenskomstmæssige lønninger  

 (priskuranter) med tillæg af lovpligtige og overenskomstmæssige  

 arbejdsgiverbidrag og fradrag af tilskud til arbejdsgiverne til betaling af  

 disse bidrag (som ved indekset for et enfamiliehus).
 - Avancer, honorarer og moms holdes fortsat uden for beregningen.
 Det nye indeks har 1. januar 1987 som basis, og vil blive beregnet primo  

 hvert kvartal.
Reguleringsindeks for boligbyggeri er opdelt dels i bygningsdelindeks og  

 dels i fagindeks.
Alle fag- og bygningsdelindeks er opdelt i materialeindeks  

 og lønindeks.
Der er sket en udvidelse i antallet af fagindeks set i forhold  

 til indekset for et enfamiliehus, idet der også beregnes et indeks for  

 betonarbejder.
Glarmesterarbejdet indgår derimod ikke i det ny indeks, da der i  

 nybyggeriet fortrinsvis benyttes præfabrikerede vindueselementer.
Dette er  

 også tilfældet med Mølholm-byggeriet; men da der ved andre bygninger - og  

 specielt inden for renoveringsarbejder - fortsat er en del glarmesterarbejde,  

 beregnes der imidlertid et særskilt glarmesterindeks, der er baseret på en  

 opmåling af vinduerne i gruppe 4 i Mølholm-byggeriet.
Ud over specialindekset for glarmesterarbejdet offentliggøres et særligt  

 indeks for tunge betonelementer, idet det udvalgte byggeri ikke indeholder et  

 tilstrækkeligt stort antal forskellige tunge betonelementer.
Dette  

 specialindeks omfatter alene materialeomkostningerne og er baseret på en kurv  

 af betonelementer.
 Fra næste offentliggørelse opdeles VVS-arbejdet i det egentlige  

 VVS-arbejde og blikkenslagerarbejdet.
 Indekset er i lighed med de hidtil offentliggjorte byggeomkostningsindeks  

 påvirket af den omlægning af arbejdsgiverbidragene, som trådte i kraft 1.  

 januar 1988. I Statistiske Efterretninger, bygge- og anlægsvirksomhed, 1988  

 nr. 6 er omlægningen nærmere omtalt.
Omkostningerne vedr. dagpengegodtgørelsen, som arbejdsgiverne fra 1.  

 januar 1989 er forpligtet til at betale for 1. ledighedsdag, indregnes ikke i  

 det nye indeks (hvad de heller ikke gør i de to hidtidige  

 byggeomkostningsindeks). Om vægtgrundlaget I reguleringsindeks for boligbyggeri udgør vægtene for materialer og  

 arbejdsløn hhv. 776 og 224 promille pr. 1. januar 1987. Dette kan  

 sammenholdes med de tilsvarende vægte i de to hidtil offentliggjorte  

 byggeomkostningsindeks.
I indekset for et enfamiliehus er vægten for  

 materialer 697 promille pr. 1. januar 1968, og i indekset for en etageejendom  

 opført som montagebyggeri er vægten for materialer 889 promille pr. 1. januar  

 1968. Udviklingen i indekset I den to-årsperiode som indekset dækker er der sket en stigning i det  

 samlede indeks på 11 pct.
Det er lidt mindre end i de to hidtil  

 offentliggjorte byggeomkostningsindeks.
Indekset for et enfamiliehus er i  

 samme periode steget med ca. 12 pct., mens indekset for en etageejendom er  

 steget med ca. 14 pct.
Materialepriserne er i det nye indeks steget med 10 pct. i løbet af  

 to-årsperioden.
I samme periode er materialepriserne i indekset for et  

 enfamiliehus også steget med ca. 10 pct., mens materialepriserne i indekset  

 for en etageejendom er steget med ca. 14 pct.
Arbejdslønnen er i det nye indeks steget med 13 pct. i løbet af  

 to-årsperioden.
I indekset for et enfamiliehus er arbejdslønnen i denne  

 periode steget med ca. 17 pct., mens arbejdslønnen i indekset for en  

 etageejendom er steget med ca. 11 pct.
Sådan får de mere information I Statistiske Efterretninger, bygge- og anlægsvirksomhed, vil der blive  

 bragt en mere detaljeret omtale af grundlaget for indekset.
 Endvidere findes oplysninger i Danmarks Statistiks Tidsseriedatabank  

 (DSTB).
 Yderligere oplysninger kan fås ved at ringe til:
 Jens Buch, tlf. 31 29 82 22, lokal 2387.
