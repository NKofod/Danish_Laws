Afgørelserne fra de sociale nævn er i god overensstemmelse med  

 gældende regler og den praksis, som Ankestyrelsen har meldt ud gennem  

 SM-Sociale Meddelelser.
Derimod har nogle kommuner et friere forhold til  

 denne praksis.
Afgørelserne fra de sociale nævn er i god overensstemmelse med gældende  

 regler og den praksis, som Ankestyrelsen har meldt ud gennem SM-Sociale  

 Meddelelser.
Derimod har nogle kommuner et friere forhold til denne praksis.
- - - I henhold til § 12, stk. 2 i forretningsorden for de sociale nævn har de  

 enkelte nævn pligt til at orientere Ankestyrelsen om deres praksis og om  

 afgørelser, der kan have principiel betydning.
 Fra Direktoratet for Social Sikring og Bistand og fra statsamterne har  

 Ankestyrelsen som følge af denne bestemmelse modtaget mere end 320 afgørelser  

 i 1994, hvilket er en stigning i forhold til forudgående år.
Bistandsloven Af de modtagne afgørelser vedrører forholdsvis mange bistandslovens §§ 37,  

 46 og 47 samt 25 - 27.
 Det har vist sig, at bruttoficeringen af kontanthjælpen pr. 1. januar 1994  

 har medført en nedgang i antallet af indsendte afgørelser om hjælp efter § 37  

 i forhold til forudgående år, og at de indsendte nævns-afgørelser er i  

 overensstemmelse med bistandslovens regler og Ankestyrelsens praksis på  

 området.
Flere af afgørelserne vedrører kontanthjælp til indvandrere og flygtninge.  

 I disse sager har kommuner i strid med gældende regler og udsendte Sociale  

 Meddelelser givet afslag på kontanthjælp bl.a. under henvisning til, at der  

 ikke var indtruffet nogen social begivenhed i forbindelse med ansøgerens  

 indrejse i Danmark; det gælder også når situationen var den, at ansøgeren  

 havde opgivet et forsørgelsesgrundlag i hjemlandet eller på anden måde der  

 havde været udsat for en social begivenhed.
De sociale ankenævn har i disse  

 sager ændret kommunernes afgørelser, hvis ansøgerne i øvrigt opfyldte  

 bistandslovens betingelser for at modtage kontanthjælp.
 I andre af de indsendte afgørelser har nogle kommuner haft den opfattelse,  

 at en kontanthjælpsmodtager, der er gift med en pensionist ikke skal have  

 foretaget en ægtefælleberegning i forbindelse med udbetaling af kontanthjælp.  

 I disse sager har nævnene pålagt kommunerne at foretage en ægtefælleberegning  

 med fradrag af pensionistens bruttopension.
Med hensyn til bistandslovens § 39 har Ankestyrelsen modtaget afgørelser  

 om tilfælde, hvor kontanthjælpsmodtagere havde fået tilbagebetalt  

 overskydende skat.
Ankestyrelsen har ved 2 afgørelser, der er udsendt som  

 SM-Social Meddelelse O-13-95, taget stilling til, hvornår udbetalt  

 overskydende skat betragtes som formue.
Nævnene har i flere tilfælde truffet  

 afgørelse om, at beløb på op mod 10.000 kr. ikke skal betragtes som formue.  

 Desuden har Ankestyrelsen modtaget en sag vedrørende spørgsmålet om, hvorvidt  

 der kan modregnes i ansøgerens kontanthjælp ved udbetaling af overskydende  

 skat i situationen, hvor pågældende havde foretaget transport af overskydende  

 skat på et tidspunkt, hvor han ikke modtog kontanthjælp.
Afgørelsen var af  

 kommunen blevet indbragt for Ankestyrelsen med henblik på principiel  

 behandling.
Ankestyrelsen afviste at behandle sagen under henvisning til, at  

 der allerede med SM-Social Meddelelse O-57-95 var taget stilling til  

 spørgsmålet.
Ankestyrelsen har modtaget en række afgørelser om bistandslovens §§ 42 -  

 43. Et par afgørelser omhandler bevilling af computere som en  

 uddannelsesbetinget udgift.
Ankestyrelsen har behandlet nogle sager om  

 spørgsmålet, og resultatet fremgår af SM-Social Meddelelse O-63-95. Der er  

 desuden modtaget nogle afgørelser om varighedsbegrænsningen på 5 år i  

 bistandslovens § 43, stk. 4, bl.a. om, hvorvidt personer, der havde påbegyndt  

 revalidering efter § 42, var omfattet af varighedsbe- grænsningen.
Ankestyrelsen har truffet afgørelse herom, og denne er  

 udsendt som SM-Social Meddelelse O-12-94.
Med hensyn til afgørelser efter bistandslovens § 58 har Ankestyrelsen  

 modtaget nogle sager om hjælp til betaling af abonnement på mobiltelefon.
I  

 takt med udbredelsen af mobiltelefon ses et stigende antal sager, hvor  

 ansøgere anker over afslag på hjælp hertil.
Ankestyrelsen har ikke kendskab  

 til sager, hvor der er ydet hjælp til mobiltelefon, men overvejer, om der er  

 grundlag for antagelse af sager om spørgsmålet.
 Børnefamilieydelse m.v.
En af de afgørelser, som de sociale ankenævn har indsendt til  

 Ankestyrelsen om børnefamilieydelse, børnetilskud og forskudsvis udbetaling  

 af børnebidrag samt om samvær i følge bistandslovens § 67, stk. 2 - 4  

 vedrører en sag, hvor ankenævnet, uanset moderens protest, anså det for  

 godtgjort, at et 14-års barn, som moderen havde forældremyndigheden over, pr.  

 1. juli 1992 havde taget ophold hos faderen og fortsat boede der, jf.  

 børnefamilieydelseslovens § 4, stk. 3. Faderen var derfor berettiget til  

 børnetilskud og børnefamilieydelse.
Den omstændighed, at moderens  

 opholdskommune undlod at afvente faderens opholdskommunes behandling af  

 ansøgningen om børneydelser og således udbetalte beløbet til moderen, havde  

 ingen indflydelse på faderens ret, som det alene tilkom hans opholdskommune  

 at tage stilling til.
Ankestyrelsen påtænker at udsende afgørelsen som Social  

 Meddelelse i forbindelse med afgørelsen af en anden sag, som Ankestyrelsen  

 behandler som principiel.
I denne sag har en moder klaget over, at  

 børnefamilieydelsen til hende er standset, fordi den unge har meldt flytning  

 til faderen.
Moderen var ikke blevet hørt forud for standsningen af  

 børnefamilieydelsen.
Hvad angår bistandslovens bestemmelser om frivillige beslutninger for børn  

 har Ankestyrelsen modtaget en række sager, hvor nævnet har taget stilling til  

 valg af foranstaltning, betaling for foranstaltning, herunder betaling for  

 efterskole, og til anbringelsestype.
Beslutningerne efter § 33 beror i høj  

 grad på en række konkrete forhold hos barn, familie og kommune, og de  

 indsendte afgørelser skønnes at være afgjort indenfor bestemmelsens rammer.
 I december 1994 tog Ankestyrelsen på baggrund af henvendelse fra et  

 statsamt initiativ til at anmode alle statsamter om at blive orienteret, hvis  

 nævnet fik kendskab til, at kommuner af budgetmæssige grunde havde revurderet  

 frivillig anbringelse efter § 33. Ankestyrelsen har ikke modtaget reaktioner  

 på denne henvendelse.
Pensionsloven Ankestyrelsen har modtaget en række afgørelser om tilkendelser af pension  

 efter pensionslovens § 14, stk. 3, nr. 1. I en række af sagerne indstillede  

 kommunerne til mellemste førtidspension, medens nævnet tilkendte forhøjet  

 almindelig førtidspension efter en konkret vurdering.
I flere af sagerne var  

 der tale om sygdomme inden for de nyere sygdomskategorier, som fx kronisk  

 belastningssyndrom, kronisk smertesyndrom, fibromyalgi samt om lidelser, som  

 efter Ankestyrelsens praksis normalt ikke anses for varige som fx fedme.
 Konklusion:
Generelt kan det udledes af de indsendte afgørelser, at sagerne stort set  

 er blevet behandlet og afgjort i overensstemmelse med Ankestyrelsens praksis  

 og de gældende regler.
De indsendte afgørelser er imidlertid fortsat til stor  

 inspiration for Ankestyrelsen ved vurderingen af, hvilke problemstillinger,  

 der kan danne grundlag for at antage sager til principiel behandling og  

 dermed få belyst problemstillinger, der har principiel eller generel  

 betydning.
