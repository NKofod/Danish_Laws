Bekendtgørelse om ændring af bekendtgørelse om undtagelse af visse kommunale solcelleanlæg fra kravet om selskabsmæssig udskillelse § 1 I bekendtgørelse nr. 260 af 21. marts 2014 om undtagelse af visse kommunale solcelleanlæg fra kravet om selskabsmæssig udskillelse foretages følgende ændring:
 1. I § 9 indsættes som stk. 4-7:
»Stk. 4. En kommune kan til og med den 31. oktober 2014 ansøge Energinet.dk om, at kommunen mod tilbagelevering af et eller flere tilsagn eller forhåndstilsagn om dispensation efter §§ 6 eller 7, jf. stk. 2, i stedet kan få et eller flere tilsagn eller forhåndstilsagn efter §§ 6 eller 7 for solcelleanlæg, som kommunen har modtaget afslag om dispensation for på grund af manglende plads i puljen.
Energinet.dk kan træffe afgørelse efter 1. pkt., hvis 1) de oprindelige ansøgninger om tilsagn eller forhåndstilsagn efter §§ 6 og 7 for anlæg, som kommunen har modtaget afslag for, er modtaget hos Energinet.dk den 31. marts 2014, 2) den installerede effekt i de solcelleanlæg, der søges om dispensation for, kan rummes inden for den installerede effekt i de tilsagn eller forhåndstilsagn efter §§ 6 og 7, som den pågældende kommune tilbageleverer og 3) betingelserne for at opnå dispensation til de anlæg, som tidligere har modtaget afslag, i øvrigt måtte være opfyldt.
 Stk. 5. I stk. 4 sidestilles den del af en ansøgning, som kommunen har reduceret efter stk. 3, 2. pkt., med et afslag om tilsagn på grund af manglende plads i puljen.
 Stk. 6. Hvis den installerede effekt i et eller flere tilsagn eller forhåndstilsagn om dispensation, som tilbageleveres, overstiger den installerede effekt i de solcelleanlæg, der gives tilsagn for efter stk. 4, falder den overskydende del af effekten tilbage til puljen, jf. § 5.
