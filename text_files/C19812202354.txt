 1. Eksamensplanen.
Direktoratet modtager ikke rettelser fra enkelte lærere.
Alle henvendelser  

 om rettelser må ske skriftligt gennem skolens/kursets  rektor.
Alle breve  

 vedrørende rettelser skal adresseres til  eksamensafdelingen.
Telefoniske  

 henvendelser vil ikke kunne modtages, kun rene opklaringsspørgsmål vil kunne  

 besvares telefonisk.
 I den mundtlige eksamensperiode kan der ringes til direktoratets  

 eksamensafdeling fra kl. 8.00. Da telefonomstillingen først åbnes kl. 8.30 må  

 følgende nummer benyttes mellem kl. 8.00 og 8.30: (01) 138270.
De i eksamensskemaet anførte eksamensdage kan ombyttes, såfremt  

 skolen/kurset og censor er enige herom og såfremt der herved kan opnås en  

 bedre eksamenstilrettelæggelse.
Der kan dog ikke uden direktoratets  

 godkendelse ske en forøgelse eller ændring af de dage censor er til stede på  

 skolen/kurset.
For elever, der bliver syge ved den ordinære eksamen, bør eksamen for så  

 vidt muligt afholdes indenfor eksamensterminen.
En anden censor med faget,  

 der alligevel befinder sig på skolen, kan eventuelt overtage censuren.
 2. Almindelige bestemmelser for de mundtlige prøver .
Skolen/kurset sender dagen før eksamensskemaets offentliggørelse  

 eksamensopgivelserne til censor.
Samtidig medsendes kopi af eventuel  

 tilladelse til afholdelse af forsøgseksamen.
Hurtigst muligt herefter sendes  

 meddelelse om mødetider, antal elever m.v.. I fag, hvori der ved eksamen  

 forelægges en ulæst tekst, meddeles det tillige censorerne, hvad klassen har  

 læst i vedkommende fag i løbet af gymnasietiden.
I biologi, fysik, kemi og  

 geografi gives besked om, hvilke øvelser/rapporter eleverne har udført.
I  

  historie, samfundsfag og geografi skal hurtigst muligt og senest 7 dage før  

 eksamensdagen sendes materiale, der indgår i eksamensopgivelserne, og som  

 ikke findes i lettilgængelig trykt form.
Eksaminator i et fag, hvor læreren stiller eksamensspørgsmålene, skal før  

 prøvens begyndelse forelægge disse for censor.
Spørgsmålene skal fyldigt og  

 alsidigt repræsentere hele det opgivne pensum uden hensyn til klassens  

 størrelse.
Eksaminanderne må ikke gøres bekendt med eksamensspørgsmålene før  

 eksamens afholdelse.
Censor har ret til at gøre henstilling til eksaminator  

 om udskydelse af visse spørgsmål eller ændringer i deres form.
Nægter  

 eksaminator af følge sådanne henstillinger, skal censor efter eksamens  

 afslutning indberette sagen til direktoratet for gymnasieskolerne og hf.
Det  

 skal ligeledes indberettes, hvis vægtige dele af det opgivne pensum ikke kan  

 drages ind i eksaminationen gennem de stillede spørgsmål.
I et fag, hvori der skal prøves i ulæst tekst valgt af censor, skal denne  

 senest syv dage før den mundtlige prøve sende eksaminator eet eksemplar af de  

 tekster, som censor agter at benytte ved prøven, og en fortegnelse over de  

 steder, censor har i sinde af forelægge eksaminanderne.
Denne fortegnelse  

 skal indeholde så mange steder, at eksaminator kan udskyde indtil 1/5 af dem.  

 Eksaminator har desuden ret til ved mundtlig forhandling før prøvens  

 begyndelse at henstille til censor, at enkelte gloser opgives eller visse  

 forklaringer gives eksaminanderne, for så vidt han anser sådan hjælp for  

 nødvendig.
I fag, hvor der skal prøves i ulæst tekst valgt af eksaminator, skal denne  

 senest syv dage før eksamen sende censor en liste over de tekster, som han  

 agter at forelægge eksaminanderne.
For så vidt en tekst ikke er hentet i de  

 almindeligt anvendte antologier, må den vedlægges i kopi.
 Med hensyn til fordringer m.v. henvises til undervisningsministeriets  

 bekendtgørelse nr. 322 af 16. juni 1971, som ændret ved bekendtgørelse nr. 19  

 af 23. januar 1975 samt for de offentlige og anerkendte kurser til  

 bekendtgørelse af 3. januar 1972 som ændret ved bekendtgørelse nr. 340 af 22.  

 juli 1974, endvidere henvises til almindelige bestemmelser om afholdelse af  

 studentereksamen (RS 01-01) samt bestemmelser for det enkelte fag. (RS 02).
 3. De mundtlige prøvers forløb.
 De mundtlige prøver er offentlige.
Eksamensspørgsmålene tildeles eksaminanderne ved lodtrækning.  

 Eksaminationen foretages udelukkende af faglæreren og censor må ikke blande  

 sig i den; finder han eksaminationen utilfredsstillende, har han dog ret til  

 på et passende tidspunkt (når en elevs eksamination er afsluttet) i enrum at  

 forhandle med eksaminator om at føre en mere tilfredsstillende eksamination;  

 retter eksaminator sig ikke derefter, skal censor umiddelbart efter prøvens  

 afslutning indberette sagen til direktoratet.
Kun undtagelsesvis kan censor  

 gennem eksaminator eller med dennes tilladelse stille nogle enkelte spørgsmål  

 til eksaminanden.
Der censureres efter hver enkelt eksamination.
Ved censureringen, hvor  

 alene censor og eksaminator er til stede, skal censor udtale sin bedømmelse  

 først.
For hver af de mundtlige eksamenspræstationer giver eksaminator og censor  

 hver en karakter.
Hvis eksaminator og censor ikke ved den påfølgende  

 forhandling bliver enige om eksamenskarakteren, fastsættes denne som  

 gennemsnitstallet mellem de to først givne karakterer.
Svarer  

 gennemsnitstallet ikke til et af tallene i karakterskalaen, fastsættes  

 eksamenskarakteren som det nærmeste tal i rækken.
Er gennemsnitstallet midt  

 mellem to på hinanden følgende karakterer i skalaen, forhøjes der til det  

 nærmeste højere tal i rækken, hvis censor har givet den højeste karakter,  

 medens det nærmeste lavere tal i rækken bliver eksamenskarakter, hvis censor  

 har givet den laveste karakter.
Karaktererne 00 og 13 kan dog kun gives, hvis  

 lærer og censor bliver enige derom ved forhandlingen.
 Hvis forhandling om en karakter ikke fører til enighed, skal censor  

 indberette de af eksaminator og censor givne karakterer til direktoratet for  

 gymnasieskolerne og hf.
Rektor eller en af ham bemyndiget stedfortræder indfører karaktererne i  

 eksamensprotokollen efter eksaminators diktat og under censors kontrol eller  

 efter en af eksaminator og censor underskrevet karakterliste.
Karakterlisten  

 opbevares af skolen mindst eet år.
 Eksaminator sørger for, at det nødvendige materiale (bøger, kort, billeder  

 og lignende) er til stede ved de mundtlige eksaminationer.
Efter at eksaminanden ved lodtrækning har fået tildelt sit  

 eksamensspørgsmål, får han/hun en forberedelsestid.
I denne tid må  

 eksaminanden ikke kunne henvende sig til andre om faglige emner, og det er  

 især ved prøver i fremmedsprog, hvor eksaminanden kan ønske af indøve  

 oplæsning, ønskeligt, at eksaminanden sidder alene i et lokale.
Hvis flere  

 eksaminander forbereder sig i samme lokale, skal der være behørigt tilsyn.
4. Censorindberetning Censorernes indberetninger skrives på de tilsendte blanketter og afleveres  

 straks efter eksamen til den skole, hvor eksamen er  afholdt.
Såfremt en censor ikke ønsker at aflevere indberetningen på sidste  

 eksamensdag, må denne sendes til skolen indenfor 8 dage.
Skolen indsender  

 indberetningerne samlet fagvis til direktoratet senest 1. juli.  

 Indberetninger i fag med forsøg indsendes særskilt i 2 eksemplarer.
 Regningsblanketter og vejledning om udfyldning af disse udsendes til  

 censorernes egen skole, hvorfra de udleveres.
5. Indberetning om eksamen på særlige vilkår Skolen sender hurtigst muligt og senest 1. juli besked om, hvilke lærere  

 og censorer, der har medvirket ved afholdelse af eksamen på særlige vilkår.
6. Indberetning om eksamensudfald Indberetninger om eksamens udfald sendes umiddelbart efter eksamens  

 afslutning til direktoratet for gymnasieskolerne og hf.
7. Kopi af eksamensprotokol Kopi af eksamensprotokol sendes umiddelbart efter eksamens afslutning til  

 direktoratet for gymnasieskolerne og hf.
Såfremt der ved skolen afholdes  

 sygeeksamen, ønskes indberetningerne først indsendt efter at sygeeksamen er  

 afsluttet, dog senest 1. november.
 På skemaerne må opføres alle de indmeldte eksaminander, også de, der ikke  

 har bestået eksamen, og det ønskes i anmærkningsrubrikken tydeligt angivet,  

 at en elev ikke har bestået.
 Kopi af protokollen indsendes i formatet A3 eller nedfotograferet til A4.  

 Siderne nummereres og forsynes med skolens stempel.
 P.d.v.
