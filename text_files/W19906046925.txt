 Civilretsdirektoratet meddelte afslag på ansøgning om fri proces, idet  

 man ikke fandt, at ansøgeren havde udsigt til medhold i sin påstand.
 Ansøgeren fik efterfølgende medhold ved retten og anmodede  

 Civilretsdirektoratet om at tage afslaget op til fornyet overvejelse.
 Civilretsdirektoratet fastholdt afslaget under hensyn til, at der var  

 udøvet et forsvarligt skøn med hensyn til muligheden for at få medhold i  

 påstanden.
Ansøgeren blev ved skilsmissedom tilkendt bidrag i 5 år.
Hun ankede dommen  

 med påstand om tidsubegrænset bidrag.
 Civilretsdirektoratet meddelte afslag på en ansøgning om fri proces under  

 ankesagen under henvisning til, at ansøgeren ikke havde udsigt til at få  

 medhold i sin påstand.
 Der blev ved afgørelsen navnlig lagt vægt på de grunde, der var anført i  

 dommen, og på, at der ikke var oplyst omstændigheder, der efter  

 Civilretsdirektoratets opfattelse ville føre til, at ansøgeren ville få  

 medhold i landsretten.
 Ansøgeren anmodede Civilretsdirektoratet om at tage sagen op til fornyet  

 overvejelse, efter at landsretten havde givet hende medhold.
Civilretsdirektoratet fastholdt sit afslag under henvisning til, at der  

 med støtte i forarbejderne til retsplejelovens § 330 kun undtagelsesvis  

 meddeles fri proces til sager, der er afsluttet ved dom eller forlig.
I  

 tilfælde, hvor en ansøgning om fri proces tidligere er afslået, men hvor  

 sagen senere falder ud til ansøgerens fordel, vil Civilretsdirektoratet i  

 almindelighed ikke meddele fri proces, med mindre det må lægges til grund, at  

 der i forbindelse med behandlingen af den forudgående ansøgning om fri proces  

 ikke har været udøvet et forsvarligt skøn med hensyn til ansøgerens udsigt  

 til at gennemføre sagen med et for vedkommende gunstigt resultat.
Civilretsdirektoratet fandt, at man i forbindelse med den tidligere  

 ansøgning om fri proces havde udøvet et forsvarligt skøn med hensyn til  

 ansøgerens mulighed for at få medhold i sin påstand.
Det tilføjes, at der  

 under landsrettens behandling af sagen blev fremlagt dokumenter, som ikke  

 havde indgået i direktoratets beslutningsgrundlag.
 Ingen.
