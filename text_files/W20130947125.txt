 Hjemvisning af påbud om autoriseret arbejdsmiljørådgiver (p-enheder) mv.
 Arbejdstilsynet var på tilsynsbesøg hos en virksomhed og gav på den baggrund en række afgørelser.
 Arbejdstilsynet havde blandt andet givet påbud om autoriseret arbejdsmiljørådgiver.
 Det fremgår af reglerne vedrørende autoriseret arbejdsmiljørådgiver, at tilsynet vedrørte den samme produktionsenhed.
 Det er oplyst i sagen, at den tilsynsførende ved tilsynsbesøget fik indtryk af, at virksomhedens egne folk var usikre på, hvilke områder, der hørte ind under hvilke produktionsnumre og lod påbuddene registrere hos en virksomhed.
 Nævnet fandt på den baggrund, at det var usikkert om alle 5 påbud vedrørte virksomheden og hjemviste rådgiverpåbuddet til fornyet behandling hos Arbejdstilsynet.
[Adressat udeladt] Arbejdsmiljøklagenævnet har på møde den 19. marts 2013 behandlet [navn udeladt]s klage over Arbejdstilsynets afgørelser af den 4. december 2012, hvorved [navn udeladt] fik påbud om:
1. At sikre indeklima i olierum (bilag 1) 2. At sikre forsvarlig indretning af arbejdspladser i [navn udeladt] containeren (bilag 2) 3. At sikre tilfredsstillende indeklima i rum 184 (bilag 3) 4. At sikre tilfredsstillende indeklima i rum 140+146a+146b (bilag 4) 5. At sikre tilfredsstillende indeklima i [navn udeladt] (bilag 5) 6. At sikre tilfredsstillende indeklima i kontorer, garage 41 syd (bilag 6) 7. At bruge autoriseret arbejdsmiljørådgiver til at bistå sig med at løse og forebygge de arbejdsmiljøproblemer, der er givet påbud om (bilag 7) 8. At sikre tilfredsstillende indeklima i kontorer, garage 43 (bilag 8).
 Nævnet har noteret, at [navn udeladt]s henvendelse vedrørende afgørelserne i bilag 2 og bilag 6 alene vedrører en anmodning om forlængelse af efterkommelsesfristen.
 Nævnet har endvidere noteret, at [navn udeladt] ikke klager over afgørelserne i bilag 1 og bilag 8.
Nævnet traf følgende A F G Ø R E L S E Arbejdsmiljøklagenævnet finder, at Arbejdstilsynets afgørelser af den 4. december 2012 korrekt er afgivet til [navn udeladt].
 Arbejdsmiljøklagenævnet finder, at [navn udeladt] er klageberettiget vedrørende Arbejdstilsynets afgørelser af den 4. december 2012 til [navn udeladt].
 Arbejdsmiljøklagenævnet hjemviser Arbejdstilsynets afgørelse om, at [navn udeladt] skal sikre tilfredsstillende indeklima i rum 184 (bilag 3).
 Nævnet hjemviser Arbejdstilsynets afgørelse om, at [navn udeladt] skal sikre tilfredsstillende indeklima i rum 140, 146a og 146b (bilag 4).
 Nævnet fastholder Arbejdstilsynets afgørelse i bilag 5 således, at [navn udeladt] skal sikre, at arbejdsrummet i [navn udeladt] skal have tilstrækkelig tilførsel af frisk luft uden generende træk.
 [navn udeladt] skal efterkomme afgørelsen i bilag 5 senest den 26. september 2013, og [navn udeladt] skal senest den 3. oktober 2013 give Arbejdstilsynet en tilbagemelding om, at påbuddet er efterkommet.
 Nævnet hjemviser anmodningen om forlængelse af fristen for efterkommelse vedrørende bilag 2 og bilag 6 til fornyet behandling i Arbejdstilsynet.
 Nævnet hjemviser Arbejdstilsynets afgørelse om, at [navn udeladt] skal bruge autoriseret arbejdsmiljørådgiver til at bistå sig med at løse de arbejdsmiljøproblemer, der er givet påbud om.
B E G R U N D E L S E Klageberettigelse mv.:
 Nævnet vurderer, at afgørelserne er afgivet korrekt til [navn udeladt] som er den juridiske enhed og ansvarlige arbejdsgiver.
 Nævnet vurderer endvidere, at [navn udeladt] er berettiget til at klage over afgørelserne, idet det må lægges til grund, at [navn udeladt], som er en enhed under [navn udeladt], har klaget på vegne af [navn udeladt].
 Påbuddet om at sikre tilfredsstillende indeklima i værkstedsområde [navn udeladt] (bilag 3):
 Nævnet finder, at sagen ikke er tilstrækkeligt oplyst til, at sagen kan vurderes for så vidt angår de konkrete temperaturforhold på tidspunktet for Arbejdstilsynets tilsynsbesøg.
 Nævnet lægger vægt på, at Arbejdstilsynet alene har oplyst, at det føltes varmt i rummet på tilsynstidspunktet, og at de ansatte oplevede problemer med varmen også på dage med almindelige temperaturer indenfor, og at de ansatte har målt op til 37 grader om sommeren.
 Efter arbejdsmiljøloven skal arbejdsstedet indrettes således, at det sikkerheds- og sundhedsmæssigt er fuldt forsvarligt.
Det fremgår af reglerne om arbejdsstedets indretning, at temperaturen i arbejdstiden i arbejdsrummene skal være tilpasset den menneskelige organisme under hensyn til de anvendte arbejdsmetoder og den fysiske belastning, som de ansatte udsættes for.
Temperaturforholdene i arbejdsrummet skal være uden generende temperaturforskelle.
Det fremgår endvidere af reglerne, at ethvert arbejdsrum skal have tilstrækkelig tilførsel af frisk luft uden generende træk.
Hvis der ikke på forsvarlig måde kan opnås tilstrækkelig luftfornyelse gennem vinduer, døre, ventiler og lignende til det fri, skal der indrettes en mekanisk ventilation, der giver tilstrækkelig tilførsel af frisk luft af passende temperatur og fugtighed.
 Nævnet har ved afgørelsen lagt til grund, at Arbejdstilsynet ved tilsynsbesøget den 25. september 2012 konstaterede, at rum 184 var indrettet som værksted for [navn udeladt], at der var solafskærmning udvendig samt udvendige persienner, og at bygningerne lå med facade mod Øst.
 Påbuddet om at sikre tilfredsstillende indeklima i [navn udeladt] (bilag 4):
 Nævnet finder, at sagen ikke er tilstrækkeligt oplyst til, at sagen kan vurderes for så vidt angår de konkrete temperaturforhold på tidspunktet for Arbejdstilsynets tilsynsbesøg.
 Nævnet lægger vægt på, at Arbejdstilsynet herom alene har oplyst, at det føltes varmt i rummet, og at de ansatte oplevede problemer med varmen også på dage med almindelige temperaturer indenfor, og at de ansatte har målt op til 37 grader om sommeren.
 Efter arbejdsmiljøloven skal arbejdsstedet indrettes således, at det sikkerheds- og sundhedsmæssigt er fuldt forsvarligt.
Det fremgår af reglerne om arbejdsstedets indretning, at temperaturen i arbejdstiden i arbejdsrummene skal være tilpasset den menneskelige organisme under hensyn til de anvendte arbejdsmetoder og den fysiske belastning, som de ansatte udsættes for.
Temperaturforholdene i arbejdsrummet skal være uden generende temperaturforskelle.
Det fremgår endvidere af reglerne, at ethvert arbejdsrum skal have tilstrækkelig tilførsel af frisk luft uden generende træk.
Hvis der ikke på forsvarlig måde kan opnås tilstrækkelig luftfornyelse gennem vinduer, døre, ventiler og lignende til det fri, skal der indrettes en mekanisk ventilation, der giver tilstrækkelig tilførsel af frisk luft af passende temperatur og fugtighed.
 Nævnet har ved afgørelsen lagt til grund, at Arbejdstilsynet ved tilsynsbesøget den 25. september 2012 konstaterede, at rum 140, 146a og 146b var indrettet som kontorer, og at bygningerne lå med facade mod Øst.
 Påbuddet om at sikre tilfredsstillende indeklima i værkstedsområde [navn udeladt] (bilag 5):
 Nævnet finder, at arbejdsstedet ikke er indrettet sikkerheds- og sundhedsmæssigt fuldt forsvarligt, idet Arbejdstilsynet ved tilsynsbesøget konstaterede, at der var ventilationsanlæg med indblæsning, og at man, når man stod under indblæsningerne, tydeligt kunne mærke træk herfra.
 Nævnet lægger vægt på, at de ansatte oplyste, at de følte sig generet af træk fra indblæsningerne, og at de fik ømme skuldre af at arbejde i træk fra indblæsningerne.
 Efter arbejdsmiljøloven skal arbejdsstedet indrettes således, at det sikkerheds- og sundhedsmæssigt er fuldt forsvarligt.
Det fremgår af reglerne om arbejdsstedets indretning, at ethvert arbejdsrum skal have tilstrækkelig tilførsel af frisk luft uden generende træk.
Hvis der ikke på forsvarlig måde kan opnås tilstrækkelig luftfornyelse gennem vinduer, døre, ventiler og lignende til det fri, skal der indrettes en mekanisk ventilation, der giver tilstrækkelig tilførsel af frisk luft af passende temperatur og fugtighed.
 Nævnet har ved afgørelsen lagt til grund, at Arbejdstilsynet ved tilsynsbesøg den 25. september 2012 konstaterede, at [navn udeladt] (rum 162) var indrettet som værksted med faste arbejdspladser, og at der var et ventilationsanlæg med indblæsning.
 Påbuddene i bilag 2 og 6:
 Nævnet finder, at Arbejdstilsynet som første instans skal tage stilling til spørgsmålet om forlængelse af efterkommelsesfristen.
 Nævnet lægger herved vægt på, at Arbejdstilsynet i udtalelsen har anført, at Arbejdstilsynet mangler oplysninger for at tage stilling til spørgsmålet, og at Arbejdstilsynet indtil videre fastholder fristerne for de to påbud med den bemærkning, at klagen er indgivet med opsættende virkning.
 Påbuddet om, at [navn udeladt] skal bruge autoriseret arbejdsmiljørådgiver til at bistå sig med og løse de arbejdsmiljøproblemer, der er givet påbud om (bilag 7):
 Nævnet finder, at det er usikkert, om Arbejdstilsynet har truffet 5 eller flere afgørelser vedrørende den samme produktionsenhed.
 Nævnet lægger herved vægt på, at Arbejdstilsynet på alle påbud har anført det samme produktionsnummer, men at Arbejdstilsynet samtidig har anført, at den tilsynsførende ved tilsynsbesøget fik indtryk af, at [navn udeladt]s egne folk var usikre på, hvilke områder af [navn udeladt], der hørte ind under hvilke P-numre.
 Nævnet lægger herved endvidere vægt på, at den tilsynsførende derfor valgte at lade alle påbuddene registrere hos [navn udeladt], hvor [navn udeladt] er chef.
Efter reglerne om brug af autoriserede arbejdsmiljørådgiver skal arbejdsgiveren efterkomme påbud om brug af autoriserede arbejdsmiljørådgivere, når Arbejdstilsynet træffer 5 eller flere afgørelser om overtrædelser af arbejdsmiljølovgivningen, der er konstateret ved 1) et enkeltstående tilsyn eller ved et tilsynsforløb bestående af screening og et deraf efterfølgende tilsyn, og 2) tilsyn med arbejde tilknyttet én produktionsenhed.
 Bemærkninger til klagen:
 [navn udeladt] har i klagen anført, at påbuddene i bilag 3, 4 og 5 retteligt skulle være sendt til [navn udeladt].
 Nævnet henviser herom til Arbejdstilsynets udtalelse af den 22. januar 2013, som nævnet er enig i, idet nævnet bemærker, at afgørelserne er afgivet til [navn udeladt], som den ansvarlige juridiske enhed, hvilket nævnet finder er den korrekte fremgangsmåde.
 Nævnet bemærker endvidere, at det i påbuddene er anført, hvilke lokaliteter og arbejdsmiljøproblemer, som påbuddene vedrører således, at forholdene er tilstrækkeligt identificeret.
 Klagenævnets afgørelse er truffet af et enigt nævn.
R E G L E R Arbejdsmiljøklagenævnet har ved afgørelsen anvendt følgende regler:
  Om Arbejdstilsynets ret til at give påbud:
  § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.
  Om arbejdsstedets indretning:
 § 42, stk. 1, og § 43, i lov om arbejdsmiljø, jf. lovbekendtgørelse nr. 1072 af 7. september 2010  § 31, stk. 1, og § 34, i bekendtgørelse nr. 96 af 13. februar 2001 om faste arbejdssteders indretning.
  Om autoriseret arbejdsmiljørådgiver:
 § 77 a, i lov om arbejdsmiljø, jf. lovbekendtgørelse nr. 1072 af 7. september 2010  § 3, §§ 37-38, §§ 42-45 og § 49, i bekendtgørelse nr. 259 af 20. marts 2007 om brug af autoriserede arbejdsmiljørådgivere  § 43, stk. 1 og stk. 3, i Beskæftigelsesministeriets bekendtgørelse nr. 59 af 15. januar 2013 om brug af autoriserede rådgivningsvirksomheder på arbejdsmiljøområdet.
 Reglerne kan læses på de følgende sider.
OPLYSNINGERNE  I  SAGEN Sagen er afgjort på grundlag af de dokumenter, som klagenævnet har modtaget fra Arbejdstilsynet.
På klagenævnets vegne [navn udeladt] [stilling udeladt] Kopi til:
 [Adressat udeladt]  [Adressat udeladt]  [Adressat udeladt] Regler Lov om arbejdsmiljø, jf. lovbekendtgørelse nr. 1072 af 7. september 2010 Kapitel 6 Arbejdsstedets indretning § 42. Arbejdsstedet skal indrettes således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer og standarder, som har sikkerheds- eller sundhedsmæssig betydning, skal følges.
§ 43. Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om 1) arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj, 2) velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole, 3) udgangsforhold, f.eks. færdselsveje, trapper og udgange.
 Stk. 2. Det kan i reglerne i medfør af stk. 1 fastsættes, at de gælder for udlejere af bygninger, lokaler, arealer m.v.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
§ 77 a.
Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
 Stk. 2. Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.
Bekendtgørelse nr. 96 af 13. februar 2001 om faste arbejdssteders indretning Kapitel 7 Temperaturforhold m.v.
§ 31. I arbejdstiden skal temperaturen i arbejdsrummene være tilpasset den menneskelige organisme under hensyn til de anvendte arbejdsmetoder og den fysiske belastning, som de ansatte udsættes for.
Temperaturforholdene i arbejdsrummet skal være uden generende temperaturforskelle.
 Stk. 2.
Ventilation § 34. Hvert arbejdsrum skal have tilstrækkelig tilførsel af frisk luft uden generende træk.
 Stk. 2. Hvis der ikke på forsvarlig måde kan opnås tilstrækkelig luftfornyelse gennem vinduer, døre, ventiler og lignende til det fri, skal der indrettes en mekanisk ventilation, der giver tilstrækkelig tilførsel af frisk luft af passende temperatur og fugtighed.
Lov om Det Centrale Virksomhedsregister, jf. lovbekendtgørelse nr. 653 af 15. juni 2006 § 3. Ved juridisk enhed forstås i denne lov:
 1) En fysisk person i dennes egenskab af arbejdsgiver eller selvstændigt erhvervsdrivende.
 2) En juridisk person eller en filial af en udenlandsk juridisk person.
 3) En statslig administrativ enhed.
 4) En region.
 5) En kommune.
 6) Et kommunalt fællesskab.
 § 4. Ved produktionsenhed forstås i denne lov:
 1) Den hovedaktivitet, som udøves af en juridisk enhed, der kun har en hovedaktivitet, og hvor al aktivitet udøves på eller fra samme geografiske adresse som den juridiske enheds adresse.
 2) Den enkelte hovedaktivitet, hvis en juridisk enhed har flere hovedaktiviteter, der udøves på eller fra én geografisk adresse.
 3) Den enkelte aktivitet, hvis en juridisk enhed har aktiviteter, der udøves på eller fra flere geografiske adresser, jf. dog stk. 2.
 § 5. Juridiske enheder tildeles kun ét entydigt identifikationsnummer (CVR-nummer).
 Stk. 2. Erhvervs- og Selskabsstyrelsen tildeler CVR-nummer til de juridiske enheder, der er anført i § 3, nr. 1, 2 og 6, og som anmeldes til registrering i henhold til anden lovgivning.
 Stk. 3. Danmarks Statistik tildeler CVR-nummer til de juridiske enheder, der er anført i § 3, nr. 3-5.
 Stk. 4. Andre offentlige myndigheder end de i stk. 2 nævnte kan efter aftale med Erhvervs- og Selskabsstyrelsen tildele CVR-nummer«.
 § 6. Produktionsenheder tildeles et entydigt identifikationsnummer (P-nummer) af Erhvervs- og Selskabsstyrelsen i samarbejde med Danmarks Statistik og Beskæftigelsesministeriet og forsynes med CVR-nummeret for den juridiske enhed, hvortil de hører.
 Stk. 2. Andre offentlige myndigheder end de i stk. 1 nævnte kan efter aftale med Erhvervs- og Selskabsstyrelsen og den pågældende myndighed tildele P-nummer.
 § 14. Offentlige myndigheder og institutioner skal i alle anliggender om juridiske enheder anvende CVR-nummeret og i alle anliggender om produktionsenheder anvende P-nummeret.
 Stk. 2. Offentlige myndigheder og institutioner skal, medmindre der foreligger ganske særlige omstændigheder, ved afgivelse og modtagelse af CVR-grunddata benytte elektronisk kommunikation.
Bekendtgørelse nr. 259 af 20. marts 2007 om brug af autoriserede arbejdsmiljørådgivere Kapitel 2 Påbud om brug af autoriserede arbejdsmiljørådgivere § 3. Arbejdsgiveren skal efterkomme påbud om brug af autoriserede arbejdsmiljørådgivere, når Arbejdstilsynet træffer 5 eller flere afgørelser om overtrædelser af arbejdsmiljølovgivningen, der er konstateret ved 1) et enkeltstående tilsyn eller ved et tilsynsforløb bestående af screening og et deraf efterfølgende tilsyn, og 2) tilsyn med arbejde tilknyttet én produktionsenhed.
Kapitel 4 Rådgivningspligt § 37. Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.
 Stk. 2. Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.
 § 38. Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.
 § 42. Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.
 Stk. 2. Aftalen skal indeholde angivelser af, hvordan pligter i forbindelse med rådgivningspåbud efterkommes.
 Stk. 3. Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.
 § 43. Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.
 Stk. 2. Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.
 Stk. 3. Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.
 Stk. 4. Bygherren er undtaget fra pligten i stk. 2.
 § 44. Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.
 Stk. 2. Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.
 Stk. 3. Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.
 Stk. 4. Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.
 § 45. Redegørelsen skal ved rådgivningspåbud efter §§ 3 og 6 indeholde følgende elementer:
1) hvordan rådgivningspåbuddet og den eller de afgørelser, der førte til rådgivningspåbuddet, er efterkommet, 2) hvordan sikkerhedsorganisationen eller de ansatte har været inddraget i rådgivningsprocessen, 3) hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og 4) resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.
 Stk. 2. Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.
 § 49. Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.
 Stk. 2. Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.
 Stk. 3. Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.
 Stk. 4. Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.
 Stk. 5. Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.
 Stk. 6. Bygherren er undtaget for pligten i stk. 4.
Beskæftigelsesministeriets bekendtgørelse nr. 59 af 15. februar 2013 om brug af autoriserede rådgivningsvirksomheder på arbejdsmiljøområdet § 43. Bekendtgørelsen træder i kraft den 1. februar 2013.
 Stk. 3. Bekendtgørelse nr. 259 af 20. marts 2007 om brug af autoriserede arbejdsmiljørådgivere (Rådgivningspåbud) finder dog fortsat anvendelse for påbud om brug af autoriserede arbejdsmiljørådgivere afgivet inden den 1. februar 2013.
