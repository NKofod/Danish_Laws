 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Formål § 1.  Formålet med den fri ungdomsuddannelse er at  

 give unge mulighed for at gennemføre et individuelt tilrettelagt  

 uddannelsesforløb, der giver alsidige kvalifikationer og udvikler den unges  

 personlige kompetence.
 Stk. 2 .  Uddannelsen kan tilrettelægges med henblik på,  

 at den unge gennem uddannelsen opnår kvalifikationer, der kan godskrives i  

 det øvrige uddannelsessystem og danne grundlag for tilbagevendende  

 uddannelse.
 Tilrettelæggelse, indhold m.v.
Uddannelsesplan § 2.  Den enkelte elev knytter sig ved uddannelsens  

 start til en uddannelsesansvarlig skole, jf. § 5, og udarbejder sammen med  

 denne en individuel uddannelsesplan på grundlag af elevens ønsker og skolens  

 rådgivning.
Uddannelsesplanen skal indeholde uddannelsesmål for den enkeltes  

 udvikling af personlig kompetence under uddannelsen, jf. § 1. Det skal fremgå  

 af uddannelsesplanen, hvilke dele, jf. § 3, uddannelsen sammensættes af, hvor  

 lange de enkelte dele er, opgjort i antal elevuger, jf. § 11, til hvilke  

 uddannelsesdele der søges statens uddannelsesstøtte, jf. § 13, og på hvilke  

 skoler m.v. de enkelte dele af uddannelsen skal gennemføres.
Stk. 2.  Den uddannelsesansvarlige skole er ansvarlig  

 for kvaliteten af det planlagte uddannelsesforløb og for uddannelsesforløbets  

 sammensætning i forhold til uddannelsesmålet.
Skolen træffer de nødvendige  

 aftaler med andre uddannelsesinstitutioner m.v.
 Stk. 3.  Uddannelsesplanen kan justeres efter aftale  

 mellem eleven og den uddannelsesansvarlige skole.
 Stk. 4.  Undervisningsministeren fastsætter nærmere  

 regler om uddannelsesplanens form og indhold.
Indhold § 3.  Uddannelsen sammensættes af dele af kendte eller  

 nye uddannelser, projektarbejde, foreningsarbejde eller udviklende  

 aktiviteter i øvrigt med henblik på, at den enkelte elev opnår størst mulig  

 udvikling i sin samlede kompetence, jf. § 1.
 § 4.  Uddannelsen varer 2 år og skal have et bredt  

 oplysende og udviklende indhold sammensat af mindst 3 dele fra forskellige  

 områder, jf. § 3.
 Stk. 2.  Hver enkelt del af uddannelsen kan højst være  

 af et års varighed.
 Stk. 3.  Uddannelsen kan forlænges op til 3 år sammensat  

 af mindst 4 dele fra forskellige områder, jf. § 3.
 Stk. 4.  Undervisningsministeren fastsætter nærmere  

 regler om uddannelsens indhold, herunder om omfanget af skolebaseret  

 undervisning, og om adgangen til orlov i forbindelse med barsel og sygdom.
Uddannelsesansvarlige skoler § 5.  Som uddannelsesansvarlige skoler kan  

 undervisningsministeren efter ansøgning godkende:
Stk. 2.  Undervisningsministeren kan efter en konkret  

 vurdering godkende andre institutioner m.v. som uddannelsesansvarlige.
For  

 sådanne institutioner finder lovens regler om uddannelsesansvarlige skoler  

 tilsvarende anvendelse.
 Stk. 3.  Ministeren fastsætter nærmere regler om  

 godkendelse som uddannelsesansvarlig skole i henhold til denne lov, herunder  

 om godkendelse af andre institutioner, jf. stk. 2, og om de  

 uddannelsesansvarlige skolers opgaver.
 Stk. 4.  Godkendelse af en skole som  

 uddannelsesansvarlig kan tilbagekaldes, hvis skolen ikke opfylder fastsatte  

 betingelser for godkendelse, jf. stk. 3.
 § 6.  Den uddannelsesansvarlige skole kan frit tilbyde  

 fri ungdomsuddannelse og optage elever, der har afsluttet grundskolen.
 Stk. 2.  Den uddannelsesansvarlige skole kan  

 tilrettelægge uddannelsen for grupper af elever.
Uddannelsesbevis § 7.  Efter afslutning af uddannelsesforløbet  

 gennemføres en samtale mellem den uddannelsesansvarlige skole og eleven om  

 forløbet, og skolen udsteder et uddannelsesbevis.
 Stk. 2.  Undervisningsministeren fastsætter nærmere  

 regler om uddannelsesbeviset, herunder om bevisets form og indhold, om  

 udarbejdelse af en fælleserklæring og om dokumentation for deltagelse i  

 afbrudte uddannelsesforløb.
 Vejledning m.v.
 § 8.  Den uddannelsesansvarlige skole skal vejlede og  

 rådgive eleven under hele uddannelsesforløbet.
 Stk. 2.  Undervisningsministeren kan fastsætte nærmere  

 regler om vejledning og rådgivning, herunder om samarbejdet mellem den  

 uddannelsesansvarlige skole og den kommunale ungdomsvejledning m.v.
Godskrivning § 9.  Uddannelsesaktivitet umiddelbart forud for  

 fastlæggelse af uddannelsesplanen kan indgå i den fri ungdomsuddannelse med  

 indtil 3 måneder.
For at blive godskrevet skal uddannelsesaktiviteten Finansiering Driftsudgifter § 10.  Deltagelse i undervisning, jf. § 3, finansieres  

 som fastsat i den for den pågældende skoleform gældende lovgivning.
 Stk. 2.  Undervisningsministeren kan fastsætte nærmere  

 regler om, hvilken tilknytning eleven skal have til Danmark for at udløse  

 tilskud efter stk. 1.
§ 11.  Staten yder tilskud til de dele af  

 uddannelsesplanen, jf. § 2, der ikke er finansieret som nævnt i § 10.  

 Tilskuddet ydes pr. elevuge i op til 40 uger pr. uddannelsesår og  

 administreres af den uddannelsesansvarlige skole.
Tilskuddet pr. elevuge  

 fastlægges på de årlige finanslove.
 Stk. 2.  Staten yder et tilskud pr. elev til  

 uddannelsesansvarlige skoler til rådgivning, vejledning og administration.  

 Tilskuddet fastsættes på de årlige finanslove.
 Stk. 3.  Skolen disponerer frit over tilskud efter stk.  

 1 og 2, idet formålene med dem forudsættes opfyldt.
 Stk. 4.  Undervisningsministeren kan fastsætte regler om  

 betingelser for ydelse og udbetaling af tilskud i henhold til stk. 1 og 2.  

 Ministeren kan herunder bestemme, hvilken tilknytning eleven skal have til  

 Danmark for at udløse tilskud.
§ 12.  Tilskud efter § 11 udbetales endeligt inden for  

 finansåret.
Undervisningsministeren kan fastsætte regler om udbetaling af  

 forskud i løbet af finansåret, indtil grundlaget for tilskudsberegningen er  

 opgjort.
 Stk. 2.  Ministeren kan for uddannelsesansvarlige  

 skoler, der ikke følger eller opfylder bestemmelserne i denne lov eller  

 regler fastsat af ministeren i henhold til denne lov, tilbageholde tilskud,  

 lade tilskud bortfalde og eventuelt kræve tilskud tilbagebetalt, hvis  

 grundlaget for tilskudsberegning har været fejlagtigt.
 Stk. 3.  For meget udbetalt tilskud kan modregnes i  

 kommende tilskudsudbetalinger.
Støtte til eleven § 13.  Under gennemførelse af en fri ungdomsuddannelse  

 er eleven berettiget til statslig elevstøtte, kommunal elevstøtte eller  

 deltagergodtgørelse efter de for den enkelte skoleform gældende regler.
 Stk. 2.  En elev, der er fyldt 18 år, kan modtage  

 statens uddannelsesstøtte, herunder støtte til delvis dækning af  

 undervisningsafgift, efter de almindelige regler herom for  

 ungdomsuddannelser.
 Stk. 3.  Eleven kan vælge at søge støtte efter stk. 1  

 eller stk. 2. Eleven kan een gang i løbet af uddannelsen ændre sit valg.
Regnskab og revision § 14.  Den uddannelsesansvarlige skole aflægger  

 regnskab for tilskud i henhold til § 11. Regnskabsåret er kalenderåret.  

 Regnskaberne opstilles og revideres efter regler, der fastsættes af  

 undervisningsministeren.
Regnskaberne skal revideres af en statsautoriseret  

 revisor, en registreret revisor, Rigsrevisionen, Kommunernes  

 Revisionsafdeling, Direktoratet for Stadens Revision eller andre kommunale  

 revisionsorganer.
 Konsulentvirksomhed og efteruddannelse m.v.
 § 15.  Undervisningsministeren kan yde tilskud til  

 konsulentvirksomhed og leder- og medarbejderuddannelse.
Forskellige bestemmelser Fællesrådet for den Fri Ungdomsuddannelse § 16 .  Fællesrådet for den Fri Ungdomsuddannelse  

 sammensættes af Stk. 2.  Undervisningsministeren udpeger blandt  

 fællesrådets medlemmer formanden for fællesrådet, der tillige er formand for  

 fællesrådets forretningsudvalg.
 Stk. 3.  Ministeren fastsætter vedtægterne for  

 fællesrådet.
 Stk. 4.  Staten yder tilskud til fællesrådets  

 virksomhed.
 Stk. 5.  Ministeren fastsætter nærmere regler om  

 betingelserne for ydelse af tilskud, herunder forskud på tilskud, og om  

 fællesrådets regnskabsaflæggelse og revision.
§ 17.  Fællesrådet rådgiver undervisningsministeren om  

 alle forhold vedrørende den fri ungdomsuddannelse.
Fællesrådet formidler  

 oplysninger om uddannelsesansvarlige skoler og varetager kursusvirksomhed,  

 administrative opgaver og oplysningsvirksomhed i henhold til denne lov.
 Stk. 2.  Undervisningsministeren fastsætter nærmere  

 regler om fællesrådets opgaver.
 § 18.  Undervisningsministeren kan indhente  

 oplysninger fra de uddannelsesansvarlige skoler om alle forhold vedrørende  

 uddannelsen og kan fastsætte nærmere regler herom.
 Stk. 2.  Ministeren kan bemyndige Fællesrådet for den  

 Fri Ungdomsuddannelse til at indhente oplysninger som nævnt i stk. 1.
Klageadgang § 19.  Klager over den uddannelsesansvarlige skoles  

 varetagelse af opgaverne i henhold til § 2, stk. 2, kan af eleven inden for 4  

 uger efter uddannelsesplanens udarbejdelse indbringes for Fællesrådet for den  

 Fri Ungdomsuddannelse.
 Stk. 2.  Klager over skolens varetagelse af opgaverne i  

 henhold til § 8, stk. 1, kan indbringes for fællesrådet inden 4 uger efter  

 indtræden af det forhold, der giver anledning til klagen.
Stk. 3.  Hvis klagen imødekommes, træffer fællesrådet  

 beslutning om de foranstaltninger, som klagen giver anledning til.
Får  

 klageren ikke medhold, kan fællesrådets afgørelse inden for 4 uger efter  

 meddelelsen af afgørelsen indbringes for Undervisningsministeriet.
Afbrudte uddannelsesforløb og skift af uddannelsesansvarlig skole § 20.  Eleven kan i løbet af uddannelsen tilknyttes en  

 anden uddannelsesansvarlig skole, når Stk. 2.  Fællesrådet for den Fri Ungdomsuddannelse  

 bistår eleven med at skabe kontakt til en anden uddannelsesansvarlig skole i  

 de i stk. 1 nævnte tilfælde.
 § 21.  Til elever, der har behov for det, gives der  

 specialundervisning og anden specialpædagogisk bistand.
 Stk. 2.  Undervisningsministeren fastsætter nærmere  

 regler herom.
 Ikrafttræden m.v.
 § 22.  Loven træder i kraft den 1. august 1994.  

 Uddannelse i henhold til § 1 kan dog tidligst påbegyndes den 1. januar 1995.
 § 23.  I lov om statens uddannelsesstøtte, jf.  

 lovbekendtgørelse nr. 336 af 2. maj 1994, affattes § 3, stk. 1, nr. 2,  

 således:
 § 24.  Loven gælder ikke for Færøerne og Grønland.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
