Bekendtgørelse om  

 arbejdsgivernes betaling af bidrag til Arbejdsmarkedets  

 Erhvervssygdomssikring  

 (AES) I medfør af § 56, stk. 1, i lov nr. 422 af 10.  

 juni 2003 om arbejdsskadesikring, og § 57, stk. 1, i anordning nr.  

 273 af 24. april 2001 om ikrafttræden af lov om sikring mod følger af  

 arbejdsskade i Grønland, fastsættes:
Sikringspligt § 1.  

  

 Sikringspligtige arbejdsgivere , jf. § 48, stk. 1 og 3, i loven,  

 skal  

 betale bidrag til Arbejdsmarkedets Erhvervssygdomssikring (herefter AES) til  

 dækning af udgifter ved erhvervssygdomme.
 Stk. 2.  

  

 Private  

 arbejdsgivere har pligt til at tilmelde sig på en blanket, som fås hos AES.  

 Arbejdsgiveren kan ikke kræve registreringsbevis fra AES, men de registrerede  

 oplysninger vil fremgå af den bidragsopkrævning, som AES sender.
 Stk. 3.  

  

 Kommunale,  

 amtskommunale og statslige arbejdsgivere registreres i AES på grundlag af de  

 oplysninger,  

 der er nævnt i § 9, stk. 3 og 4.
 § 2.  

  

 Arbejdsgivere i Grønland, der ikke er omfattet af gruppeforsikringen under  

 Det  

 Grønlandske Nævn for Arbejdsskadeforsikring, skal betale bidrag til AES til  

 dækning af udgifter ved erhvervssygdomme og pludselige løfteskader.
Stk. 2.  

  

 Arbejdsgivere i Grønland har pligt til at tilmelde sig på en blanket, som fås  

 hos AES.
Arbejdsgiveren kan ikke kræve registreringsbevis fra AES, men de  

 registrerede oplysninger vil fremgå af den bidragsopkrævning, som AES sender.
Bidragenes størrelse § 3.  

  

 AES' bestyrelse fastsætter størrelsen af bidragssatserne (bidraget pr. år for  

 en fuldtidsansat) for et år ad gangen og meddeler de enkelte arbejdsgivere  

 bidragssatsen for det kommende kalenderår samtidig med bidragsopkrævningen.
 Stk. 2.  

  

 AES  

 beregner den enkelte arbejdsgivers bidrag ud fra arbejdsgiverens  

 tilhørsforhold  

 til en branche, arbejdsgiverens beregnede antal fuldtidsansatte og de  

 forventede udgifter vedrørende den pågældende arbejdsgiver.
Branchehenføring § 4.  

  

 Private arbejdsgivere registreres med den branchekode (DB03-kode), der  

 fremgår  

 af Det Centrale Virksomhedsregister (CVR) eller Erhvervssystemet hos  

 Told*Skat.  

 Ved modstridende oplysninger bruges registreringen i Det Centrale  

 Virksomhedsregister  

 (CVR).
 Stk. 2.  

  

 Kommunale  

 og amtskommunale arbejdsgivere tildeles af AES en DB03-kode ud fra den  

 enkelte  

 institutions kontonummer (underkonto) i henhold til Indenrigsministeriets  

 officielle kontoplan for kommunerne.
 Stk. 3.  

  

 Statslige  

 arbejdsgivere tildeles af AES en DB03-kode ud fra den enkelte institutions  

 eller virksomheds hovedkontonummer på finansloven.
 Stk. 4.  

  

 Arbejdsgivere  

 under konkurs registreres med den DB03-kode, der blev anvendt forud for  

 konkursens indtræden.
 Stk. 5.  

  

 I særlige  

 tilfælde kan AES' bestyrelse efter en konkret vurdering bestemme, at en  

 virksomhed  

 i AES registreres med en anden branchekode end den i stk. 1  4  

 nævnte,  

 hvis det godtgøres, at den i produktionsmæssig og skaderisikomæssig henseende  

 står i åbenbart misforhold til den branche, i hvilken den hidtil har været  

 registreret.
 § 5.  



  

 Private arbejdsgivere i Grønland  

 tildeles af AES en DB03-kode, der svarer til den branchekoderegistrering, der  

 er foretaget i den grønlandske kommune.
 Stk. 2.  

  

 Kommunale  

 arbejdsgivere i Grønland tildeles af AES en DB03-kode efter principperne i  

 § 4, stk. 2.
 Stk. 3.  

  

 Arbejdsgivere  

 under Grønlands Hjemmestyre tildeles af AES en DB03-kode efter principperne i  

 § 4, stk. 3.
 § 6.  

  

 På  

 grundlag af DB03-koden samler AES' bestyrelse arbejdsgiverne i et antal  

 branchegrupper, der er homogene ud fra et skaderisikomæssigt og et  

 produktionsmæssigt  

 synspunkt.
 Stk. 2.  

  

 Inden for  

 de enkelte branchegrupper betaler alle arbejdsgivere samme bidragssats.
Opgørelse af ansatte § 7.  

  

 Arbejdsgiveren  

 skal opgøre og oplyse det samlede beregnede antal fuldtidsansatte inden for  

 kalenderåret.
 Stk. 2.  

  

 Ved  

 fuldtidsansat forstås 1924 ansættelsestimer årligt (37 timer om ugen i 52  

 uger).
 Stk. 3.  

  

 En ansat på  

 fuld tid opgøres som 1,00 ansat.
 Stk. 4.  

  

 Ansatte på  

 mindre end fuld tid og ansatte en del af året omregnes ved at opgøre det  

 samlede  

 årlige timetal og dele dette med 1924.
Bidragsgrundlaget § 8.  

  

 For  

 bidragsåret 2004 er bidragsgrundlaget de skadeudgifter og opgjorte antal  

 fuldtidsansatte,  

 som AES har registreret i en forudgående 3-års periode.
 Stk. 2.  

  

 For  

 bidragsåret 2005 er bidragsgrundlaget de skadeudgifter og opgjorte antal  

 fuldtidsansatte, som AES har registreret i en forudgående 4-års periode.
 Stk. 3.  

  

 For  

 bidragsåret 2006 og senere bidragsår er bidragsgrundlaget de skadeudgifter og  

 opgjorte antal fuldtidsansatte, som AES har registreret i en forudgående  

 5-års  

 periode.
 Stk. 4.  

  

 Til de i  

 stk. 1-3 nævnte skadeudgifter og opgjorte antal fuldtidsansatte lægges  

 de  

 forventede udgifter til administration mv. for det enkelte bidragsår.
Det foreløbige bidrag § 9.  

  

 AES  

 beregner for ét kalenderår ad gangen et foreløbigt bidrag for arbejdsgiveren.  

 Det foreløbige bidrag beregnes på grundlag af oplysningerne om antal  

 fuldtidsansatte i det kalenderår, der ligger to år forud for det kalenderår,  

 bidraget vedrører.
Regulering af bidraget finder sted i overensstemmelse med  

 de  

 regler, der er fastsat i § 12  

                                                                          .
 Stk. 2.  

  

 Private  

 arbejdsgivere og selvejende offentlige institutioner opgør det samlede antal  

 fuldtidsansatte efter § 7.
 Stk. 3.  

  

 For  

 kommunale og amtskommunale arbejdsgivere opgøres det samlede antal  

 fuldtidsansatte  

 på kontonummerniveau (underkonto) efter Indenrigsministeriets officielle  

 kontoplan og korrigeres for beskæftigelsen på selvejende eller private  

 institutioner, som kommunen eller amtskommunen har indgået overenskomst med.
 Stk. 4.  

  

 For  

 statslige arbejdsgivere opgøres det samlede antal fuldtidsansatte på baggrund  

 af beskæftigelsesoplysninger fra Økonomistyrelsen (LIF-data). Opgørelsen  

 foretages  

 på hovedkontonummerniveau i henhold til finansloven kombineret med  

 registreringsnummer på institutions- eller virksomhedsniveau.
 Stk. 5.  

  

 Arbejdsgivere i Grønland opgør det samlede antal fuldtidsansatte efter  

 stk. 2-4.
§ 10.  

  

 Ved en virksomheds etablering i kalenderåret beregner AES bidraget på  

 grundlag  

 af det antal fuldtidsansatte, som arbejdsgiveren oplyser ved tilmeldingen.
Ud  

 fra den branchegruppe, arbejdsgiveren er henført til, opkræver AES  

 forholdsmæssigt det foreløbige bidrag for den resterende del af kalenderåret.
 § 11.  

  

 Private arbejdsgivere oplyser i forbindelse med indbetalingen af det  

 foreløbige  

 bidrag for et kalenderår om antal fuldtidsansatte i det forrige kalenderår.  

 Hvis oplysningerne giver grundlag for det, regulerer AES arbejdsgiverens  

 foreløbige  

 bidrag.
 Stk. 2.  

  

 Hvis AES i  

 løbet af året får oplysninger om en ændring af arbejdsgiverens DB03-kode,  

 regulerer  

 AES arbejdsgiverens foreløbige bidrag fra den dato, ændringen har virkning.
Det endelige bidrag § 12.  

  

 Det endelige bidrag opgøres på grundlag af den registrerede DB03-kode og  

 arbejdsgiverens oplysninger om antal fuldtidsansatte i det kalenderår, som  

 bidraget  

 vedrører.
 Stk. 2.  

  

 Det  

 endelige bidrag for statslige arbejdsgivere opgøres på grundlag af de  

 oplysninger om antal fuldtidsansatte (LIF-data), som AES får fra  

 Økonomistyrelsen for det kalenderår, som bidraget vedrører.
 Stk. 3.  

  

 Opgørelse  

 af det endelige bidrag finder sted i løbet af det kalenderår, der følger  

 efter  

 det år, bidraget vedrører.
 Stk. 4.  

  

 Efter  

 udløbet af det kalenderår, hvor opgørelsen finder sted, kan arbejdsgiveren  

 ikke  

 få ændret bidraget.
Opkrævning og betaling af bidrag § 13.  

  

 Den foreløbige bidragsopkrævning for det kommende kalenderår sendes i  

 december  

 måned.
Bidraget forfalder til betaling den 1. januar med sidste rettidige  

 betalingsdag den 20. januar.
Arbejdsgiveren har ansvaret for rettidig  

 betaling.
§ 14.  

  

 Ved  

 en virksomheds etablering i kalenderåret opkræves det foreløbige bidrag, jf.  

 § 10, straks efter virksomhedens tilmelding til AES.
Bidraget forfalder  

 til betaling 14 dage efter opkrævningens udsendelse.
 Stk. 2.  

  

 Ved  

 foreløbig bidragsopkrævning, jf. § 13, der af andre årsager ikke sendes  

 i  

 december måned, forfalder bidraget til betaling 14 dage efter opkrævningens  

 udsendelse.
 Stk. 3.  

  

 For  

 arbejdsgivere i Grønland, forfalder bidraget efter stk. 1 og 2 til  

 betaling 4 uger efter opkrævningens udsendelse.
§ 15.  

  

 Sker betaling af bidrag ikke rettidigt, jf. §§ 13-14, skal  

 arbejdsgiveren  

 fra forfaldsdagen betale renter af bidraget med den rentesats, der til enhver  

 tid er fastsat i medfør af § 5 i lov om renter ved forsinket betaling  

 mv.,  

 jf. § 56, stk. 2, i loven.
AES opkræver et ekspeditionsgebyr på 50  

 kr. ved påkrav på grund af manglende betaling.
Fælles bestemmelser § 16.  

  

 Hvis en virksomhed hører op eller skifter ejer, betaler AES forholdsmæssigt  

 det  

 opkrævede bidrag for den resterende del af kalenderåret tilbage.
Virksomheden  

 skal oplyse det beregnede antal fuldtidsansatte, jf. § 7, fra  

 kalenderårets begyndelse og frem til ophøret eller ejerskiftet.
På baggrund  

 af  

 denne opgørelse reguleres det foreløbige bidrag for den forløbne del af  

 kalenderåret, inden tilbagebetalingen foretages.
 § 17.  

  

 AES  

 kan overføre bidragsdifferencer op til 100 kr. til bidragsopkrævningen for  

 det  

 kommende kalenderår.
 § 18.  

  

 Hvis oplysninger om arbejdsgiverens antal fuldtidsansatte ikke opgøres som  

 forudsat i §§ 9-12, kan AES bruge oplysninger fra ATP's registre, jf.  

 lovens § 55, stk. 4, som grundlag for beregningen og reguleringen  

 af  

 bidraget.
 Stk. 2.  

  

 AES kan i  

 øvrigt bruge oplysninger fra ATP's registre, jf. lovens § 55,  

 stk. 4,  

 i det omfang det findes nødvendigt for at sikre korrekte oplysninger om antal  

 fuldtidsansatte til brug for bidragsopkrævningen.
Ikrafttræden § 19.  

  

 Bekendtgørelsen træder i kraft den 1. januar 2004.
 Stk. 2.  



  

 Samtidig ophæves Bekendtgørelse nr.  

 877 af 23. oktober 2002 om betaling af bidrag til Arbejdsmarkedets  

 Erhvervssygdomssikring (AES).
