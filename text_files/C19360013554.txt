I Skrivelse af 18. Juli 1936 har Magistraten forespurgt, om et Ægteskab,  

 som fraskilt N.
N. og M.
M., der begge er bosatte i Edinburgh, men  

 midlertidig har taget Ophold paa et Hotel i København, agter at indgaa her i  

 Landet, kan fremmes, efter at det bl. a. ved Henvendelse fra Brudgommens  

 fraskilte Hustru er oplyst, at et Ægteskab mellem de paagældende er ugyldigt  

 efter skotsk Lov, da Bruden er Søster til Brudgommens fraskilte Hustru.
 Foranlediget heraf skal man meddele, at Justitsministeriet under Hensyn  

 til, at ingen af de paagældende har nogen Tilknytning til Danmark, og til, at  

 Ægteskabets Indgaaelse vil krænke en ufravigelig Bestemmelse i en den danske  

 Ægteskabslovgivning saa nærstaaende Lovgivning som den skotske, ikke mener,  

 at danske ægteskabsstiftende Myndigheder bør medvirke til Ægteskabets  

 Indgaaelse.
 Skrivelse fra Justitsministeriet til Københavns Magistrats 1. Afdeling.
