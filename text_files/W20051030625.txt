Tvangsbehandling med Rivotril underkendt Det lokale nævn godkendte tvangsbehandlingen med  

 mikstur Cisordinol 10 mg x 2 dagligt, subsidiært injektion Cisordinol 10 mg x  

 2  

 dagligt samt eventuel medicin mod bivirkninger, idet dosis skulle justeres  

 inden for almindeligt doseringsinterval afhængig af effekt og eventuelle  

 bivirkninger.
Nævnet godkendte endvidere tvangsbehandling med tablet Rivotril  

 2  

 mg x 2 dagligt.
Sundhedsvæsenets Patientklagenævn fandt, at patienten  

 var sindssyg, og at det ville være uforsvarligt ikke at tvangsbehandle ham,  

 da  

 udsigten til hans helbredelse eller en betydelig afgørende bedring i  

 tilstanden  

 ellers ville blive væsentligt forringet.
Nævnet lagde vægt på, at han befandt  

 sig i en psykotisk/sindssygelig tilstand, præget af blandt andet  

 hallucinationer, vrangforestillinger og tankeforstyrrelser.
 For så vidt angår Cisordinol fandt Sundhedsvæsenets  

 Patientklagenævn endvidere, at behandlingen opfyldte kravet om anvendelse af  

 afprøvede lægemidler i sædvanlig dosering og med færrest mulige bivirkninger.  

 Nævnet lagde herved vægt på, at Cisordinol er et almindeligt anvendt og vel  

 afprøvet antipsykotisk lægemiddel, ligesom den besluttede dosering var  

 sædvanlig.
For så vidt angår beslutningen om tvangsbehandling med  

 Rivotril fandt Sundhedsvæsenets Patientklagenævn imidlertid, at beslutning om  

 anvendelse af dette i den daglige løbende behandling af den psykotiske  

 tilstand  

 ikke kunne godkendes.
Nævnet lagde vægt på, at Rivotril ikke er et  

 antipsykotisk  

 middel men et middel der anvendes i angstdæmpende og beroligende øjemed og  

 som  

 oftest supplerer den egentlige antipsykotiske behandling.
