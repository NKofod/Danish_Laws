Nr LSF 39 Forslag til Lov om ændring af lov om erhvervsskoler Fremsat af Aage Frandsen (SF) Lilli Gyldenkilde (SF) Stillinger (SF) Ebba  

 Strange (SF) den 26. oktober 1989 § 1 I lov om erhvervsskoler, jf. lov nr. 210 af 5. april 1989, foretages  

 følgende ændring:
 § 30, stk. 3, ophæves.
 Stk. 4-5 bliver herefter stk. 3-4.
§ 2 Loven træder i kraft ved bekendtgørelsen i Lovtidende.
Bemærkninger til lovforslaget Forslaget betyder, at den nuværende bestemmelse i § 30, stk. 3, om, at  

 bestyrelsen for handelsskoler, hvis indtægter er godkendt før 1. juli 1988,  

 kan beslutte, at reglerne i vedtægterne om bestyrelsens sammensætning fortsat  

 skal have virkning, ophæves.
Det betyder, at arbejdsgiver- og  

 arbejdstagerrepræsentanterne skal være ligeligt repræsenteret i bestyrelserne  

 for handelsskolerne.
 I forbindelse med vedtagelsen af lov om erhvervsskoler stillede SF  

 ændringsforslag om, at denne undtagelse ikke skulle være gældende.  

 Ændringsforslaget blev nedstemt af de øvrige partier i Folketinget.
 Et flertal i Folketingets Uddannelsesudvalg bestående af  

 Socialdemokratiets, Det Konservative Folkepartis, Venstres, Det Radikale  

 Venstres og Kristeligt Folkepartis medlemmer af udvalget gav udtryk for  

 følgende i betænkningen over forslag til lov om erhvervsskoler:  

 »Flertallet er enig om det ønskelige i en mere ligelig repræsentation  

 fra arbejdsgiver- og arbejdstagerside i bestyrelserne (paritet). På et møde  

 med ministeren har repræsentanter for Det Danske Handelskammer og  

 HK-forbundet efter henstilling fra ministeren tilkendegivet, at de er  

 indstillet på i tiden indtil oktober 1989 at forsøge at finde en løsning i  

 fællesskab«.
 På baggrund af et spørgsmål i Uddannelsesudvalget, »om parterne har  

 fundet en løsning i fællesskab« har undervisnings- og  

 forskningsministeren i et svar til Uddannelsesudvalget den 5. oktober 1989  

 udtalt, »at ministeren ikke har fået nogen endelig tilbagemelding fra  

 begge parter«.
 Da parterne således ikke har været i stand til at finde frem til »en  

 løsning i fællesskab«, finder SF det helt oplagt, at Folketinget nu må  

 finde en »løsning« i overensstemmelse med det, som et stort flertal  

 i Folketinget gav udtryk for i betænkningen over forslag til lov om  

 erhvervsskoler.
