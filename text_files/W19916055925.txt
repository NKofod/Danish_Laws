Overtaksationskommissionen tiltrådte, at erstatningen for afståelse af  

 et areal udmåles under hensyn til det formål, hvortil arealet var planlangt  

 inden ekspropriationen.
Da det stedse har været planlagt, at der skulle  

 udlægges vej i det væsentlige over det areal, der blev eksproprieret,  

 stadfæstede overtaksationskommissionen arealerstatninger til 65 kr. pr. m2 År 1991, den 27. august, blev af Overtaksationskommissionen for Århus  

 amtsrådskreds og en del af Ringkøbing amtsrådskreds i sag 6/1991 anke af  

 taksationsforretning, begæret af Århus amtskommune, hos  

 Ejendomsanpartsselskabet St.
Ravnsbjerg, Viby J., afsagt sålydende K e n d e l s e:
 Den af vejtaksationskommissionen for Århus amtsrådskreds II (syd) den 8.  

 januar 1991 afsagte kendelse, hvorved der blev fastsat erstatning til  

 lodsejeren, Ejendomsanpartsselskabet St.  Ravnsbjerg, Viby J., i anledning af  

 ekspropriation, foretaget af Århus kommune til ombygning af Skåde-Viby J.  

 landevej, »Ringvej Syd«, er alene påanket af lodsejeren.
 Efter at parterne har haft lejlighed til at redegøre for deres  

 standpunkter i skriftlige indlæg, har overtaksationskommissionen den 27.  

 august 1991 foretaget besigtigelse af den omhandlede ejendom og afholdt møde  

 med parterne, der herunder har kunnet nedlægge deres endelig påstand og  

 nærmere begrunde disse.
 Lodsejeren, der også for overtaksationskommissionen har været  

 repræsenteret ved advokat, har påstået sig tilkendt følgende erstatning:
 Arealafståelseserstatning :
 Principalt:
 Mere subsidiært:
 Et mindre beløb fastsat efter overtaksationskommissionens skøn, men større  

 end 761.700 kr.
 Ulempeerstatning :
 Principalt:
 Subsidiært:
 Et mindre beløb fastsat efter Overtaksationskommissionens skøn.
 Areallejeerstatning :
 Principalt:
 Subsidiært:
 Et mindre beløb fastsat efter overtaksationskommissionens skøn, men større  

 end 15.000 kr.
 Alle erstatningsbeløb påstås forrentet i overensstemmelse med  

 forrentningsbestemmelsen i lov om offentlige veje, § 63.
 Amtskommunen har påstået den indankede kendelse stadfæstet.
 Til støtte for deres påstande har parterne gentaget de i den indankede  

 kendelse gengivne anbringender.
 Vedrørende erstatningen for arealafståelse har lodsejeren herudover gjort  

 følgende gældende:
 Den i højesteretsdom, gengivet i UFR 1981, side 448, trufne afgørelse kan  

 efter lodsejerens mening ikke påberåbes til støtte for synspunktet om at  

 bortse fra tilstødende arealers værdi, idet det i nævnte dom omhandlede areal  

 var overført fra landzone til byzone alene med henblik på at etablere  

 idrætsanlæg.
Det kan ikke tillægges betydning, at det fra Århus amtskommunes side  

 anføres, at etableringen af landevej 605, Skåde-Viby J, har været  

 »planlagt« i en længere årrække, og at der herefter ikke skulle  

 kunne kræves en erstatning på mere end 65 kr. pr. m2 svarende til  

 »råjordsværdi«.
Derimod må det være af afgørende betydning, at der  

 af tredjemand er afgivet tilbud vedrørende det nu eksproprierede areal, der  

 godtgør dettes værdi til 250 kr. pr. m2, hvortil kommer, at ekspropriatus i  

 1988 afstod tilsvarende arealer for en m2-pris på godt 188 kr.
Ikke enhver retlig regulering af et areal har lige væsentlig indflydelse  

 for værdiansættelsen, idet Højesterets afgørelse, gengivet i UFR 1984, side  

 276, statuerede, at ekspropriationserstatning ikke kunne nedsættes på grund  

 af byggeliniepålæg, der betingede, at de pågældende arealer ikke kunne  

 bebygges.
Erstatningen skulle udmåles under hensyntagen til de priser,  

 hvortil tilsvarende arealer da blev handlet og arealernes attraktive  

 beliggenhed.
 Bygningsvedtægten for Viby kommune fra 1962 viste  

 »Ravnsbjergvej« som to punkterede linier med en indbyrdes afstand  

 af ca. 20 m, svarende til en arealanvendelse på knapt 6.700 m2 mod de nu  

 eksproprierede ca. 11.460 m2. Først ved lokalplan nr. 39, tinglyst den 3.  

 marts 1981, er Ravnsbjergvej udlagt med øget bredde på 50 m, hvoraf 40 m er  

 udlagt over matr.nr. 16 a svarende til et arealudlæg på ca. 13.500 m2. Frem  

 til 1981 har der således i den offentlige planlægning alene været tale om en  

 anlægsbredde på ca. 20 m, medens ca 4.760 m2 først er blevet udlagt hertil i  

 1981.
Måtte Århus amtskommune få medhold i  

 »råjordsværdierstatningsprincippet«, kan dette princip ikke føre  

 til en erstatningsfastsættelse på 65 kr. pr. m2 for de først i 1981 under  

 vejudlægget inddragne arealer.
Værdien heraf i 1981 kan ikke sættes lavere  

 end til 200 kr. pr. m2. Det gøres endvidere gældende, at afståelseserstatning  

 vedrørende de 140 m2 beliggende nord for Skanderborgvej ligeledes skal sættes  

 til 250 kr. pr. m2 og subsidiært til 150 kr. pr. m2, svarende til en  

 erstatning på 21.000 kr., hvorved henvises til, at  A/S Jyllandsposten i  

 skrivelse af 9. november 1990 har tilkendegivet at ville erhverve det  

 resterende jordareal til samme m2-pris som A/S Jyllandsposten fik tilkendt i  

 erstatning, hvilket ved overtaksation fastsattes til 150 kr. pr. m2.
 Vedrørende ulempeerstatningen gøres det gældende, at ekspropriatus har  

 krav på ulempeerstatning for forringede muligheder for udnyttelse af  

 ekspropriati restejendom, d.v.s. for forringelse af restarealets værdi.
 Ekspropriationen og de deraf følgende byggeliniepålæg for område ER 121001  

 medfører, at en del af det i øvrigt bebyggelige erhvervsområde vil blive  

 begrænset i denne udnyttelse.
Et ca. 10.000 m2 stort, mod Skanderborgvej beliggende bebyggeligt  

 erhvervsareal er blevet mindre tjenligt til dette formål og vil derfor ikke  

 efter ekspropriationen repræsentere den forud herfor gældende værdi på mindst  

 250 kr. pr. m2. Værdiforringelsen er under forudsætning af tilladelse til  

 bebyggelse af en del af de nu skovbevoksede arealer, skønsmæssigt anslået til  

 200.000 kr.
Den nedlagte erstatningspåstand er foreløbig begrænset hertil med  

 forbehold for senere at forhøje erstatningen, såfremt ovennævnte tilladelse  

 ikke opnås.
 Vedrørende arealleje for arbejdsareal gøres det gældende, at denne  

 arealleje må ansættes til en årlig leje svarende til en forrentning af  

 arealets værdi med markedsrenten, men ikke kan fastsættes som en  

 afgrødeerstatning.
Det fremgår af referat af 9. november 1990, hvori deltog repræsentanter  

 for Stadsarkitektens kontor, Dansk Firmacenter A/S  , C.F.
Møllers Tegnestue  

 og lodsejeren, at lodsejerne er og har været i færd med at planlægge den  

 erhvervsmæssige udnyttelse af arealet, og denne planlægning påbegyndtes i  

 sommeren 1989, altså før ekspropriationsbeslutning blev truffet.
 Det er ikke afgørende for denne del af erstatningskravet, at lokalplan  

 ikke forelå, idet arealerne uafhængig heraf kunne være afstået til en køber,  

 der lod lokalplan udarbejde, hvorved den ovennævnte forrentning af købesummen  

 ville have været opnået.
 Fuld erstatning baseret på arealernes anvendelse som landbrugsarealer vil  

 andrage 20.360 kr. sammensat på følgende måde:
 Vedrørende areallejeerstatning tages i øvrigt forbehold om endelig  

 regulering, når endelig arealopmåling foreligger, og nærmere oplysninger om  

 perioden, hvori arbejdsarealerne faktisk anvendes, foreligger.
 Vedrørende erstatning for ulemper i øvrigt, derunder ejendomsskat, teknisk  

 rådgivningsbistand m.v., nedlægges der påstand om erstatning på ikke under  

 15.000 kr.
 Overtaksationskommissionen skal udtale:
 Efter de foreliggende oplysninger om bygningsvedtægten fra 1962, den af  

 ejeren i 1969 underskrevne deklaration om bl.a. vejudlæg og lokalplanen fra  

 1981 må det lægges til grund, at det stedse har været planlagt, at der skulle  

 udlægges vej i det væsentlige over det areal, der nu er eksproprieret syd for  

 Skanderborgvej.
Erstatningen for afståelse af dette areal findes at måtte udmåles under  

 hensyntagen til det formål, hvortil arealet var planlagt inden  

 ekspropriationen.
Herefter og i øvrigt af de grunde, der er anført i  

 Taksationskommissionens kendelse, tiltrædes det, at arealerstatningen for  

 dette areal er fastsat til 65 kr. pr. m2.
 For så vidt angår arealet på ca. 140 m2 nord for Skanderborgvej, findes  

 arealerstatningen at burde fastsættes til 150 kr. pr. m2, svarende til den  

 erstatning, der er ydet for andre erhvervsarealer i det pågældende område og  

 den pris, som af »Jyllandsposten« er tilbudt for erhvervelse af  

 arealet.
 Overtaksationskommissionen finder ikke, at der er grundlag for at antage,  

 at ekspropriationen medfører nogen forringelse eller værdinedgang vedrørende  

 ejerens øvrige arealer, ligesom der heller ikke findes grundlag for at udmåle  

 en areallejeerstatning for de midlertidigt eksproprierede arbejdsarealer på  

 grundlag af en forrentning af den af lodsejeren anslåede værdi af disse  

 arealer.
 Det bemærkes herved, at ejerens arealer fortsat er anvendt  

 landbrugsmæssigt.
 Den samlede ulempeerstatning findes at kunne fastsættes til 25.000 kr.,  

 idet der ud over ejendomsskatter, som lodsejeren skal udrede vedrørende det  

 eksproprierede areal, et taget hensyn til mistede dyrkningsmuligheder for de  

 arealer, der midlertidigt er beslaglagt, samt strukturskade for en kortere  

 årrække.
 Med de af det ovenstående følgende ændringer stadfæster  

 Overtaksationskommissionen den indankede kendelse.
 Thi bestemmes:
Den indankede kendelse om fastsættelse af erstatning til  

 Ejendomsanpartsselskabet St.
Ravnsbjerg.
Viby J., stadfæstes med de  

 ændringer, at erstatningen for afståelse af et ca 140 m2 stort areal nord for  

 Skanderborgvej fastsættes til 150 kr. pr. m2, og at ulempeerstatningen  

 forhøjes til 25.000 kr.
