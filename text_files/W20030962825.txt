Landsskatteretskendelse af 14. april 2003 vedr.  

 Afskrivningsprocent ved indretning af lejede lokaler Klagen vedrører det forhold, at selskabet A A/S, der har lejet  

 lokaler i X, har afskrevet indretningsudgifter med 20 % pr. år, hvorimod  

 skatteforvaltningen alene har godkendt afskrivning ud fra en  

 afskrivningsprocent på 10.
Det er ubestridt, at lejer og udlejer er uafhængige parter, men  

 skatteforvaltningen har begrundet sin afgørelse med, at det af  

 lejekontraktens  

 § 4 fremgår, at lejemålet er uopsigeligt i 10 år fra udlejers side.
Af samme  

 bestemmelse fremgår, at lejemålet er uopsigeligt i 2 år fra lejers side.
Selskabets advokat påstår for Landsskatteretten, at der i  

 afskrivningslovens § 39 er hjemmel til afskrivning som selvangivet, idet  

 lejeaftalen ikke er indgået for et bestemt tidsrum.
En uopsigelighedsperiode  

 kan ikke sidestilles hermed.
 Landsskatteretten skal  

 udtale:
 Fra og med indkomståret 1999 er hjemlen til at foretage  

 afskrivninger på udgifter til ombygning m.v. af lejede lokaler  

 afskrivningslovens nugældende § 39. I § 39, stk. 1, bestemmes følgende:
Udgifter til ombygning, forbedring eller indretning af lejede  

 lokaler, der anvendes erhvervsmæssigt til andet formål end beboelse,  

 afskrives  

 med indtil 20 % årligt.
Hvis lejemålet er indgået for et bestemt tidsrum, kan  

 den årlige afskrivning dog ikke overstige et beløb svarende til, at  

 afskrivning  

 sker med lige store årlige beløb over lejeperioden.
 Efter § 39, stk. 1, gælder således som hovedregel, at  

 afskrivning kan foretages med indtil 20 % årligt, jf. stk. 1, 1. punktum,  

 medens undtagelsen herfra bestemmer, at afskrivning foretages over  

 lejeperioden, hvis lejemålet er indgået for et bestemt tidsrum, jf. stk. 1,  

 2.  

 punktum.
Retten må være enig med advokaten i, at begreberne en  

 uopsigelighedsperiode og et bestem tidsrum ikke er  

 synonyme.
I det  

 foreliggende tilfælde er lejekontrakten ikke indgået for et bestemt  

 tidsrum,  

 men lejeren/selskabet er tilsikret uopsigelighed i en periode på 10 år.  

 Forholdet findes således at være omfattet af hovedreglen i § 29, stk. 1,  

 hvorefter indretningsudgiften kan afskrives med indtil 20 % årligt.
 Der kan derfor gives medhold i påstanden, der talmæssigt er  

 ubestridt.
