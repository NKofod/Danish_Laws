Bestemmelser om ændring af BL 2-4  

 (BL 2-4 A, 1. udgave) I medfør af § 1 a og § 31 i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:*) 1. Der indsættes et nyt pkt. 2.3 med følgende ordlyd:
 2.3 BL'en gælder bortset fra bestemmelserne om straf i afsnit 9, der  

 nu bliver til afsnit 8, tillige for virksomheder, der er omfattet af JAR  

 145.10 (c).
2. Afsnit 8 ophæves 3. Ikrafttræden Denne BL træder i kraft den 15. april 2002.
Statens Luftfartsvæsen, den 15. marts  

 2002 Ole Asmussen /Sven E.
Andresen *)   I BL en er medtaget visse bestemmelser  

 fra Rådets forordning nr. 3922/91 af 16. december 1991 om harmonisering  

 af tekniske forskrifter og administrative procedurer inden for civil  

 luftfart.
Gengivelsen af disse bestemmelser i BL en er for Danmarks  

 vedkommende alene begrundet i praktiske hensyn og berører ikke den  

 nævnte forordnings umiddelbare gyldighed i Danmark.
