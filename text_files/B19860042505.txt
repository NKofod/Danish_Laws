 I medfør af § 26, stk. 3, i lov om landbrugsejendomme, jfr.  

 lovbekendtgørelse nr. 424 af 1. juli 1986 (landbrugsloven), fastsættes:
I.
Tinglysning af adkomst på en landbrugsejendom A.
Adkomst for personer § 1.  Dokumenter om adkomst for en eller flere  

 personer på en landbrugsejendom, der helt eller delvis er beliggende i  

 landzone, eller på en anpart i en sådan ejendom skal for at kunne tinglyses  

 enten være påført kommunalbestyrelsens attestation om, at erhververen har  

 afgivet behørig erklæring om opfyldelse af de i landbrugslovens § 16, § 17,  

 stk. 2, § 17 a, stk. 1, eller § 18 a stk. 1 eller 2, indeholdte betingelser,  

 eller være ledsaget af tilladelse til eller godkendelse af erhvervelsen fra  

 Landbrugsministeriet eller den myndighed, som landbrugsministeren i medfør af  

 landbrugslovens § 30 har bemyndiget til at meddele sådan tilladelse eller  

 godkendelse.
Erhververens erklæring om, at betingelserne i landbrugslovens §  

 16, § 17, stk. 2, § 17 a, stk. 1, eller § 18 a, stk. 1 eller 2, er opfyldt,  

 skal afgives på autoriserede skemaer, der fås på kommunekontoret.
Dokumenter  

 om adkomst på en landbrugsejendom uden for landzone kan tinglyses uden  

 tilladelse fra Landbrugsministeriet og uden kommunalbestyrelsens attestation,  

 såfremt der i adkomstdokumentet indeholdes erklæring om, at ingen del af  

 ejendommen er beliggende i landzone.
Tinglysningsdommeren kan kræve, at  

 ejendommens beliggenhed dokumenteres ved erklæring fra vedkommende  

 kommunalbestyrelse.
Stk. 2.  Bestemmelserne i stk. 1, 1. og 2. pkt., finder  

 ikke anvendelse ved tinglysning af dokumenter, hvorved Tinglysningsdommeren kan kræve dokumentation for ægteskabsforholdet.
B.
Adkomst for selskaber, sammenslutninger, institutioner m.m.
§ 2.  Dokumenter om adkomst på en landbrugsejendom  

 eller en anpart i eller en del af en sådan ejendom, der helt eller delvis er  

 beliggende i landzone, skal for at kunne tinglyses for et selskab, en  

 forening eller anden sammenslutning eller fællesskab, en offentlig eller  

 privat institution, en stiftelse, et legat, eller en udenlandsk offentlig  

 myndighed være ledsaget af Landbrugsministeriets tilladelse.
Dokumenter om  

 adkomst på en landbrugsejendom uden for landzone kan tinglyses uden  

 tilladelse fra Landbrugsministeriet, såfremt der i adkomstdokumentet  

 indeholdes erklæring om, at ingen del af ejendommen er beliggende i landzone.  

 Tinglysningsdommeren kan kræve, at ejendommens beliggenhed dokumenteres ved  

 erklæring fra vedkommende kommunalbestyrelse.
 Stk. 2.  Bestemmelsen i stk. 1, 1. pkt., finder ikke  

 anvendelse ved tinglysning af adkomst for folkekirken, hvis adkomstdokumentet  

 er ledsaget af Kirkeministeriets tilladelse til erhvervelsen.
C.
Særlige regler for landbrugsejendomme, for hvilke der er foretaget  

 notering i tingbogen i henhold til § 11, stk. 1, sidste punktum, i lov nr.  

 291 af 31. marts 1949 om landbrugsejendomme, eller for hvilke der er  

 foretaget notering i henhold til § 17, stk. 3, i lov nr. 114 af 4. april 1967  

 om landbrugsejendomme § 3.  Med hensyn til landbrugsejendomme, for hvilke  

 Landbrugsministeriet har foretaget notering i tingbogen i henhold til § 11,  

 stk. 1, sidste punktum, i lov nr. 291 af 31. marts 1949 om  

 landbrugsejendomme, samt med hensyn til landbrugsejendomme, for hvilke  

 Landbrugsministeriet har foretaget notering i henhold til § 17, stk. 3, i lov  

 nr. 114 af 4. april 1967 om landbrugsejendomme om, at ejendommen udgør en  

 »familieejendom«, gælder, jfr. § 17 b i Landbrugsministeriets  

 bekendtgørelse nr. 424 af 1. juli 1986 af lov om landbrugsejendomme, at der  

 ved beregningen af antal landbrugsejendomme i lovbekendtgørelsens § 16, stk.  

 1, nr. 3, § 17 a, stk. 1, nr. 3, og § 18 a, stk. 1, nr. 3, bortses fra  

 sådanne ejendomme.
Stk. 2.  Det påhviler tinglysningsdommeren at påse, at  

 den i tingbogen i henhold til § 17, stk. 3, i lov nr. 114 af 4. april 1967 om  

 landbrugsejendomme foretagne notering af en landbrugsejendom som  

 familieejendom ved ejerskifte slettes af tingbogen, såfremt overdragelsen  

 sker til andre end ejerens ægtefælle eller personer, der er beslægtet med  

 ejeren i ret op- eller nedstigende linie.
Dommeren kan dog tillade, at  

 adkomstdokumentet foreløbigt indføres i tingbogen, således at der samtidig i  

 overensstemmelse med tinglysningsloven fastsættes en frist til fremskaffelse  

 af dokumentation.
 Stk. 3.  Det påhviler endvidere tinglysningsdommeren at  

 påse, at den i tingbogen i henhold til § 17, stk. 3, i lov nr. 114 af 4.  

 april 1967 om landbrugsejendomme foretagne notering af en landbrugsejendom  

 som familieejendom slettes af tingbogen, såfremt matrikelmyndighederne  

 stiller krav herom i forbindelse med approbation på en omlægning af jorder  

 mellem landbrugsejendomme, hvorved der sker en forøgelse af ejendommen.  

 Matrikelmyndighedernes approbation på jordomlægningen tjener som  

 dokumentation for, at der i forbindelse med jordomlægningen ikke sker  

 uberettiget forøgelse af den pågældende ejendom.
 Stk. 4.  Tinglysningsdommeren sender meddelelse til  

 Landbrugsministeriet (Matrikeldirektoratet) om slettelse af notering som  

 familieejendom.
II.
Tinglysning af kontrakter om forpagtnings-, leje- eller  

 brugsforhold m. v.
 § 4.  En kontrakt m. v. om forpagtnings-, leje- eller  

 brugsforhold vedrørende en landbrugsejendom eller en del heraf skal for at  

 kunne tinglyses indeholde en erklæring om, at kontrakten er gyldig uden  

 Landbrugsministeriets tilladelse, jfr. stk. 2, eller være ledsaget af  

 Landbrugsministeriets (Matrikeldirektoratets) tilladelse til kontraktens  

 indgåelse.
 Stk. 2.  Den i stk. 1, nævnte erklæring skal afgives af  

 både ejer og forpagter (lejer, bruger).
 Stk. 3.  Bestemmelserne i stk. 1 finder ikke anvendelse  

 ved tinglysning af kontrakter m. v. om anbringelse af el-master eller  

 lignende på landbrugsejendomme, jfr. udstykningslovens § 11 C, stk 3.
 § 5.  En kontrakt m.v. om forpagtning af en  

 landbrugsejendom i sin helhed for et længere tidsrum end 15 år kan ikke  

 tinglyses, medmindre der forevises tilladelse fra Landbrugsministeriet  

 (Matrikeldirektoratet).
 Stk. 2.  Tinglysning af en sådan kontrakt for et tidsrum  

 af indtil 20 år kan dog ske uden tilladelse fra Landbrugsministeriet, når det  

 af dokumentet fremgår, at ejendommen indgår som led i en forbedringsplan,  

 jfr. landbrugslovens § 11, stk. 3.
 § 6.  En kontrakt m.v. om bortforpagtning eller udleje  

 af en del af en landbrugsejendom for et længere tidsrum end 10 år kan ikke  

 tinglyses, medmindre der forevises tilladelse fra Landbrugsministeriet  

 (Matrikeldirektoratet), jfr. landbrugslovens § 12, stk. 2.
III.
Almindelige bestemmelser § 7.  Ved tinglysning af adkomst på en del af en  

 landbrugsejendom er Matrikeldirektoratets udstykningstilladelse samtidig  

 tilladelse til erhvervelsen, medmindre andet udtrykkeligt fremgår af  

 udstykningstilladelsen.
 § 8.  Hvis et adkomstdokument eller en kontrakt om  

 forpagtnings-, leje- eller brugsforhold, der kun gyldigt kan oprettes med  

 Landbrugsministeriets tilladelse eller godkendelse, anmeldes til tinglysning  

 mere end 4 uger efter aftalens indgåelse, og den fornødne tilladelse eller  

 godkendelse ikke medfølger ved anmeldelsen til tinglysning, afvises  

 dokumentet fra tingbogen.
 Stk. 2.  Dokumentet kan dog efter dommerens bestemmelse  

 tinglyses med frist i følgende tilfælde:
 § 9.  Bekendtgørelsen træder i kraft den 15. juli  

 1986.
Stk. 2.  Bekendtgørelsens afsnit I kommer til anvendelse  

 på dokumenter om adkomst på landbrugsejendomme, der anmeldes til tinglysning  

 efter den 15. juli 1986, og som støtter sig på retshandler, der er indgået  

 efter denne dato.
Med hensyn til dokumenter om adkomst på landbrugsejendomme,  

 der støtter sig på retshandler, der er indgået før den 15. juli 1986, finder  

 bestemmelserne i landbrugsloven, jfr. bekendtgørelse nr. 603 af 30. november  

 1978, som ændret ved lov nr. 206 af 25. maj 1983 og lov nr. 583 af 19.  

 december 1985, jfr.
Landbrugsministeriets bekendtgørelse nr. 650 af 15.  

 december 1978, som ændret ved bekendtgørelse nr. 398 af 24. juli 1984 om  

 dokumentation ved tinglysning af dokumenter vedrørende landbrugsejendomme,  

 fremdeles anvendelse.
Stk. 3.  Bekendtgørelsens afsnit II kommer til  

 anvendelse på kontrakter om forpagtnings-, leje- eller brugsforhold, der  

 anmeldes til tinglysning efter den 15. juli 1986, og som støtter sig på  

 retshandler, der er indgået efter denne dato.
Med hensyn til kontrakter om  

 forpagtnings-, leje- eller brugsforhold, der støtter sig på retshandler, der  

 er indgået før denne dato, finder bestemmelserne i stk. 2, 2. pkt.,  

 tilsvarende anvendelse.
 Stk. 4.  Landbrugsministeriets bekendtgørelse nr. 650 af  

 15. december 1978, som ændret ved bekendtgørelse nr. 398 af 24. juli 1984 om  

 dokumentation ved tinglysning af dokumenter vedrørende landbrugsejendomme  

 ophæves for så vidt angår de retshandler, der omfattes af nærværende  

 bekendtgørelse.
