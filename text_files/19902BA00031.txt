Nr BSF 31 Forslag til folketingsbeslutning om ændret aktieavancebeskatning Fremsat af Lykketoft (S) Hans Erenbjerg (S) Ove Fich (S) Pia Gjellerup (S)  

 Klaus Hækkerup (S) Karen Jespersen (S) Anne-Marie Meldgaard (S) Lone Møller  

 (S) Stavad (S) den 7. februar 1991 Folketinget pålægger regeringen med henblik på vedtagelse i folketingsåret 1990-91 at fremsætte forslag til lov om ændring af aktieavancebeskatningen efter følgende retningslinjer:
 1. Den nuværende regel om beskatning inden for 3 års besiddelsestid  

 opretholdes uændret.
 2. De nuværende regler om beskatning ved næring opretholdes uændret.
3. Der indføres en generel beskatning på alle avancer ud over et årligt  

 bundfradrag.
Bundfradraget fastsættes således, at det store flertal af  

 skatteydere fortsat er skattefri af aktieavancer.
 4. Den nuværende afgrænsning af hovedaktionærer opretholdes uændret, men  

 hovedaktionærstatus får kun betydning med hensyn til tabsfradrag og  

 formueskattelempelse, idet reglerne i øvrigt er de generelle, jf. punkt 3.
 5. Ny lovgivning træder senest i kraft den 1. januar 1992.
Bemærkninger til forslaget Den nuværende aktieavancebeskatning søger at stimulere interessen for  

 investering i aktier ved at fritage de fleste for avancebeskatning efter 3  

 års besiddelse.
 For såkaldte hovedaktionærer bevares en beskatning uanset besiddelsestid,  

 men med nedtrapning af den effektive beskatning til 25 pct. efter 8 års  

 besiddelse og betydelige fradragsberettigede beløb både med hensyn til salg  

 og avance, før beskatningen iværksættes.
Erfaringen viser, at hovedaktionærbegrebet er let at manipulere med, og  

 mange kan ved rimelig skatteplanlægning sikre sig skattefrihed ved salg eller  

 selskabslikvidation efter 3 år.
Som hovedregel skal man blot være mere end  

 fire aktionærer eller anpartshavere for efter tre års besiddelsestid at undgå  

 beskatning.
Forhøjelsen af selskabsskatten fra 40 til 50 pct. og nedsættelsen af de  

 personlige marginalskatter specielt for kapitalafkast ved skattereformaftalen  

 fra 1985 mindskede fordelen som følge af manglende avancebeskatning hos  

 aktionærerne.
Men udbyttet ved opsparing af indtægt i selskaber med henblik  

 på skattefri likvidation eller skattefrit salg af minoritetsposter er på ny  

 øget dramatisk med nedsættelsen af selskabsskatten fra 50 til 40 pct. fra  

 indkomståret 1990. Den bebudede yderligere nedsættelse til 38 pct. fra 1991  

 betyder, at spændvidden til højeste personskat på 68 pct. og en  

 kapitalafkastbeskatning på 52-57 pct. øges yderligere.
 Det er efter forslagsstillernes opfattelse helt uholdbart med et  

 skattesystem, hvor en stor gruppe personer med høj indkomst uden vanskelighed  

 kan reducere deres effektive beskatningsprocent til langt under, hvad den er  

 for folk med typiske lønindkomster.
 Forlagsstillerne ønsker at lukke dette hul i lovgivningen uden at komme  

 ind i et system, hvor de mange små aktieposter udløser beskatning, og uden at  

 man - for at opgøre avancerne - over meget lange perioder skal holde rede på  

 aktiernes anskaffelsespris.
 Derfor forekommer det mest nærliggende at opgøre avancer på faste  

 beholdninger af aktier m.v. som forskellen mellem værdien primo og ultimo  

 indkomståret (lagerprincippet).
 Det forudsætter imidlertid et system, hvor avanceopgørelsen sker løbende,  

 men hvor der kun udløses skattebetaling i takt med faktiske salg.
 Desuden forudsættes af praktiske grunde, at der gennemføres en automatisk  

 indberetning af aktiehandler fra og med den 1. januar 1992.
 Som eet muligt system til at opfylde beslutningsforslagets målsætninger  

 kan skitseres følgende:
 - Skattekursen for unoterede aktier bliver fremover den indre værdi, som  

 den kan opgøres efter selskabets skatteregnskab.
- Skattepligtige avancer for aktier m.v. med mere end 3 års besiddelsestid  

 opgøres efter lagerprincippet.
Pr. 1. januar 1993 opgøres avance for sådanne  

 aktier som ændringen i skattekurs i løbet af kalenderåret, medmindre det  

 godtgøres, at den faktiske anskaffelsespris er højere end primokursen.
 - For hovedaktionærposter, der har været besiddet i mere end 3 år,  

 beregnes avancen pr. 1. januar 1993 som forskellen mellem skattekursen og  

 anskaffelsesprisen.
 - For aktieposter erhvervet efter den 31. december 1991 og som er i  

 skatteyderens besiddelse mere end 3 år senere, beregnes avancen ved udgangen  

 af det følgende indkomstår som forskellen mellem ultimoskattekursen og  

 ankaffelsesprisen.
 - Avancebeskatningsprocenten er 30.
 - Skattekrav vedrørende beregnede avancer eller tab opgøres år for år på  

 en saldo.
- I eventuel positiv skattesaldo gives et bundfradrag på indtil 3.000 kr.  

 pr. år - resterende positiv skattesaldo afregnes først ved faktiske salg af  

 aktier m.v. og da med indtil 30 pct. af salgsprovenuet.
- Negativ skattesaldo kan fremføres til modregning i de følgende års  

 beregnede avanceskat.
Dog kan negative saldi, der udløses ved salg af  

 hovedaktionærposter, give nedslag i skatten af anden indkomst.
- Store likvidationsprovenuer i det kalenderår, hvori selskabet endeligt  

 opløses, beskattes om hovedregel ikke længere som aktieavance, men som  

 udbytte.
Udbytteskatten forudsættes at være 30 pct. indtil 30.000 kr. og 50  

 pct. derudover.
 Med de skitserede retningslinjer for beskatning sikres nogenlunde balance  

 i beskatning af store kapitalafkast direkte hos personer og via anbringelse i  

 selskaber - jf. bilag 1.
 Ved den foreslåede ændring i likvidationsbeskatningen forhindres store  

 skatefordele ved - f.eks. i revisorselskaber med 5 eller flere deltagere - at  

 opsamle store lønandele og efter en 3-års-periode udlodde dem som  

 likvidationsprovenu uden supplerende avancebeskatning.
Fordelingen af aktieformuen hos personer er uhyre skæv - jf. bilag 2. Det  

 må ud fra bilagets tal og en forudsætning om årlige værdistigninger på  

 gennemsnitligt 7-8 pct. på aktierne skønnes, at et system som det skitserede  

 betyder, at ca. 650.000 af de 750.000 personer, der ejer aktier m.v., i  

 praksis ikke vil have en skattesaldo at overføre fra det ene år til det  

 andet.
De vil efter lageropgørelsen på deres aktiebeholdning have en  

 avanceskat, der er mindre end bundfradraget, og vil derfor intet få noteret  

 til senere skattebetaling.
Tilbage er ca. 100.000 potentielle skattebetalere, hvor et flertal får  

 noteret en skyldig avanceskat pr. år, der er mindre end 3.000 kr.
Det skal  

 bemærkes, at en betydelig del af ejerne af de allerstørste aktieposter  

 allerede er skattepligtige som hovedaktionærer efter de gældende regler.
Merprovenuet af en aktieavanceskat efter de skitserede retningslinjer  

 skønnes i de nærmeste år at være 400-500 mio. kr. pr. år.
Henved halvdelen  

 skyldes skærpelsen af den effektive beskatning ved hovedaktionærsalg.
 Med tiden vil provenuet antagelig være markant stigende.
Bilag 1 Eksempel 1 Et kapitalafkast på 100.000 kr. ville blive beskattet med 55 pct. hos en  

 person (forudsætning om positiv nettokapitalindkomst og et lille element af  

 skattefri kursgevinst).
 Alternativt opsamles kapitalafkastet over 3 år som indkomst i et selskab  

 med mere end 4 ejere og beskattes løbende og fuldt ud med aktieselskabsskat  

 38 pct.
 Derefter sælges aktierne skattefrit med de tre års værditilvækst.  

 Værdistilvæksten er med en førskatrente på 12 pct. 215.000 kr.
 Placering af samme afkast til samme rente hos en skattepligtig person  

 ville have medført en værditilvækst efter skat på 150.000 kr.
 Gevinsten som følge af gunstigere skattemæssig behandling af samme  

 transaktioner i selskabet er derfor 65.000 kr. på tre år.
 Avanceskat af aktierne ved salg efter udløb af 3-års-perioden er efter  

 skitsen i dette beslutningsforslag 61.500 kr.
 Derved udlignes nogenlunde den forskellige behandling under realistiske  

 forudsætninger.
Eksempel 2 En lønindkomst på 100.00 kr., der skulle have været beskattet med 68 pct.  

 og resten opsparet privat, opsamles alternativt i et selskab med mere end 4  

 ejere og beskattes med selskabsskat 38 pct.
 Derefter likvideres selskabet skattefrit efter 3 år.
 Privat opsparing af lønandelen efter skat ville føre til en formue på  

 107.000 kr. efter 3 år.
 Opsparingen i selskabet har efterladt en værdistigning på 215.000 kr.
 Fordelen, der inkasseres ved skattefri likvidation, er derfor 108.000 kr.
 Udnyttebeskatning med 30 pct. af værdistigning indtil 30.000 kr. og 50  

 pct. af udlodningen derudover medfører en beskatning på 101.500 kr. og  

 betyder derfor - under hensyntagen til transaktionsomkostninger - et  

 effektivt stop på solvente likvidationer, der dræner erhvervslivet for  

 likviditet.
Bilag 2 Fordelingen af aktiebeholdningerne blandt skatteyderne På grundlag af den store modelbefolkning fra 1988 i lovmodelsystemet, der  

 er en stikprøve på 3,3 pct. af samtlige husstande i Danmark, er i tabel 1  

 vist fordelingen af skatteydernes personlige aktiebeholdninger.
Opgørelserne  

 over aktiebeholdningens størrelse stammer fra selvangivelserne.
Tabel 1. Fordelingen af aktiebeholdningerne blandt skatteyderne,  

 1988 Det er ikke muligt nærmere at belyse skatteydernes køb og salg af aktier  

 samt størrelsen af transaktionerne, da der ikke sker indberetning af disse  

 transaktioner.
