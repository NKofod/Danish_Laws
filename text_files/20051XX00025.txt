Skriftlig fremsættelse (5.  

 oktober 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af retsplejeloven (Behandlingen af større straffesager om økonomisk  

 kriminalitet, adgang til teleoplysning i visse børsstrafferetlige sager mv.) (Lovforslag nr.
L 26).
 Hovedformålet med lovforslaget er at sikre en hurtigere og  

 mere hensigtsmæssig behandling af navnlig større økonomiske straffesager  

 under  

 iagttagelse af sædvanlige retssikkerhedskrav.
Store straffesager om økonomisk kriminalitet har altid været  

 meget tidskrævende både i efterforskningsfasen og i forbindelse med  

 domstolsbehandlingen.
Hensynet til en hensigtsmæssig anvendelse af  

 retssystemets ressourcer, til den sigtede eller tiltalte og til muligheden  

 for  

 at sikre beviset taler generelt for en så hurtig og effektiv sagsbehandling  

 som  

 muligt.
Dette må dog naturligvis ske under iagttagelse af sædvanlige  

 retssikkerhedskrav.
 Lovforslaget bygger på betænkning nr. 1454/2004 om  

 behandlingen af større straffesager om økonomisk kriminalitet mv., der er  

 afgivet af Justitsministeriets udvalg om økonomisk kriminalitet og  

 datakriminalitet mv. (Brydensholt-udvalget). Udvalget har i betænkningen  

 gennemgået  

 den samlede proces fra efterforskningens start til endelig dom og overvejet,  

 om  

 behandlingen af straffesager kan forbedres og effektiviseres på nogle  

 punkter.  

 Med lovforslaget gennemføres de af udvalgets forslag, der kræver  

 lovændringer.
 Lovforslaget har desuden til formål at gennemføre en ændring  

 af reglerne om indgreb i meddelelseshemmeligheden, som er nødvendig for  

 gennemførelsen i dansk ret af Rådets og Europa-Parlamentets direktiv  

 2003/6/EF  

 af 28. januar 2003 om insiderhandel og kursmanipulation (markedsmisbrug).  

 Denne  

 del af lovforslaget bygger på en rapport afgivet af en underarbejdsgruppe  

 under  

 Brydensholt-udvalget.
 Lovforslaget indeholder følgende hovedpunkter:
Det foreslås, at det kommer til at fremgå udtrykkeligt af  

 retsplejeloven, at en part i en straffesag, når anklageskriftet et  

 indleveret,  

 kan anmode om, at sagen berammes.
Det foreslås endvidere præciseret, at  

 rettens  

 beslutning vedrørende sagens berammelse kan kæres til højere ret.
Det foreslås dernæst, at der bliver mulighed for at lade  

 flere dommere medvirke i længerevarende og komplicerede straffesager om  

 økonomisk kriminalitet i første instans, således at retten sammensættes af 2  

 dommere og 3 domsmænd.
Hensigten er at sikre en bedre ressourceanvendelse og  

 styrke behandlingen af disse sager.
I tilknytning hertil foreslås det, at  

 sagen  

 kan gennemføres, selv om en dommer og/eller en domsmand får forfald eller af  

 andre grunde må fratræde, efter at domsforhandlingen er påbegyndt.
Det foreslås desuden, at oplæsning i retten af omfattende  

 sagkyndige erklæringer eller andre dokumenter i sagen kan undlades eller  

 erstattes af en mundtlig sammenfatning i retten i domsmandssager.
En sådan  

 adgang vil kunne medvirke til at reducere antallet af retsdage i de  

 længerevarende  

 straffesager.
Retsformanden skal i sådanne tilfælde sikre, at rettens  

 medlemmer  

 gennemlæser dokumenterne.
Herudover foreslås det, at et vidnes forklaring til  

 politirapport efter rettens beslutning kan benyttes som bevismiddel, når  

 forsvareren og anklagemyndigheden er enige om det.
Dette forudsætter dog, at  

 vidnet ville være forpligtet til at afgive forklaring, hvis vidnet var blevet  

 indkaldt som vidne i retten.
En sådan adgang vil kunne virke procesbesparende  

 i  

 nogle tilfælde, f.eks. hvor flere vidner har afgivet samstemmende  

 forklaringer  

 om et forhold.
Endelig foreslås det, at retsplejelovens regler om indgreb i  

 meddelelseshemmeligheden ændres, således at det efter omstændighederne vil  

 være  

 muligt at indhente teleoplysning ved mistanke om overtrædelse af forbuddene i  

 lov om værdipapirhandel m.v. om insiderhandel, videregivelse af intern viden  

 og  

 kursmanipulation.
De øvrige sædvanlige betingelser for indgreb i  

 meddelelseshemmeligheden vil fortsat skulle være opfyldt.
 Idet jeg i øvrigt tillader mig at henvise til lovforslaget  

 og de ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
