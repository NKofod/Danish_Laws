 I medfør af § 2, nr. 2, § 7, § 9, stk. 1, § 10, stk. 1, §§ 11 og 12, § 13,  

 stk. 1, § 14, stk. 1, § 16 stk. 3 og § 18, stk. 3, i lov nr. 483 af 12. juni  

 1996 om strukturforanstaltninger vedrørende fiskerisektoren, fastsættes:
 § 1.  Strukturdirektoratet træffer afgørelse om ydelse  

 af tilskud til bygning af fartøjer, der kan indgå i erhvervsmæssigt fiskeri.
 Stk. 2.  Til vurdering af ansøgningerne nedsættes et  

 rådgivende udvalg med repræsentation af Strukturdirektoratet, Danmarks  

 Fiskeriundersøgelser og tekniske konsulenter udpeget af erhvervet.
 § 2.  Ved afgørelsen vil der blive lagt vægt på, om  

 fartøjet med hensyn til teknik, sikkerhed, miljø og kvalitet i forbindelse  

 med opbevaring og håndtering af fangster er af en så fornyende karakter, at  

 det er velegnet som model for erhvervsfiskeres fremtidige investeringer i  

 fartøjer.
 § 3.  Kun personer, der er registreret som  

 erhvervsfiskere, jf. § 3 i Saltvandsfiskeriloven, samt selskaber, der er  

 registreret af Fiskeridirektoratet som berettigede til at drive  

 erhvervsmæssigt fiskeri, kan søge om tilskud.
 § 4.  Det er en betingelse for ydelse af tilskud, at  

 Fiskeridirektoratets nybygningstilladelse foreligger.
 § 5.  Ansøgning om tilskud indsendes til  

 Strukturdirektoratet vedlagt kopi af leverandørtilbud og kopi af udskrift fra  

 Erhvervsfiskerregistret eller fiskeritilladelse, jf. § 3 samt kopi af  

 nybygningstilladelse, jf. § 4.
§ 6.  Afgørelse af ansøgninger om tilskud efter  

 nærværende bekendtgørelse træffes ved udgangen af hvert kvartal.
Ansøgninger  

 prioriteres efter i hvilket omfang de opfylder de i § 2 nævnte  

 retningslinjer.
 Stk. 2.  Der vil blive givet særlig prioritet til  

 bygning af fartøjer, der er velegnede til at drive et miljøvenligt og  

 energibesparende fiskeri.
 § 7.  Det er betingelse for ydelse af tilskud, at  

 investering ikke iværksættes inden datoen for Strukturdirektoratets  

 kvittering for modtagelse af ansøgning.
Stk. 2.  Tilskud ydes kun til udgifter, der indgår i den  

 godkendte investering.
Alle ændringer af en godkendt investering skal  

 godkendes af Strukturdirektoratet inden iværksættelse.
 § 8.  Mindste støtteberettigede investering er 1 mio  

 kr.
 § 9.  Der ydes ikke tilskud til  

 finansieringsomkostninger eller udgifter til advokat og revisor.
 § 10.  Der ydes tilskud med 30% af investeringen,  

 heraf 25% fra EU og 5% fra den danske stat.
 Stk. 2.  Strukturdirektoratet kan nedsætte  

 tilskudsgrundlaget i tilfælde, hvor bestanddele af et nybygningsprojekt ikke  

 lever op til de i § 2 nævnte krav.
 Stk. 3.  De støtteberettigede udgifter kan ikke  

 overstige de i bilaget anførte beløb.
§ 11.  Arbejdet skal være afsluttet senest to år efter  

 Strukturdirektoratets meddelelse af tilsagn om tilskud.
Regnskab for  

 projektet skal være modtaget af Strukturdirektoratet senest 6 måneder efter  

 projektets afslutning.
§ 12.  Fiskefartøjer, der har modtaget tilskud i  

 medfør af nærværende bekendtgørelse, må ikke inden 10 år fra  

 bygningsarbejdets afslutning § 13.  I tilskud efter denne bekendtgørelse modregnes  

 ydede tilskud til ophør med erhvervsmæssigt fiskeri.
Beløbet, der modregnes,  

 nedskrives over 10 år med 1/10 pr. år.
 § 14.  Oplysninger, underretninger, erklæringer m.v.  

 efter lovens § 15 skal gives til Strukturdirektoratet.
 § 15.  Det i lovens § 16, stk. 2, nævnte rentetillæg  

 af beløb, der kræves tilbagebetalt i henhold til lovens § 16, stk. 1,  

 beregnes fra tidspunktet for påkrav om tilbagebetaling med den i renteloven  

 fastsatte rentesats.
 § 16.  Strukturdirektoratets afgørelser kan ikke  

 indbringes for anden administrativ myndighed.
 § 17.  Med bøde straffes den, der overtræder § 7, stk.  

 1, og § 12, eller vilkår, der er fastsat i en afgørelse efter § 1 eller § 7,  

 stk. 2, eller undlader at opfylde sine forpligtelser i henhold til § 13.
 Stk. 2.  Der kan pålægges selskaber m.v. (juridiske  

 personer) strafansvar efter straffelovens 5. kapitel.
 § 18.  Bekendtgørelsen træder i kraft den 15. marts  

 1997.
Ministeriet for Fødevarer, Landbrug og Fiskeri, den 1. marts 1997 Henrik Dam Kristensen / Lars Touvdal Christensen Bilag Maksimal støtteberettiget investering i forbindelse med nybygning (* 1) I bekendtgørelsen er medtaget visse bestemmelser fra Rådets  

 forordning nr. 3699/93 af 21. december 1993 om kriterier og betingelser for  

 EF-strukturinterventioner inden for fiskeri, akvakultur og forarbejdning og  

 afsætning af fiskerivarer og akvakulturprodukter, ligesom der er medtaget  

 visse bestemmelser der supplerer bestemmelser i forordningen.
Ifølge artikel  

 189 i EØF-traktaten gælder en forordning i hver medlemsstat.
Gengivelsen af  

 forordningens bestemmelser i bekendtgørelsen er således udelukkende begrundet  

 i praktiske hensyn og berører ikke forordningens umiddelbare gyldighed i  

 Danmark.
