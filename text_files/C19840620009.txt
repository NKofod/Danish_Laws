 I en række overenskomster er der adgang til tjenestefrihed uden løn.
 Det er i visse overenskomster i den forbindelse aftalt, at det er  

 ansættelsesmyndighedens ansvar, at der er en stilling ledig til den  

 pågældende ved tjenestefrihedens ophør.
 I et konkret tilfælde har der være rejst tvivl om, hvorvidt en institution  

 i forbindelse med besparelsesforanstaltninger kunne afskedige en person, der  

 har tjenestefrihed uden løn.
 Ved en voldgiftskendelse har finansministeriet fået medhold i, at  

 tjenestefrihedsbestemmelser med ovennævnte indhold ikke hindrer, at  

 ansættelsesmyndigheden f.eks. i forbindelse med besparelsesforanstaltninger  

 kan afskedige en ansat på tjenestefrihed, når afskedigelsen iøvrigt er  

 sagligt begrundet.
 Personer på tjenestefrihed er således ikke i afskedigelsessituationer  

 anderledes stillet end personer iøvrigt omfattet af overenskomster  

 indeholdende bestemmelse om, at det er ansættelsesmyndighedens ansvar, at der  

 er en stilling ledig til den pågældende ved tjenestefrihedens ophør.
P.
M.
V.
E.
B.
