Landsskatteretskendelse A A/S klager for indkomståret 1996 over, de stedlige  

 skattemyndigheder ikke har godkendt selvangivet fradrag for erstatning ved  

 straksindfrielse ligesom myndigheden ikke har anset beløbet for  

 afskrivningsberettiget.
Det fremgår af oplysningerne, at A /S er et ejendomsselskab,  

 hvis formål er at eje og administrere ejendomme.
A /S´ eneste anlægsaktiv er  

 en  

 ejendom beliggende i Tyskland.
 Denne ejendom købte A A/S af B A/S i 1996.
Efter det af A A/Ss revisor oplyste for Landsskatteretten var  

 selskabet ejet af C A/S, som tidligere hed B A/S.
C A/S var i 1996 ejet af D  

 A/S.
Myndighederne har imidlertid oplyst, at A A/S i 1996 var ejet af  

 E A/S.
Tilsvarende oplysning fremgår af A A/S´ regnskab for 1996.
B A/S havde efter det oplyste den 8. februar 1993 optaget to lån  

 på DM 3.360.000 henholdsvis DM 1.640.000 hos en Landesbank.
Repræsentanten  

 har  

 fremlagt kopi af den oprindelige låneaftale.
 Der var for begge låns vedkommende tale om en forrentning på 7,5  

 % p.a., der var fast indtil 28. februar 1998.
Bankens betingelser for byggefinansiering, pkt. 15, omhandler  

 opsigelse af kreditten.
Det fremgår heraf, at banken som udgangspunkt ikke  

 kan  

 opsige låneforholdet.
Låntageren kan opsige låneforholdet under visse nærmere  

 betingelser.
Bliver kreditten tilbagebetalt ved udløbet af en  

 fastrenteperiode  

 oppebærer banken et gebyr på 0,5 % af Ablösungsbetrages, dog  

 højst DM 1.000  

 og mindst DM 150.
Bankens betingelser for byggefinansiering, pkt. 16, omhandler  

 førtidig krav om tilbagebetaling.
Det fremgår heraf, at banken uden  

 opsigelsesvarsel kan forlange lånet tilbagebetalt under visse nærmere  

 opregnede  

 omstændigheder, herunder når låntager er i mora mere end en måned med  

 betaling  

 af rente m.v., hvis låntager går konkurs etc.
Såfremt kreditten forfalder  

 således, er låntager erstatningspligtig over for banken for ethvert tab som  

 følge af den førtidige indfrielse.
Såfremt der er truffet aftale om en  

 fastrenteperiode for kreditten, kan banken ved siden af øvrige ydelser for  

 tiden fra forfald til udløb af den til enhver tid gældende fastrenteperiode  

 forlange erstatning på årligt 1 % af restkapitalen.
 Debitor har herved ret til at bevise, at der ikke er sket nogen  

 skade. eller at skaden har mindre omfang.
 A A/S har i forbindelse med købet af den pågældende ejendom  

 efter det oplyste overtaget de 2 lån i Landesbanken.
 Det er af A A/S´ repræsentant oplyst, at A A/S i forbindelse med  

 købet af ejendommen indfriede de to lån hos banken.
 Der er fremlagt kopi af brev af 21. juni 1996 fra banken til  

 revisor, vedrørende B og ejendommen.
 Det fremgår bl.a. af brevet, at B vil indfri kreditten den 30.  

 juni 1996 mod betaling af Ablöseentgeltes på 295.000 DM.
 Der er endvidere  

 fremlagt kopi af Anlage zum schreiben vom 21.06.96.  

 Af bilaget  

 fremgår, at der er beregnet et  Ablösungsentgelt på DM 295.000 og et  

 gebyr på  

 DM 200.
 A A/S´ repræsentant har herved oversat en note i den nævnte  

 Anlage således:
Den ønskede tilbagebetaling af lånet den 30. juni 1996 er efter  

 kontraktens bestemmelser ikke uden videre mulig.
Den førtidige  

 tilbagebetaling  

 kan kun tiltrædes, hvis der bliver betalt et afløsningsgebyr.
Da højden af  

 dette beløb afhænger af udviklingen på kapitalmarkedet, må vi forbeholde os  

 en  

 nyberegning, hvis tilbagebetalingen sker senere end 30. juni 1996. På anmodning om dokumentation for betalingen af DM 295.000 har A  

 A/S´ revisor fremlagt kopi af kontoudskrift af 28. juni 1996 fra bank A/S til  

 E  

 A/S.
Revisor har herved nærmere forklaret, at nettohævningen på denne konto  

 svarer til den samlede indfrielsessum angivet i Anlage zum Schreiben  

 vom  

 21.06.96.
 A A/S har i den selvangivne opgørelse af indkomsten for  

 indkomståret 1996 efter det oplyste fratrukket beløbet på DM 295.000 svarende  

 til DKK 1.128.375 som differencerente.
 De stedlige skattemyndigheder har ved den påklagede afgørelse  

 ikke anerkendt det selvangivne fradrag på 1.128.375 kr., jf.  

 statsskattelovens  

 § 6 og ligningslovens § 5, ligesom man heller ikke har anset beløbet for  

 afskrivningsberettiget, jf. afskrivningslovens § 29 B.
Myndighederne har herved bl.a. anført, at udgiften ikke kan  

 anses for en rente, jf. ligningslovens § 5. Erstatningsbeløbet ses hverken at  

 være beregnet på grundlag af en restgæld eller med en rentesats.
Lånene ses  

 heller ikke at være obligationsbaserede, hvilket er baggrunden for beregning  

 af  

 differencerente.
Udgiften må anses for en godtgørelse/erstatning til banken  

 for  

 at acceptere indfrielse af de to overtagne lån før forfaldstidspunktet.
Myndighederne har videre anført, at erstatningsbeløbet ikke kan  

 behandles som et kurstab.
Lånet er et banklån, der overtages til kurs 100 ved  

 køb af ejendommen.
Lånet indfries efterfølgende til kurs 100, men med den  

 klausul, at der skal betales straf for ikke at vente med  

 indfrielsen til  

 forfaldstermin.
Dette udgør ikke et kurstab.
Myndighederne har herved tillige  

 anført, at beløbet ikke kan anses som en driftsomkostning, hvorved er henvist  

 til TfS 1998.581 DEP, hvorefter debitor ikke kan medregne låneomkostninger i  

 forbindelse med påtagelse af gæld og omkostninger ved frigørelse eller  

 indfrielse af gæld efter kursgevinstloven.
Låneomkostninger kan alene  

 fradrages  

 ved indkomstopgørelsen, såfremt de er omfattet af ligningslovens § 8, stk. 3,  

 eller driftsomkostningsbegrebet i statsskattelovens § 6 a, hvilket ikke er  

 tilfældet i den foreliggende sag.
 Myndighederne har endelig anført, at udgiften har nær  

 tilknytning til ejendommens prioritering, hvorfor udgiften heller ikke kan  

 anses for afskrivningsberettiget, jf. afskrivningsloven § 29 B.
 A A/S repræsentant har over for Landsskatteretten principalt  

 nedlagt påstand om, at det selvangivne fradrag på 1.128.375 kr. godkendes.
 A A/S repræsentant har subsidiært nedlagt påstand om, at  

 beløbet 1.128.375 kr. tillægges ejendommens anskaffelsessum, jf.  

 ejendomsavancebeskatningsloven.
 Repræsentanten har til støtte for den principale påstand bl.a.  

 gjort gældende, at der er tale om en fradragsberettiget differencerente,  

 hvorved repræsentanten har henvist til en utrykt lsr-kendelse af 5. oktober  

 1999, j.nr. 651-1890-1763, samt TfS 1999.963 Dep.
Subsidiært har repræsentanten til støtte for den principale  

 påstand bl.a. anført, at selskaber har fradragsret for tab ved indfrielse af  

 gæld, jf. kursgevinstlovens § 5, stk. 1, idet undtagelsesbestemmelsen i  

 kursgevinstlovens § 5, stk. 4, ikke finder anvendelse.
Der er herved tillige  

 henvist til cirkulære nr. 134 af 29. juli 1992 til kursgevinstloven, pkt. 4.  

 De  

 295.000 DM er et kurstab, idet beløbet er betaling til banken som  

 kompensation  

 for, at fordringens værdi er over kurs 100, medens de 200 DM er et  

 ekspeditionsgebyr.
Også Bedingungen für Bankfinanzierungen pkt.  

 16, sidste  

 stk., viser efter repræsentantens opfattelse, at debitor skal erstatte det  

 kurstab, banken får ved en indfrielse af lånet inden den aftalte  

 fastrenteperiodes udløb.
Endelig er henvist til bemærkningerne til § 26 i den  

 nye kursgevinstlov.
Landsskatteretten bemærker, at A A/S´ betaling af en  

 godtgørelse eller Afløsningsgebyr for den førtidige  

 indfrielse af de i  

 øvrigt indtil 28. februar 1998 uopsigelige lån for så vidt ikke ses at have  

 hjemmel i den oprindelige aftale med banken, idet den af repræsentanten  

 påberåbte pkt. 16 i den oprindelige aftale alene efter sin ordlyd vedrører  

 bankens opsigelse af engagementet som følge af debitors mora eller  

 anteciperet  

 mora.
Aftalens pkt. 16 regulerer således ikke situationen som følge af A A/S´  

 opsigelse af engagementet til indfrielse før tid.
Aftale- og  

 obligationsretligt  

 kan dette forhold imidlertid ikke medføre andet, end at banken derefter som  

 kreditor er berettiget til at stille de betingelser for den førtidige  

 indfrielse, som banken finder behov for.
Landsskatteretten finder imidlertid,  

 at godtgørelsen/afløsningsgebyret, ikke kan kvalificeres som en  

 rente efter  

 den sædvanlige definition heraf og heller ikke kan anses for en  

 differencerente, der er fradragsberettiget i overensstemmelse med  

 den særlige  

 praksis herfor, jf.
Ligningsvejledningen 1996. A.E.1.1.4 og UfR 1947.725 H,  

 jf.  

 statsskattelovens § 6, stk. 1, litra e.
Landsskatteretten finder derimod, at  

 godtgørelsen/afløsningsgebyret i overensstemmelse med det i TfS  

 1999.853 LR  

 antagne må anses for et kurstab ved debitors indfrielse af gæld til overkurs.  

 Dette kurstab må anses for fradragsberettiget, jf. den dagældende  

 kursgevinstlov (Lovbek. nr. 660 af 4.7.1996) § 5,  

    

 jf. §§ 1 og 2.
 Den påklagede ansættelse nedsættes i overensstemmelse hermed.
