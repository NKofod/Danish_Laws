 Efter indstilling fra glarmester- og glasfagenes fællesudvalg fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1956 om lærlingeforhold nedenstående uddannelsesregler, som angiver  

 mindstemålet for uddannelse i glarmesterfaget, og som er bindende for fagets  

 læremestre.
Lærlingen skal i løbet af læretiden oplæres i fremstilling af vinglas  

 eller lignende med fod og ben.
Denne oplæring består i:
Anfangning, opblæsning i form, påsætning af ben og fod, idet dog  

 opblæsning i form omfatter andre genstande end vinglas, f.eks. kander, skåle,  

 karafler o.l.
Der vil ved denne oplæring være at stille krav om jævn og  

 rigtig glasfordeling, målfasthed o.l.
Hvad angår påsætning af ben og fod skal  

 lærlingen det sidste læreår have tilstrækkelig lejlighed til at øve sig i  

 dette arbejde.
 For lærlinge på glasværker, hvor der ikke fremstilles vinglas, udgår  

 oplæring af ben og fod.
 Lærlingerådet, den 4. maj 1961.
Jacobi /L.B.
Fabricius.
