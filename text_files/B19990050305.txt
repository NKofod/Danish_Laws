Bekendtgørelse om regler for  

 omsætning af løbende ydelser til kapitalbeløb efter lov  

 om sikring mod følger af arbejdsskade I medfør af § 43, stk. 2, og § 71, stk. 3, i lov om  

 sikring mod følger af arbejdsskade, jf. lovbekendtgørelse nr.  

 1058 af 17. december 1998, som senest ændret ved § 15 i lov nr.  

 288 af 12. maj 1999, fastsættes:
 § 1. En løbende ydelse, tilkendt efter  

 § 32 for tab af erhvervsevne, omsættes til et kapitalbeløb  

 ved at gange den årlige ydelse på omsætningstidspunktet med  

 den faktor i bilagets tabel A eller B, som står ud for skadelidtes  

 alder på omsætningstidspunktet.
 Stk. 2. Tabel A anvendes, når den løbende  

 ydelse ophører ved det fyldte 65. år, jf. § 32, stk. 8.
 Stk. 3. Tabel B anvendes, når den løbende  

 ydelse ophører ved det fyldte 67. år, jf. § 32, stk. 7.
 Stk. 4. Tabel B anvendes desuden i sager, hvor der  

 før 1. juli 1999 allerede er truffet afgørelse om erstatning  

 for tab af erhvervsevne.
§ 2. En løbende ydelse, tilkendt efter  

 § 36, stk. 2, eller § 37 for tab af forsørger,  

 omsættes til et kapitalbeløb ved at gange den årlige  

 ydelse på omsætningstidspunktet med den faktor i bilagets tabel C  

 eller D, som står ud for den efterladtes alder og restperioden af  

 erstatningsydelsen på omsætningstidspunktet.
Når den  

 efterladtes alder eller restperioden ligger mellem henholdsvis de aldre og de  

 restår, som er angivet i tabellen, benyttes tilsvarende mellemliggende  

 faktorer.
 § 3. Når en efterladt er berettiget til et  

 afløsningsbeløb efter § 36, stk. 5, ved det fyldte 65.  

 år, skal det kapitalbeløb, der er beregnet efter § 2 i  

 denne bekendtgørelse, forhøjes med et beløb, der  

 beregnes ved at gange den årlige ydelse med den faktor i bilagets tabel  

 E, der står ud for den efterladtes alder på  

 omsætningstidspunktet.
 Stk. 2. Når en efterladt er berettiget til et  

 afløsningsbeløb efter § 36, stk. 4, ved det fyldte 67.  

 år, skal det kapitalbeløb, der er beregnet efter § 2 i  

 denne bekendtgørelse, forhøjes med et beløb, der  

 beregnes ved at gange den årlige ydelse med den faktor i bilagets tabel  

 F, der står ud for den efterladtes alder på  

 omsætningstidspunktet.
 Stk. 3. Tabel F anvendes desuden i sager, hvor der  

 før 1. juli 1999 allerede er truffet afgørelse om  

 løbende ydelse for tab af forsørger.
 § 4. En løbende årlig ydelse,  

 tilkendt efter § 28 for varigt mén i lov nr. 79 af 8. marts 1978  

 om arbejdsskadeforsikring, omsættes til et kapitalbeløb ved at  

 gange den årlige ydelse på omsætningstidspunket med den  

 faktor i bilagets tabel G, som står ud for skadelidtes alder på  

 omsætningstidspunktet.
 § 5. Bekendtgørelsen træder i kraft  

 den 1. juli 1999. Samtidig ophæves bekendtgørelse nr. 210 af 30.  

 marts 1978.
