 1. Mellem USA og EF er der den 25. maj 1993 indgået en  

 aftale, der i et vist omfang medfører gensidig adgang til at deltage i  

 offentlige udbud.
Aftalen indebærer, at amerikanske leverandører af varer og tjenesteydelser  

 og entreprenører har adgang til at byde på kontrakter, der udbydes af  

 statslige ordregivere i EF, og hvis værdi (excl. moms) er lig med eller  

 overstiger de fastsatte beløbsgrænser (tærskelværdier) i henholdsvis  

 indkøbsdirektivet (77/62/EØF med senere ændringer), tjenesteydelsesdirektivet  

 (92/50/EØF) og bygge- og anlægsdirektivet (71/305/EØF med senere ændringer).  

 Tærskelværdierne, der gælder ifølge disse direktiver, er: 125.876 ECU  

 (991.053 kr) for indkøbskontrakter, 200.000 ECU (1.578.412 kr) for  

 tjenesteydelseskontrakter og 5.000.000 ECU (39.460.300 kr) for bygge- og  

 anlægskontrakter.
Dette indebærer, at amerikanske leverandører og  

 entreprenører vil kunne påberåbe sig klageprocedurerne efter EF's  

 kontroldirektiv (89/665/EØF), der i Danmark er gennemført ved lov nr. 344 af  

 6. juni 1991 om Klagenævnet for Udbud som ændret ved lov nr. 1006 af 19.  

 december 1992.
Endvidere medfører aftalen, at EF med hensyn til kontrakter inden for  

 elkraftsektoren udvider fordelene ved bestemmelserne i  

 forsyningsvirksomhedsdirektivet (90/531/EØF) og rettighederne i henhold til  

 det dertil knyttede direktiv om klageprocedurer (92/13/EØF) til at omfatte  

 amerikanske leverandører og entreprenører.
I konsekvens heraf er  

 bestemmelserne om en 3 pct.s fællesskabspræference og adgangen til at afvise  

 bud med et tredjelandsindhold på mere end 50 pct. i art. 29 i direktiv  

 90/531/EØF sat ud af kraft for elsektoren ved Rådets beslutning nr.  

 93/324/EØF af 10. maj 1993. Det bemærkes, at direktivet fortsat fuldt ud  

 finder anvendelse på øvrige kontrakter omfatter af direktivet, der således  

 ikke er dækket af aftalen mellem EF og USA.
 Aftalen mellem EF og USA indrømmer tilbudsgivere i EF en tilsvarende  

 adgang til at byde på forbundsstatslige kontrakter og kontrakter inden for  

 elkraftsektoren i USA og til at indgive klager over amerikanske ordregivere.
Aftalen, der er godkendt af EF's Ministerråd den 10. maj 1993 i afgørelse  

 93/323/EØF, er offentliggjort i EF-Tidende nr.
L 125 af 20. maj 1993. En  

 dansk oversættelse af aftaleteksten er offentliggjort i EF-Tidende nr.
C 173  

 af 24. juni 1993.
 2. Den 8. juni 1993 vedtog EF's Ministerråd forordning  

 (EØF) nr. 1461/93 om adgang til offentlige aftaler for bydende fra Amerikas  

 Forenede Stater.
Denne forordning er gennemført som modtræk over for sanktioner, der er  

 iværksat af USA, og som forhindrer bydende fra EF i at opnå adgang til  

 indkøbsaftaler, der udbydes af amerikanske forbundsstatslige ordregivere, og  

 som ikke er omfattet af den under pkt. 1 nævnte aftale.
Forordningen  

 foreskriver, at statslige myndigheder i EF-landene ikke må antage bud fra  

 leverandører af varer og tjenesteydelser samt entreprenører, der er etableret  

 i og driver virksomhed fra USA, ved tildelingen af kontrakter om varekøb, køb  

 af tjenesteydelser og om bygge- og anlægsarbejder, når kontraktens værdi er  

 mindre end tærskelværdien i de respektive direktiver, jfr. ovenfor under pkt.  

 1.
Der kan dog efter forordningen under visse omstændigheder og efter en  

 konkret begrundet vurdering gives tilladelse til accept af amerikanske  

 tilbud, bl.a. ud fra hensynet til at sikre kontinuitet i leverancer, eller  

 såfremt der er tale om at anskaffe varer eller tjenesteydelser med særlige  

 specifikationer, der ikke kan fremskaffes på anden vis.
Giver en medlemsstat  

 en sådan tilladelse, skal dette straks meddeles EF-Kommissionen.
Forordningen er offentliggjort i EF-Tidende nr.
L 146 af 17. juni 1993.
 Statslige myndigheder inden for det af forsyningsvirksomhedsdirekti vet  

 omfattede område, der tildeler særlige eller eksklusive rettigheder til de af  

 dette direktiv omfattede ordregivere, anmodes om at give disse meddelelse om  

 ovenstående.
3. Endelig henledes opmærksomheden på, at  

 tjenesteydelsesdirektivet (92/50/EØF) er blevet gennemført i Danmark ved  

 Industriministeriets bekendtgørelse nr. 415 af 22. juni 1993 (* 1), der  

 trådte i kraft den 1. juli 1993. Fra denne dato vil der skulle foretages  

 udbud af påtænkte offentlige indkøb af tjenesteydelser, hvis anslåede værdi  

 (excl. moms) er lig med eller overstiger direktivets tærskelværdi på 200.000  

 ECU (1.578.412 kr). For så vidt angår aftaler om de i direktivets bilag I B  

 nævnte ydelser gælder der dog lempeligere forpligtelser.
Der henvises iøvrigt  

 nærmere til direktivet, der er medtaget som bilag til bekendtgørelsen.
 Til orientering vedlægges et eksemplar af bekendtgørelsen.
 P.D.V.
 E.B.
