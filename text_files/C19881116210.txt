 Under henvisning til, at der er opstået en vis usikkerhed med hensyn til  

 forståelsen af de besvarelser af skifteretternes »gule«  

 forespørgsler, som foretages af Centralregisteret for Testamenter, når der er  

 tale om et fællestestamente, skal Justitsministeriet meddele følgende:
1. Opmærksomheden henledes på, at rubrikken  

 »Flere« i de EDB-udskrevne svar fra Centralregisteret for Testamenter på skifteretternes  

 »gule« forespørgsler er ændret til »Fælles«.
Rubrikken angiver som  

 hidtil, om det af afdøde oprettede testamente er et fællestestamente, idet et + ud for den enkelte testamentariske disposition markerer, at denne har flere oprettere.
Er rubrikken ikke udfyldt ud for en  

 testamentarisk disposition, er denne oprettet af afdøde alene.
De maskinskrevne svar fra centralregisteret indeholder tilsvarende oplysninger, idet fællestestamenter er markeret med »Fælles«.  

 Testamenter, der alene er oprettet af den i forespørgslen angivne person, er markeret med »Alene«.
2. Centralregisterets oplysninger bygger alene på de  

 indberetninger, som registeret modtager fra notarialkontorerne i henhold til cirkulære nr.  

 146 af 30. juni 1932.
Justitsministeriet skal derfor samtidig præcisere, at det er af væsentlig  

 betydning, at det i indberetningskortene fra notarialkontorerne til  

 Centralregisteret for Testamenter angives korrekt, såfremt en testamentarisk disposition er oprettet af flere i forening.
 Cirkulærskrivelse til domstolene om besvarelser fra og indberetninger til  

 Centralregisteret for Testamenter, når der foreligger et fællestestamente.
 P.M.V.
 E.B.
