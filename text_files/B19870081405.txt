 I medfør af § 1, stk. 4, i lov nr. 100 af 31. marts 1926 om  

 Forenings-Registeret fastsættes:
 § 1.  For optagelse af en forening eller  

 sammenslutning i registeret for foreninger betales en afgift af kr. 600. For  

 registrering af et særligt kendetegn betales kr. 600. Har en forening eller  

 sammenslutning flere betegnelser eller afdelinger, der ønskes registreret,  

 betales kr. 500 for hver betegnelse eller afdeling.
 Stk. 2.  For registrering af en anmeldelse om ændring  

 eller fornyelse betales kr. 500.
 § 2.  Nægtes registrering af en ameldelse, eller  

 tilbagekalder anmelderen en indgiven anmeldelse, tilbagebetales afgiften.
 § 3.  For en udskrift af registeret for foreninger  

 betales kr. 75.
 Stk. 2.  For kopi af en anmeldelse og bilag til denne  

 betales kr. 10 for hver påbegyndt side.
 Stk. 3.  For kopi af et forenings-kendetegn betales  

 efter regning.
 § 4.  Bekendtgørelsen træder i kraft den 1. januar  

 1988.
