Beskatning af befordringstilskud, der bl.a. ydes i henhold til  

 Arbejdsmarkedsstyrelsens bekendtgørelse nr. 1155 af 20. december 1995 om  

 adgang, deltagerstøtte, depositum m.m. ved deltagelse i  

 arbejdsmarkedsuddannelser og bekendtgørelse nr. 1185 af 22. december 1995 om  

 en aktiv arbejdsmarkedsindsats 1. Befordringssatser efter lov om  

 arbejdsmarkedsuddannelser m.v.
 Der gælder følgende satser for befordringstilskud til deltagere i  

 uddannelser finansieret efter lov om arbejdsmarkedsuddannelser, særligt  

 tilrettelagt kursusforløb for ledige kvinder, uddannelsesaktiviteter rettet  

 mod mindre faggrupper, beskæftigede i uddannelsesforløb i forbindelse med en  

 langsigtet indsats på Bornholm, uddannelsesforløb for medhjælpende ægtefæller  

 og uddannelsesforløb i forbindelse med voksenuddannelsespuljen:
 De nuværende befordringssatser er fastsat i AF-cirkulære 10/95 og  

 AK-cirkulære 8/95. Heraf fremgår det, at satserne pr. 3. juli 1995 er 0,64  

 kr./km. til beskæftigede deltagere og 1,40 kr./km. til andre  

 deltagere (herunder ledige deltagere) ved befordring mellem bopæl og  

 uddannelsessted eller mellem bopæl og indkvarteringssted (§ 37, stk. 2 og §  

 39, stk. 2, i bekendtgørelse nr. 1155 af 20. december 1995 om adgang,  

 deltagerstøtte, depositum m.m. ved deltagelse i arbejdsmarkedsuddannelser).
 Hvis deltagerne har ret til befordringstilskud i forbindelse med  

 befordring mellem uddannelsessted og indkvartering uden for  

 uddannelsesstedet, er satsen for befordringstilskud 1,40 kr./km for alle  

 deltagere uanset beskæftigelsessituation (§ 38 i bekendtgørelse nr. 1155  

 af 20. december 1995).
 Satserne reguleres hvert år den første mandag i juli måned.
 2. Befordringssatser efter lov om en aktiv  

 arbejdsmarkedspolitik m.v.
 For deltagere i uddannelse finansieret efter lov om en aktiv  

 arbejdsmarkedspolitik, deltagere i initiativer rettet mod mindre faggrupper i  

 de tilfælde, hvor deltagerne ikke kan få befordringstilskud efter lov om  

 arbejdsmarkedsuddannelser og endeligt ledige deltagere i uddannelsesforløb i  

 forbindelse med en langsigtet indsats på Bornholm.
 Befordringssatserne er fastsat i AF-cirkulære 11/95 og AK-cirkulære 9/95.  

 Satserne var pr. 3. juli 1995 0,64 kr./km. til ledige medlemmer af en  

 A-kasse, der ansættes i individuel jobtræning eller i puljejob og 1,40  

 kr./km. til ledige medlemmer af en A-kasse, der har fået et tilbud om  

 uddannelse, ved befordring mellem bopæl og uddannelsessted eller mellem  

 bopæl og indkvarteringssted (§ 149e eller §149f, stk. 3 i bekendtgørelse nr.  

 1185 af 22. december 1995 om en aktiv arbejdsmarkedsindsats).
 Hvis ledige medlemmer af en A-kasse har ret til befordringstilskud i  

 forbindelse med befordring mellem uddannelsessted og indkvartering uden for  

 uddannelsesstedet, er satsen for befordringstilskud 1,40 kr./km. (§  

 149f, stk. 1 i bekendtgørelse nr. 1185 af 22. december 1995).
 Satserne reguleres hvert år den første mandag i juli månd.
3. Befordringssatser efter øvrige ordninger Satsen for befordringstilskud i forbindelse med afløbsordningerne UTB,  

 Forsøg md behovsorienteret aktivering i AF-region Ribe og Særlig indsats for  

 udsatte grupper er 0,64 kr./km. uanset deltagernes beskæftigelsessituation.
4. Skattepligtig A- eller B-indkomst Befordringstilskud, der udbetales i henhold til lov om  

 arbejdsmarkedsuddannelser, er skattepligtig A-indkomst, således at  

 udbetalingsstederne skal indeholdde A-skat inden udbetaling til deltagerne.
 Pr. 1. marts 1996 skal uddannelsesstederne også indeholdde A-skat inden  

 udbetaling af godtgørelse af dokumenterede, faktiske udgifter med billigste  

 offentlige transportmiddel ved befordring mellem indkvarteringssted og bopæl,  

 når der er tale om et uddannelse finansieret efter lov om  

 arbejdsmarkedsuddannelser.
 Befordringstilskud og godtgørelse af dokumenterede, faktiske udgifter med  

 billigste offentlige transport, der udbetales i henhold til lov om en  

 aktiv arbejdsmarkedspolitik og øvrige love (afløb af lov om  

 arbejdstilbud og finanslovens øvrige arbejdsmarkedspolitiske ordninger  

 herunder voksenuddannelsespuljen), er skattepligtig B-indkomst, som deltagere  

 i uddannelse skal oplyse på selvangivelsen.
Med venlig hilsen Ulla W.
Skjøth kontorchef Bilag 1 Satser for befordringstilskud ved forskellige ordninger I 0,64 kr. km. for beskæftigede AMU-deltagere, ledige medlemmer af  

 en A-kasse der ansættes i individuel jobtræning eller i puljejob.
 1,40 kr./km. for andre deltagere (herunder ledige AMU-deltagere og ledige  

 medlemmer af en A-kasse, der har fået tilbud om uddannelse).
