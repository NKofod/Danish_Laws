Fremsat den 5. november 2003 af  

 økonomi‑ og erhvervsministeren  

 (Bendt Bendtsen) Forslag til Lov om registrering af ledningsejere Kapitel 1 Lovens formål § 1.  

  

 Loven har til formål gennem etablering af et landsdækkende  

 ledningsejerregister  

 at reducere antallet af skader på nedgravede ledninger, med henblik på at 1)  

 	  

    

 lette entreprenørers  

 og andres undersøgelser forud for gravearbejder i jorden, 2)  

 	  

    

 reducere de samlede  

 omkostninger som følge af sådanne skader, og 3)  

 	  

    

 bidrage til en  

 forbedret forsyningssikkerhed.
§ 2.  

  

 Økonomi- og erhvervsministeren fører et register over ejere af ledninger, der  

 er nedgravet i jorden.
Registrets formål er at stille oplysninger til  

 rådighed  

 for myndigheder, virksomheder og privatpersoner om hvem, der ejer nedgravede  

 ledninger i jorden og om hvorfra, nærmere information om disse ledninger kan  

 rekvireres.
Kapitel 2 Lovens anvendelsesområde og definitioner § 3.  

  

 Loven gælder for ejere af nedgravede ledninger i jord, jf. dog stk. 2 og 3  

 samt  

 § 4, såfremt ledningen 1)  

 	  

    

 indgår i et  

 kollektivt net, jf. § 5, nr. 1, eller 2)  

 	  

    

 helt eller delvist er  

 beliggende i offentligt vejareal eller arealer udlagt til privat fællesvej  

 eller 3)  

 	  

    

 indgår i et privat  

 brugerdrevet telenet, jf. § 5, nr. 4, for hvilket nettets ejer har en årlig  

 indkomst fra personer, som ikke er medejere  

  

 ,  

  

 der overstiger 50.000 kr. om året.
 Stk. 2.  

  

 Som ledninger i  

 henhold til stk. 1 medregnes ikke ledninger beliggende på søterritoriet,  

 drænledninger,  

 eller ledninger, som tjener til afvanding af en vej og er en del af et  

 vejanlæg.
 Stk. 3.  

  

 Som ledninger i  

 henhold til stk. 1 medregnes ikke stikledninger, som er ejet af ejendommens  

 ejer.
 § 4.  

  

 Ledninger ejet af forsvaret og ledninger beliggende på ejendomme, som  

 forsvaret  

 har rådighed over, er ikke omfattet af loven, jf. dog stk. 2.
 Stk. 2.  

  

 Økonomi- og  

 erhvervsministeren kan efter forhandling med forsvarsministeren fastsætte  

 særlige regler for ledninger ejet af forsvaret og for registrering af  

 ledningsejeroplysninger for ledninger og ejendomme, som Forsvarsministeriet  

 har  

 rådighed over.
 Stk. 3.  

  

 Økonomi- og  

 erhvervsministeren kan efter forhandling med indenrigs- og sundhedsministeren  

 og justitsministeren fastsætte særlige regler for registrering af  

 ledningsejeroplysninger for ledninger og ejendomme, som de pågældende  

 ministerier har rådighed over.
 § 5.  

  

 I  

 denne lov forstås ved:
 1)  

 	  

    

 Kollektivt  

 net:  

  

 Indvindings-, transmissions- og  

 distributionsnet, bestående af ledninger i jord, for hvilke der for nettet  

 som  

 helhed gælder offentligretlige regler.
 2)  

 	  

    

 Ledning: Kabler og  

 rør i jord, som har til formål at transportere kommunikation, data, signaler  

 eller energi af enhver art samt faste, flydende eller luftformige stoffer af  

 enhver art.
 3)  

 	  

    

 Stikledning  

 :  

  

 En ledning, som slutter en forbruger til et  

 kollektivt net.
 4)  

 	  

    

 Privat brugerdrevet  

 telenet: Et distributionsnet, der tjener til elektronisk overførsel af  

 telekommunikation, data eller radio/TV-signaler til de tilsluttede ejere,  

 uden  

 at der består pligt til at tilslutte andre brugere.
 5)  

 	  

    

 Interesseområde: Et  

 geografisk afgrænset område, som omfatter den pågældende ledningsejers  

 nedgravede ledninger, fastlagt i en afstand af mindst 1 meter fra ledningen  

 på  

 begge sider af denne.
 6)  

 	  

    

 Ledningsejer: Den,  

 der ejer en ledning omfattet af nr. 2.
Kapitel 3 Indberetningspligt og pligt til at forespørge i  

 ledningsejerregistret m.v.
 § 6.  

  

 Enhver ledningsejer, som er omfattet af loven, har pligt til at indberette de  

 i  

 § 7, stk. 1, nævnte oplysninger til ledningsejerregistret.
 Stk. 2.  

  

 En ejer af et  

 kollektivt net skal tillige indberette oplysninger om de tilhørende  

 stikledninger, såfremt disse ejes af nettets ejer.
 Stk. 3.  

  

 Økonomi- og  

 erhvervsministeren kan fastsætte nærmere regler om, i hvilket omfang andre  

 ledningsejere end de i stk. 1 nævnte kan få adgang til at indberette  

 oplysninger til registret.
§ 7.  

  

 Der  

 skal til ledningsejerregistret indberettes oplysninger om 1)  

 	  

    

 ledningsejerens navn  

 og eventuelt CVR-nummer, 2)  

 	  

    

 ledningsejerens  

 postadresse samt eventuel elektronisk postadresse, telefon- og telefaxnummer, 3)  

 	  

    

 ledningsejerens  

 interesseområde, jf. § 5, nr. 5, samt 4)  

 	  

    

 forsyningens art.
 Stk. 2.  

  

 Såfremt  

 der sker ændringer i de faktiske forhold eller konstateres fejl i en  

 indberettet oplysning, har den pågældende ledningsejer pligt til inden 14  

 dage  

 at foretage en ny indberetning, således at registrets oplysninger stedse er  

 korrekte.
 Stk. 3.  

  

 Økonomi-  

 og erhvervsministeren fastsætter nærmere regler om indberetningens omfang og  

 form, herunder om, hvorledes ledningsejeren kan kontrollere og attestere  

 eller  

 om nødvendigt berigtige registrets oplysninger. Økonomi- og  

 erhvervsministeren  

 fastsætter i forbindelse med registrets etablering frister for rettidig  

 indberetning af oplysninger for de i § 6, stk. 1 nævnte ledningsejere.
 § 8.  

  

 Enhver af loven omfattet ledningsejer, som modtager forespørgsel om  

 ledningsoplysninger, skal snarest muligt og senest 14 dage efter, at  

 forespørgslen er modtaget, fremsende de nødvendige ledningsoplysninger til  

 forespørgeren eller indgå aftale med denne om påvisning på stedet.
§ 9.  

  

 Enhver, der erhvervsmæssigt udfører gravearbejder på et offentligt vejareal  

 eller arealer udlagt til privat fællesvej, skal, inden arbejdet påbegyndes,  

 foretage en forespørgsel i ledningsejerregistret om, hvilke ledningsejere,  

 der  

 ejer ledninger i graveområdet.
Gravearbejdet skal tilrettelægges og udføres  

 under hensyntagen til de indhentede oplysninger.
 Stk. 2.  

  

 Virksomheder eller privatpersoner kan foretage den i stk. 1 nævnte  

 forespørgsel  

 i forbindelse med et gravearbejde eller til brug i ethvert andet lovligt  

 øjemed.
 Stk. 3.  

  

 Enhver,  

 der til brug for et gravearbejde forespørger på ledningsejerregistret, jf.  

 stk.  

 1, skal forud for forespørgslen identificere sig og give oplysninger om  

 gravearbejdet, herunder om den påtænkte geografiske udstrækning og  

 graveperiode. Økonomi- og erhvervsministeren fastsætter nærmere regler herom.
 Stk. 4.  

  

 Enhver,  

 der forespørger på ledningsejerregistret, modtager kvittering for  

 forespørgslen.
Kapitel 4 Administrative regler, gebyrer,  

 sekretariatsbetjening m.v.
§ 10.  

  

 Økonomi- og erhvervsministeren fører tilsyn med registret og fastsætter de  

 nærmere regler om 1)  

 	  

    

 brugen af registret,  

 herunder om vilkårene for adgang til registret, 2)  

 	  

    

 registrets ydelser  

 overfor brugerne, 3)  

 	  

    

 videregivelsen af registrets oplysninger til andre end de i § 9,  

 stk. 1-2, nævnte brugere samt oplysningernes anvendelse, opbevaring og  

 sletning,  

 og 4)  

 	  

    

 de formater, som  

 gælder for de oplysninger, som videregives fra registret.
 Stk. 2.  

  

 Økonomi- og  

 erhvervsministeren er dataansvarlig myndighed.
 § 11.  

  

 Økonomi- og erhvervsministeren kan fastsætte nærmere  

 regler om betaling for brugernes adgang til registret, herunder til dækning  

 af  

 omkostningerne til registrets administration, drift og vedligeholdelse og  

 tilsyn i forbindelse med loven.
 Stk. 2.  

  

 Gebyret kan  

 maksimalt udgøre 30.000 kr. om året pr. bruger.
 Stk. 3.  

  

 Der skal betales  

 et gebyr på 70 kr. for erindringsskrivelser vedrørende betaling efter stk. 1.
 Stk. 4.  

  

 Beløbene i stk.  

 2 og 3 er opgjort i 2004-niveau og reguleres hver den 1. januar efter  

 udviklingen i Danmarks Statistiks nettoprisindeks i en 12-måneders periode  

 sluttende i oktober måned året før det år, som reguleringen vedrører.  

 Regulering foretages første gang den 1. januar 2005. Det beløb, der er nævnt  

 i  

 stk. 2, afrundes til nærmeste kronebeløb, der er deleligt med 1000, mens det  

 beløb, der er nævnt i stk. 3, afrundes til nærmeste hele kronebeløb.
 § 12.  

                                                                         .  

                                                                            

  

 Økonomi- og erhvervsministeren kan  

 fastsætte nærmere regler om betaling for ydelser, som brugerne rekvirerer i  

 forbindelse med sekretariatsbistand fra det i § 13 nævnte sekretariat til  

 indberetning af de i § 7, stk. 1, nævnte oplysninger.
 § 13.  

  

 Der knyttes et sekretariat til ledningsejerregistret med henblik på at  

 varetage  

 den daglige administration m.v.
 Stk. 2.  

  

 Økonomi- og  

 erhvervsministeren kan bestemme, at det helt eller delvist overlades til en  

 privat virksomhed at fungere som sekretariat for ledningsejerregistret,  

 herunder varetage driftsopgaver. Økonomi- og erhvervsministeren indgår de  

 nødvendige aftaler herom.
 Stk. 3.  

  

 Henlægger  

 økonomi- og erhvervsministeren sine beføjelser efter denne lov til en  

 styrelse  

 under økonomi- og erhvervsministeren, kan ministeren fastsætte regler om  

 klageadgang, herunder at klagen ikke kan indbringes for anden administrativ  

 myndighed.
Kapitel 5 Straffe- og ikrafttrædelsesbestemmelser § 14.  

  

 Medmindre højere straf er forskyldt efter den øvrige lovgivning, straffes med  

 bøde den, der forsætligt eller groft uagtsomt undlader at meddele oplysninger  

 til registret eller afgiver urigtige oplysninger og derved overtræder lovens  

 §  

 6, jf. § 7, stk. 1-2.
 Stk. 2.  

  

 I forskrifter,  

 der af økonomi- og erhvervsministeren udfærdiges i medfør af loven, kan der  

 fastsættes straf af bøde for forsætlig eller groft uagtsom overtrædelse af  

 bestemmelser i forskrifterne.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 Straffelovens  

 5. kapitel.
 § 15.  

  

 Loven  

 træder i kraft den 1. marts 2004, jf. dog stk. 2-3.
 Stk. 2.  

  

 Lovens § 6  

 træder i kraft den 1. marts 2005.
 Stk. 3.  

  

 Lovens § 9  

 træder i kraft den 1. september 2005.
 § 16.  

  

 Loven gælder ikke for Grønland og Færøerne.
Bemærkninger til lovforslaget Almindelige bemærkninger Lovforslagets baggrund Lovforslaget har til formål  

 at reducere antallet af skader på nedgravede ledninger som følge af  

 gravearbejder samt at lette administrationen for entreprenører og andre, der  

 skal identificere ledninger i jorden, inden et gravearbejde påbegyndes.
 For at opnå dette mål  

 foreslås det, at der oprettes et landsdækkende register med oplysning om,  

 hvem  

 der ejer nedgravede ledninger i jorden, og hvorfra nærmere oplysning om disse  

 ledninger kan hentes.
Når registret er oprettet,  

 vil en entreprenør eller bygherre, som skal forberede et gravearbejde, ved en  

 enkelt forespørgsel i registret kunne få oplyst, hvem der eventuelt har  

 ledninger på gravestedet.
Forespørgeren vil desuden få oplyst, hvordan man  

 kontakter  

 de pågældende ledningsejere for at få nærmere information om de enkelte  

 ledninger.
Ledningsejere skal som  

 udgangspunkt kun indberette oplysninger til registret i forbindelse med  

 registrets etablering.
Derefter vil enhver entreprenør, som forespørger  

 registret, forud for et gravearbejde kunne rekvirere nærmere oplysninger om  

 hvilke ledningsejere, der kan kontaktes.
 Entreprenøren skal derefter  

 tilrettelægge og udføre gravearbejdet under hensyntagen til de indhentede  

 oplysninger.
Der sker hvert år mange  

 skader på ledninger i forbindelse med gravearbejder.
Sådanne skader påfører  

 forbrugerne store udgifter og ulemper som følge af pludseligt afbrudte  

 forsyninger, f.eks. når el- eller telekabler graves over.
Tilsvarende påfører  

 graveskaderne både ledningsejere og entreprenører betydelige udgifter, dels  

 til  

 retablering af ledningsnettet og terrænet, dels til den efterfølgende  

 udredning  

 af ansvars- og forsikringsforhold, erstatninger m.v.
Der påhviler i dag  

 entreprenører og andre, som graver i jorden en ulovbestemt  

 undersøgelsespligt,  

 dvs. en pligt til at undersøge, om der er ledninger i jorden på gravestedet,  

 forinden der graves i jorden.
Sædvanligvis indhenter entreprenøren derfor  

 forud  

 for arbejdet nærmere oplysninger om eventuelle ledninger hos de pågældende  

 ledningsejere.
Igennem de senere år er det  

 dog blevet vanskeligere for en entreprenør at finde frem til hvilke  

 ledningsejere, som måtte have ledninger på gravestedet. Årsagen er bl.a., at  

 antallet af ledninger og ledningsejere har været stærkt stigende de seneste  

 årtier, navnlig indenfor teleområdet.
Hertil kommer skiftende ejerforhold til  

 eksisterende ledninger og ledningsnet samt navne- og adresseændringer, som  

 tillige gør det vanskeligt at opfylde undersøgelsespligten.
 Op gennem 1980-erne har flere undersøgelser søgt at afdække, om  

 adgang til bedre ledningsejerinformation, dvs. information om, hvilke  

 ledningsejere der har ledninger i et bestemt område, ville kunne give en  

 større  

 gravesikkerhed.
Der har hidtil kun bestået få og spredte ordninger, hvor nogle  

 kommuner som en ekstra service har oplyst om de kendte ledningsejere i  

 kommunen.
Den største og bedst udbyggede informationstjeneste har været det  

 internetbaserede FLIS (Fælles Ledningsejer Informations Service)  

 som blev  

 etableret af en række ledningsejere i Århus amt i 1999. Ingen af de hidtidige  

 ordninger har dog givet sikkerhed for, at alle ledningsejere var medtaget.
Den tværoffentlige enhed Den  

 Digitale Taskforce drøftede i 2001 behovet for en landsdækkende registrering  

 af  

 ledningsejere.
I analysen påpegede såvel ledningsejere som entreprenørerne,  

 at  

 der var væsentlige samfundsøkonomiske gevinster ved at etablere et egentligt  

 ledningsejerregister, dels som følge af færre udgifter til retablering af  

 skadede ledninger, dels som følge af færre omkostninger ved produktionsstop  

 m.v.
Herudover blev der peget på, at et register ville reducere  

 entreprenørernes administrative byrder i forbindelse med informationssøgning  

 forud for et gravearbejde.
 På baggrund heraf anbefalede  

 bestyrelsen for Digital Forvaltning, at Økonomi- og Erhvervsministeriet  

 arbejdede videre med problemstillingen og undersøgte mulighederne for at  

 etablere et landsdækkende register med registreringspligt for alle  

 ledningsejere.
Økonomi- og  

 erhvervsministeren nedsatte i februar 2002 en arbejdsgruppe under Erhvervs-  

 og  

 Boligstyrelsen.
Arbejdsgruppen fik til opgave at belyse de juridiske,  

 økonomiske og tekniske aspekter i sagen, herunder   

 	  

    

 den  

 samfundsmæssige nytte ved at etablere et landsdækkende ledningsejerregister,   

 	  

    

 de juridiske  

 aspekter ved at gøre det lovpligtigt for ledningsejere at indberette  

 oplysninger til registret og   

 	  

    

 de juridiske  

 aspekter ved at gøre det lovpligtigt for bygherrer, entreprenører m.v. at  

 forespørge i registret forud for iværksættelsen af gravearbejder.
 Arbejdsgruppen har haft  

 deltagelse af Justitsministeriet, Trafikministeriet, Kommunernes  

 Landsforening,  

 Københavns Kommune, Dansk Byggeri, Fællesudvalget vedrørende  

 ledningssamarbejde  

 (FULS), Telekommunikationsindustrien i Danmark, Banestyrelsen og Den Digitale  

 Taskforce.
 Arbejdsgruppen aflagde  

 rapport i marts 2003. I rapporten anbefaler parterne, at der etableres et  

 landsdækkende ledningsejerregister således, at oplysninger om landets  

 ledningsejere fremover bliver samlet ét sted, og således at den, der skal  

 grave, i registret kan finde oplysninger om hvilke ledningsejere, der har  

 ledninger i graveområdet.
 Parterne anbefaler  

 ligeledes, at det gøres lovpligtigt for ledningsejere at indberette  

 oplysninger  

 til registret, og at denne pligt modsvares af en pligt for entreprenører m.v.  

 til at forespørge i registret, forinden der graves i jorden.
 Rapporten anfører, at  

 graveskaderisikoen ikke kan elimineres helt, men at et ledningsejerregister  

 kan  

 reducere denne betydeligt.
Arbejdsgruppen anslår den  

 samfundsmæssige nytteværdi til at være i størrelsesordenen 100 og 150 mio.  

 kr.  

 om året for ledningsejere og entreprenører som følge af hurtigere søgetider  

 og  

 færre skadeserstatninger.
Hertil kommer den nytteværdi, forbrugerne opnår i  

 form af forbedret forsyningssikkerhed.
Denne nytteværdi indgår ikke i  

 ovennævnte  

 beløb.
Gældende ret Efter gældende ret påhviler  

 der enhver entreprenør en pligt til at udføre gravearbejder forsvarligt og  

 herunder i fornødent omfang at indhente ledningsoplysninger forud for ethvert  

 gravearbejde, som kan beskadige nedgravede ledninger i jorden.
Forsømmer en  

 entreprenør dette, og sker der skade på nedgravede ledninger, vil  

 entreprenøren  

 som udgangspunkt ifalde et erstatningsansvar.
 Trafikministeriet har i medfør af lov om offentlige veje § 6,  

 stk. 1 og lov om private fællesveje § 24, stk. 3 fastsat et  

 Standardregulativ  

 for udførelse af ledningsarbejder og andre arbejder i og over veje af  

 februar  

 1995. I henhold til dette regulativs § 8, som er udmøntet i hovedparten af  

 landets kommuner, skal en ledningsejer kunne lokalisere sit anlæg i vejen.
Lokaliseringen kan ske i  

 form af enten udlevering af ledningsoplysninger eller påvisning af  

 ledningsføringen på stedet.
Det er vejmyndigheden, der fastsætter de nærmere  

 vilkår for gravearbejdet.
Vejmyndigheder kan f.eks. stille krav om, at  

 ledninger  

 registreres forsvarligt i forbindelse med udstedelse af gravetilladelser.
 Påvisningspligten i vejareal  

 indebærer, at ledningsejeren om nødvendigt skal give oplysninger om  

 ledningens  

 forløb, f. eks. ved markering på vejareal eller det tilgrænsende terræn, og  

 om  

 nødvendigt ved frigravning angive, hvor ledningen ligger.
 Såfremt ledningsejeren ikke er i stand til at give sådanne  

 oplysninger om ledningens placering, kan vejmyndigheden kræve, at  

 ledningsejeren lader ledningsanlægget registrere hos en anden ledningsejer,  

 der  

 råder over den fornødne organisation.
Lovforslagets indhold Lovforslaget består af fire  

 elementer, som tilsammen har til formål at reducere antallet af skader på  

 nedgravede ledninger:
 Ad 1) Etablering af et  

 landsdækkende register over ejere af nedgravede ledninger.
 Ad 2) Indberetningspligt til  

 registret for de af lovforslaget omfattede ledningsejere.
 Ad 3) Forespørgselspligt  

 forud for visse erhvervsmæssige gravearbejder.
 Ad 4) Pligt til at afgive  

 ledningsoplysninger eller indgå aftale om påvisning.
 Ad  

 1. Etablering af et landsdækkende register over ejere af nedgravede  

 ledninger.
 Lovforslaget fastlægger  

 bestemmelserne for et nyt, landsdækkende register, som skal indeholde  

 oplysninger om størsteparten af landets ledningsejere, herunder især om de  

 områder som ledningerne er beliggende indenfor, og om hvorfra nærmere  

 oplysninger om ledningsejerne kan indhentes.
 Registrets formål er at  

 stille de afgivne oplysninger til rådighed for myndigheder, virksomheder  

 eller  

 privatpersoner, som har behov herfor forud for et påtænkt gravearbejde.
 Registret vil alene indeholde oplysninger om ledningsejernes  

 navn, adresse samt  

 interesseområde  

  

 ,  

 forstået som en bredere afgrænsning af i hvilket område, ledningerne ligger.
 Ledningsejerregistret vil ikke indeholde oplysninger om de  

 enkelte ledninger, deres type, opbygning, indretning eller komponenter.
 Etableringen af et landsdækkende ledningsejerregister vil gøre  

 det lettere for såvel ledningsejere som entreprenører m.v. at afgive,  

 henholdsvis indhente oplysninger om nedgravede ledninger.
 Såvel indberetning som  

 forespørgsler på registret kan ske via internettet.
 Forslaget indebærer, at  

 registret føres af økonomi- og erhvervsministeren ud fra de oplysninger, som  

 de  

 pågældende ledningsejere indberetter. Økonomi- og erhvervsministeren vil  

 tillige være dataansvarlig for registret i henhold til lov om behandling af  

 personoplysninger.
 Registret vil indeholde  

 visse personhenførbare oplysninger, herunder personnavn og adresse for de  

 ledningsejere og entreprenører m.v., som ikke kan identificere sig ved hjælp  

 af  

 virksomhedens navn og CVR-nummer.
 Databehandlingen og  

 videregivelsen af oplysninger fra registret vil ske i overensstemmelse med de  

 regler, som gælder efter lov om behandling af personoplysninger med de  

 begrænsninger, som Markedsføringsloven og den øvrige særlovgivning sætter.  

 Der  

 vil bl.a. være adgangskontrol ved enhver adgang til registrets oplysninger,  

 ligesom der vil blive foretaget logning m.v. af brugen.
 Der fastsættes endvidere en  

 arealbegrænsning, som sikrer, at der ikke kan angives forespørgsler på  

 urealistisk store arealer, f.eks. på en hel landsdel el.lign.
De indberetningspligtige  

 oplysninger består af oplysningen om den enkelte ledningsejers navn og  

 identifikation samt kontaktoplysninger i form af adresse, e-post adresse,  

 telefonnummer m.v.
Herudover skal ledningsejeren angive det område, som de  

 pågældende ledninger er beliggende i, samt disses type.
Ledningernes beliggenhed  

 foreslås angivet som et geografisk afgrænset område (interesseområde), der  

 kan  

 være mere eller mindre detaljeret, når blot alle ledninger er beliggende  

 indenfor det angivne område.
Eksempelvis vil det være muligt for en  

 ledningsejer at foretage en generel afgrænsning af sit forsyningsområde i  

 form  

 af den pågældende by, kommune eller landsdel, medens en anden ledningsejer  

 kan  

 aftegne en præcis afgrænsning af hver enkelt ledning, idet afgrænsningen dog  

 altid skal afsættes mindst en meter uden om ledningen.
Når en entreprenør  

 forespørger på et bestemt graveområde, kan registersystemet automatisk  

 afgøre,  

 om en bestemt ledningsejers område er berørt eller ej.
Viser forespørgslen,  

 at  

 graveområdet berører det område, som en ledningsejer har indberettet, har  

 entreprenøren efter gældende ret pligt til at foretage en konkret henvendelse  

 til ledningsejeren, således at denne kan give detaljerede oplysninger om de  

 eventuelle ledninger, som kan blive berørt af gravearbejdet.
 I denne forbindelse vil  

 entreprenøren kunne benytte sig af ledningsejerregistrets oplysninger om  

 kontaktadresse, telefon m.v. for hver af de ledningsejere, som skal  

 kontaktes.  

 Registersystemet vil indeholde funktioner, som tillige kan lette denne  

 proces,  

 f.eks. gennem automatisk dannelse af dokumenter inklusive kortbilag m.m. på  

 papir eller pr. e-post.
 Ledningsejeren sikres ifølge  

 lovforslaget fuld indsigt i de indberettede oplysninger, og har til gengæld  

 pligt til at attestere indberetninger eller alternativt at rette eventuelle  

 fejl og indberette nye oplysninger.
 Ifølge lovforslaget skal  

 enhver bruger, som forespørger på registret forud for et gravearbejde,  

 identificere sig og give oplysninger om gravearbejdet, herunder om det  

 område,  

 som der agtes gravet i og om graveperioden.
 En forespørger kan  

 eksempelvis angive graveområdet ved hjælp af en adresse el.lign., eller mere  

 præcist ved en afgrænsning på et digitalt kort, således at registersystemet  

 er  

 i stand til automatisk at udvælge de ledningsejere, som har indberettet  

 ledninger  

 i det pågældende område.
Det forudsættes, at forespørgsel på registret kan foretages af  

 enhver, som har forbindelse til internettet.
Entreprenører og andre, som ikke  

 har adgang hertil, vil kunne bemyndige en tredje part til at gennemføre  

 forespørgslen.
Det foreslås, at staten etablerer registret, hvis drift  

 derefter finansieres igennem brugerbetaling, som opkræves hos entreprenører,  

 anlægsgartnere og andre, der forespørger på registret.
Hensigten er, at  

 registrets drift kommer til at hvile i sig selv.
Ud fra et forsigtigt skøn påregnes der en brugerkreds på  

 omkring 1000 entreprenører, anlægsgartnere og andre, der forespørger på  

 registret.
Det foreslås i denne forbindelse, at der fastsættes  

 bagatelgrænser,  

 som sikrer, at brugere, der kun lejlighedsvis forespørger på registret, ikke  

 afkræves betaling.
 Det foreslås, at registrets daglige drift kan henlægges til et  

 sekretariat, som får til opgave at varetage registrets drift og  

 administrationen, tildeling af adgangsrettigheder og faktureringsfunktioner.
 Økonomi- og erhvervsministeren kan overdrage varetagelsen af  

 sekretariatets funktioner til en privat virksomhed.
 Økonomi- og erhvervsministeren fører tilsyn med registret og  

 udstikker retningslinierne for de opgaver, som sekretariatet skal udføre.
 Ad 2. Indberetningspligt for de af lovforslaget omfattede  

 ledningsejere.
 Registrets oplysninger  

 hviler på, at de berørte ledningsejere indberetter og vedligeholder  

 oplysninger  

 om deres ledninger, således at en entreprenør før et gravearbejde kan  

 identificere og sætte sig i forbindelse med ledningens ejer.
Indberetningspligten gælder  

 for alle ledningsejere der er omfattet af loven.
Disse er først og fremmest  

 alle ejere af de kollektive forsyningsnet for telefon, elektricitet, vand,  

 gas,  

 varme, fællesantenne, kabel-tv samt offentlige spildevandsnet.
Herudover  

 omfatter loven andre ledningsejere, som har ledninger beliggende i en  

 offentlig  

 vej eller privat fællesvej.
 Endelig gælder  

 indberetningspligten også ejere af private brugerdrevne telenet, når disse  

 har  

 en årlig indtægt fra forbrugere, som ikke er medejere, som overstiger 50.000  

 kr. pr. år.
Ledninger beliggende i søterritoriet, samt drænledninger og  

 afvandingsledninger i veje er ikke omfattet af loven.
Det samme gælder  

 stikledninger, som er ejet af ejendommens ejer.
Grundejere, som alene ejer  

 sådanne ledninger, er således ikke omfattet af loven og dermed ikke  

 forpligtet  

 til at indberette oplysninger.
 Loven pålægger enhver ledningsejer pligt til at indberette  

 oplysning om deres identitet og interesseområde, hvorved forstås et afgrænset  

 område, som omfatter den pågældende ledningsejers nedgravede ledninger,  

 fastlagt i en afstand af mindst 1 meter fra ledningen på begge sider af  

 denne.
 Der er ikke hermed tilsigtet  

 en ændring i de almindelige erstatningsretlige regler, som gælder for  

 vurderingen af ledningsejeres eventuelle ansvar.
Da registret hviler på et selvangivelsesprincip, bærer  

 ledningsejerne det fulde ansvar for, at oplysningerne er indberettet korrekt  

 til registret.
Dermed kan registret som udgangspunkt ikke påtage sig noget  

 ansvar for ledningsejernes forkerte indberetning, og det påhviler  

 ledningsejerne at berigtige sådanne fejl.
 Såfremt ledningsejeren afgiver urigtige oplysninger til  

 registret eller ikke indberetter fyldestgørende oplysninger, kan det  

 formentlig  

 indgå som et blandt flere momenter i domstolenes bedømmelse af, om en  

 graveaktør er erstatningsansvarlig.
 Det foreslås, at økonomi- og erhvervsministeren kan fastsætte  

 regler, således at ledningsejere, der ikke er omfattet af loven, men som  

 ønsker  

 at udnytte de fordele, som registret giver, frivilligt kan indberette  

 oplysninger om deres ledninger.
 Ad  

 3. Forespørgselspligt forud for visse erhvervsmæssige gravearbejder.
 Registrets formål er at  

 reducere antallet af skader på nedgravede ledninger.
 Lovforslaget fastsætter derfor en pligt til at forespørge i  

 registret forud for igangsættelsen af et erhvervsmæssigt gravearbejde.  

 Pligten  

 omfatter kun gravearbejder på offentlig vej eller privat fællesvej.
 Det bestemmes tillige, at gravearbejdet efterfølgende skal  

 tilrettelægges ud fra de modtagne oplysninger.
 Der er ikke med forespørgselspligten tilsigtet en skærpelse af  

 den almindelige erstatningsretlige retspraksis, som gælder for de  

 professionelle entreprenørers udførelse af gravearbejder i jorden.
 Bestemmelsen om forespørgselspligt vil dog kunne indgå som ét  

 blandt flere elementer i sagen, som får indvirkning på bedømmelsen af  

 ansvarsspørgsmålet i graveskadesager, såfremt en erhvervsmæssig entreprenør  

 ikke har opfyldt sin forespørgselspligt.
Hverken privatpersoner, som  

 foretager ikke-erhvervsmæssige gravearbejder, eller personer, der foretager  

 gravearbejder på privat grund, er omfattet af forepørgselspligten.
Det  

 betyder,  

 at eksempelvis havearbejde eller bygge- og anlægsarbejder på privat grund  

 eller  

 grøftegravning på et landbrugsareal ikke udløser pligt til at forespørge i  

 registret.
Da forespørgsel imidlertid også for sådanne personer kan være  

 nyttig  

 i en række situationer, giver lovforslaget derfor enhver privatperson eller  

 virksomhed ret til at forespørge i registret.
 Ad 4.  


  

 Pligt til at afgive ledningsoplysninger eller indgå aftale om  

 påvisning.
 Uafhængigt af indberetningspligten til registret foreslås det,  

 at ledningsejere får pligt til at fremsende de nødvendige  

 ledningsoplysninger,  

 i anden række en pligt til at indgå aftale om påvisning af ledningens forløb  

 på  

 stedet, uanset om ledningen ligger i vejareal eller på privat grund.
 Påvisningspligten indebærer, at ledningsejeren skal give  

 oplysninger om ledningens forløb, f.eks. ved markering på vejareal eller det  

 tilgrænsende terræn og om nødvendigt ved frigravning.
 Med lovforslaget bliver påvisningspligten udstrakt til også at  

 gælde de af loven omfattede ledningsejere, der ligger som gæst på privat  

 grund,  

 hvor den i dag kun gælder for ledninger i vej, idet pligten til at kunne  

 lokalisere sin ledning i vejen nærmere fremgår af § 8 i Trafikministeriets  

 Standardregulativ for udførelse af ledningsarbejder og andre arbejder i  

 og  

 over veje af februar 1995.
Dermed får et forsyningsselskab, som har ledninger liggende på  

 en privat grundejers ejendom, pligt til at påvise ledningen, såfremt der skal  

 foretages gravearbejder på ejendommen.
Private grundejere vil derimod ikke  

 have  

 påvisningspligt med hensyn til private ledninger på deres private ejendom, da  

 de ikke er omfattet af lovforslaget.
Økonomiske og administrative konsekvenser for det  

 offentlige Med forslag til lov om registrering af ledningsejere etableres  

 et landsdækkende ledningsejerregister, der har til formål dels at minimere  

 entreprenørernes byrder i forbindelse med søgning efter oplysninger om  

 ledningernes placering i jorden, dels at reducere samfundets udgifter til  

 reparation og driftstab i forbindelse med graveskader og dels at bidrage til  

 forbedret grave- og forsyningssikkerhed.
 Den samfundsøkonomiske gevinst skønnes at være på mellem 100 og  

 150 mio. kr. om året.
 Udvikling og etablering af registeret ventes at medføre  

 statslige merudgifter på 5,7 mio. kr., der dækkes af bevillingen på  

 Finansloven  

 for 2003. Eventuelle etableringsudgifter, der går udover 5,7 mio. kr., dækkes  

 af gebyrerne.
Den løbende drift og udvikling af registret og det tilhørende  

 sekretariat samt de overordnede styrings- og tilsynsopgaver skønnes at koste  

 i  

 størrelsesordenen 3,5 mio. kr. årligt.
Til finansiering af disse udgifter  

 opkræves et arealbestemt gebyr hos graveaktører, der erhvervsmæssigt udfører  

 gravearbejder og forespørger på registret.
De nøjagtige udgifter i  

 forbindelse  

 med den løbende drift af registret kendes først, når der er gennemført en  

 udbudsrunde.
Det arealbestemte gebyr vil herefter blive fastsat, så der over  

 en  

 løbende 4-årig periode er balance mellem udgifter og indtægter.
 De statslige merudgifter til de overordnede styrings- og  

 tilsynsopgaver m.v. i forbindelse med ordningen, dækkes fra og med 2005 af  

 gebyret og henføres til Erhvervs- og Boligstyrelsens driftsbevilling, således  

 at ordningens administration er udgiftsneutral for staten.
 Offentlige graveaktører, der erhvervsmæssigt udfører  

 gravearbejder og forespørger på registret, skal betale det arealbestemte  

 gebyr.
Forslaget vurderes på kort sigt at medføre meget begrænsede  

 administrative merudgifter for de offentlige ledningsejere, som skal  

 indberette  

 ledningsejeroplysninger til registret.
Omvendt vurderes registret at medføre  

 en  

 besparelse for offentlige graveaktører som følge af mindre tidsforbrug i  

 forbindelse med indhentning af ledningsejeroplysninger.
 Der forventes reducerede offentlige udgifter til reparation og  

 driftstab i forbindelse med graveskader.
 De kommunaløkonomiske konsekvenser skal forhandles med de  

 kommunale parter.
Økonomiske og administrative konsekvenser for  

 erhvervslivet Den skønnede samfundsøkonomiske gevinst på mellem 100 og 150  

 mio. kr. om året vil hovedsageligt komme erhvervslivet til gode, idet  

 teleselskaber, forsyningsselskaber samt private entreprenører vil have  

 væsentlige besparelser som følge af mindre tidsforbrug på indhentning af  

 ledningsejeroplysninger og reducerede udgifter til reparation og driftstab,  

 herunder reducerede forsikringsudgifter i forbindelse med graveskader.
 Entreprenører og andre, der erhvervsmæssigt udfører  

 gravearbejder og forespørger på registret, skal betale et arealbestemt gebyr  

 til dækning af den løbende drift og udvikling af registret og det tilhørende  

 sekretariat samt de overordnede styrings- og tilsynsopgaver i  

 størrelsesordenen  

 3,5 mio. kr. årligt.
 Lovforslaget har været forelagt Erhvervs- og Selskabsstyrelsens  

 Center for Kvalitet i Erhvervs Regulering.
Der er foretaget en undersøgelse blandt 284 virksomheder, 103  

 ledningsejere og 181 entreprenører med henblik på en vurdering af de  

 administrative konsekvenser for erhvervslivet.
Blandt disse vurderede 135  

 virksomheder, at de var omfattet af lovforslaget, heraf 116 at de ville blive  

 administrativt berørt.
Samlet set bliver forslaget positivt modtaget blandt  

 ledningsejere og entreprenører.
Undersøgelsen viste, at 94 pct. af de  

 omfattede  

 entreprenører samt 88 pct. af ledningsejerne var positive over for  

 lovforslaget.
Flertallet af de omfattede entreprenører og ledningsejere  

 vurderede, at registret vil medføre færre skader på nedgravede ledninger,  

 ligesom over halvdelen af de omfattede entreprenører vurderede, at registret  

 vil reducere omkostningerne ved gravearbejde.
Af de ledningsejere, som vurderede, at de var omfattet af  

 lovforslaget, forventede den overvejende del at få begrænset  

 meradministration  

 i registrets etableringsfase og i den løbende opdatering af registrets  

 oplysninger.
Samtidig forventede ledningsejerne, at forslaget vil give store  

 løbende administrative lettelser som følge af færre unødige forespørgsler på  

 ledningsoplysninger.
 Undersøgelsen viste desuden, at entreprenørerne vurderede at de  

 løbende skal bruge flere administrative ressourcer på at anvende registret,  

 fordi det er en ny administrativ opgave for disse virksomheder, men at dette  

 tidsforbrug samtidig skaber løbende administrative lettelser, fordi det  

 reducerer entreprenørernes arbejde med at indhente de relevante oplysninger  

 inden gravearbejdet påbegyndes.
Miljømæssige konsekvenser Forslaget forventes at betyde færre overgravninger af  

 ledninger, hvilket vil medføre, at der vil være positive miljømæssige  

 konsekvenser forbundet med etableringen af et ledningsejerregister.
Administrative konsekvenser for borgerne Forslaget skønnes ikke at have nævneværdige administrative  

 konsekvenser for borgerne.
Forholdet til EU-retten Lovforslaget indeholder ingen EU-retlige aspekter.
Høring Følgende organisationer m.v.  

 er blevet hørt over lovforslaget:
 Præsidenterne for Vestre og  

 Østre Landsret, Affaldsteknisk Samarbejde, Amtsrådsforeningen i Danmark,  

 Arbejderbevægelsens Erhvervsråd, Bygge-, Anlægs- og Trækartellet,  

 Byggesocietetet, Bygherreforeningen i Danmark, Dansk Byggeri, Dansk Energi,  

 Dansk  

 Industri, Danske Anlægsgartnere, Danske Fjernvarmeværkers Forening, Danmarks  

 Naturfrednings Forening, Dansk Olie & Naturgas A/ S, Dansk Vand- og  

 Spildevandsforening, Dansk Vejforening, Den Danske Dommerforening, Den Danske  

 Landinspektørforening, Det Danske Advokatsamfund, DSB,  

 Ejendomsforeningen  

 i Danmark,  

  

 Elfor, Elsam, EnergiE2, Familielandbruget, Forenede Danske  

 Antenneanlæg, Foreningen af Danske Brøndborere, Foreningen af Danske  

 Kraftvarmeværker, Foreningen af Rådgivende Ingeniører, Foreningen af  

 Vandværker  

 i Danmark, Foreningen for Energi & Miljø, Frederiksberg Kommune,  

 Fællessekretariatet for Hovedstadsregionens Naturgas I/S og Naturgas  

 Midt-Nord  

 I/S, Fællesudvalget for Ledningssamarbejde (FULS), Geoforum Danmark,  

 Grundejernes Landsorganisation, Håndværksrådet, Ingeniørforeningen i Danmark  

 (Spildevandskomitéen), Kommunalteknisk Chefforening, Kommunernes  

 Landsforening,  

 Københavns Energi, Københavns Kommune, Landbrugsrådet, Landsforeningen for  

 Erhvervsinteresser, Miljøteknisk Brancheforening, Mærsk Olie og Gas A/S,  

 Naturgas Fyn I/S, NESA A/S, Oliebranchens Fællesrepræsentation,  

 Organisationen  

 for Vedvarende Energi,  

 Parcelhusejernes Landsforening  

  

 ,  

 Renosam, Rådet for Dansk Forsikring og Pension, Samvirkende Energi- og  

 Miljøkontorer, Specialarbejderforbundet i Danmark, TDC A/S, og  

 Telekommunikationsindustrien i Danmark.
Samlet  

 vurdering af lovforslaget Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Mindreudgift for offentlige ledningsejere samt  

 offentlige graveaktører som følge af færre graveskader.
 Statslig udgift på 5,7 mio. kr. til etablering og  

 udvikling af registret, finansieret på FL 2003. Begrænset merudgift for  

 offentlige graveaktører i forbindelse med betaling af gebyr.
Administrative konsekvenser for stat, kommuner og  

 amtskommuner Administrativ lettelse for offentlige graveaktører ved  

 indhentning af ledningsejeroplysninger.
 Meget begrænset meradministration for offentlige  

 ledningsejere på kort sigt til indberetning af ledningsejeroplysninger til  

 registret.
Økonomiske konsekvenser for erhvervslivet Samlet set mindreudgifter på mellem 100-150 mio. kr. om  

 året for teleselskaber, forsyningsselskaber samt private entreprenører som  

 følge af færre graveskader.
 Begrænset merudgift for private entreprenører i  

 forbindelse med betaling af gebyr.
Administrative konsekvenser for erhvervslivet Administrativ lettelse for teleselskaber og  

 forsyningsselskaber som følge af færre unødige forespørgsler på  

 ledningsoplysninger.
 Administrative lettelser for private entreprenører som  

 følge af færre unødige forespørgsler hos mulige ledningsejere.
 Meget begrænset meradministration på kort sigt til  

 indberetning af ledningsejeroplysninger til registret samt små løbende  

 administrative byrder i forbindelse med indtastning af ændringer mm. i  

 registret for teleselskaber og forsyningsselskaber.
 Meradministration for private entreprenører ved  

 indhentning af ledningsejeroplysninger.
Miljømæssige konsekvenser Registret vil medvirke til færre skader på miljøet.
 Ingen.
Administrative konsekvenser for borgerne Ingen.
 Ingen.
Forholdet til EU-retten Lovforslaget indeholder ingen EU-retlige aspekter.
Bemærkninger til lovforslagets enkelte bestemmelser Til kapitel 1 Til § 1 Lovens overordnede formål er  

 at reducere antallet af skader på ledninger som følge af gravearbejder i  

 jorden.
Hensigten hermed er dels at  

 gøre det lettere og billigere for entreprenører og andre at undersøge, om der  

 er ledninger i jorden, og hvem der ejer disse, forinden der iværksættes et  

 gravearbejde.
Pligten til at foretage en sådan undersøgelse følger af dansk  

 rets almindelige erstatningsretlige regler.
 Loven har endvidere til  

 formål at reducere de betydelige udgifter, som ledningsejere og entreprenører  

 i  

 dag har til retablering af ledningsnettet og terrænet efter en skade og til  

 den  

 efterfølgende udredning af ansvars- og forsikringsforhold, erstatninger m.v.
 Loven har endelig til formål  

 at bidrage til en bedre forsyningssikkerhed for forbrugerne, der ved en  

 ledningsskade påføres store udgifter og ulemper som følge af pludseligt  

 afbrudte forsyninger.
 De nævnte formål opnås  

 ifølge lovforslaget ved at etablere et landsdækkende ledningsejerregister,  

 som  

 skal indeholde oplysning om, hvem der ejer nedgravede ledninger i jorden, og  

 om  

 hvorfra nærmere information om disse kan rekvireres.
Til § 2 Økonomi- og  

 erhvervsministeren fører et register over ejere af nedgravede ledninger.
 Registret  

 skal bl.a. indeholde oplysninger om, hvilke områder den pågældende  

 ledningsejers ledninger ligger i, og om hvorfra nærmere oplysninger kan  

 indhentes, dvs. hvordan man kontakter en bestemt ledningsejer, såfremt man  

 har  

 brug for nærmere information.
Registrets  

 formål er at stille oplysningerne til rådighed for myndigheder, virksomheder  

 og  

 privatpersoner, som har behov herfor forud for et påtænkt gravearbejde.
Ved  

 en  

 forespørgsel i registret angiver forespørgeren bl.a. det påtænkte  

 graveområde.
Som svar  

 på forespørgslen vil registret meddele, hvilke ledningsejere, der har  

 indberettet, at de har ledninger indenfor det pågældende graveområde, og som  

 dermed skal kontaktes, forinden gravearbejdet påbegyndes.
Det påregnes, at  

 forespørgsler såvel som indberetninger til registret kan ske via internettet.
Til kapitel 2 Til § 3 § 3 fastlægger lovens anvendelsesområde og opregner de  

 ledningsejere, som loven gælder for.
 Stk. 1 indeholder en positiv afgrænsning af de omfattede  

 ledningsejere, idet det bestemmes, at loven gælder for ejere af nedgravede  

 ledninger i jord, såfremt de pågældende ledninger falder inden for en af de  

 kategorier der nævnes i nr. 1  3. Begrebet ledning er defineret i § 5,  

 nr. 2.
Efter nr. 1 omfatter loven ejere af ledninger, som indgår i et  

 kollektivt net.
Såfremt der for nettet som helhed gælder offentligretlige  

 regler, anses ledningsejeren for en kollektiv netejer.
Det gælder f.eks.
Banestyrelsen, der udlejer dele af sit  

 telekommunikationsnet.
 Efter nr. 2 medtages endvidere ejere af ledninger, hvor  

 ledningen helt eller delvist er beliggende i offentligt vejareal eller areal  

 udlagt til privat fællesvej og uanset type eller ejerforhold, når blot en del  

 af ledningen er beliggende i et vejareal.
 Bestemmelsen omfatter tillige kommunale, amtslige eller  

 statslige ledningsejere, som har ledninger, der fører strøm til gade- og  

 vejbelysning, trafikstyringsanlæg, P-anlæg m.v.
 Hensigten er at sikre, at registrets oplysninger er komplette  

 for vejarealerne, bl.a. fordi den overvejende del af de gravearbejder, som i  

 dag giver ledningsskader, sker på offentlig vej eller på privat fællesvej.
 Det følger heraf, at ledninger, som alene ligger på privat  

 grund ikke medregnes, og at ledningens ejer således ikke er omfattet af  

 loven.  

 Det samme gælder ejere af ledninger i stier og interne veje, dvs. veje,  

 torve,  

 pladser, stier o. lign., som ligger på privat ejendom, og som ikke er  

 omfattet  

 af lov om offentlige veje eller lov om private fællesveje.
 Omfattet af loven er endelig  

 efter nr. 3 ejere af private telenet, som nærmere er defineret i § 5, nr. 4.  

 Et  

 privat telenet defineres som et distributionsnet, der tjener til elektronisk  

 overførsel af telekommunikation, men uden at der består en pligt til at  

 tilslutte bestemte forbrugere.
 Sådanne net kan eksempelvis  

 forsyne en større bebyggelse med tv-, telefoni- eller internetsignaler.
 For at undtage lokale  

 brugerdrevne telenet, som kun har få tilsluttede, eksterne forbrugere,  

 medtages  

 alene de brugerdrevne telenet, med en årlig indkomst fra personer, som ikke  

 er  

 medejere, på over 50.000 kr. om året.
 I stk. 2 undtages to  

 kategorier af ledninger, som ikke skal medregnes, uanset om de evt. opfylder  

 en  

 af betingelserne i stk. 1.
 Først og fremmest undtages alle ledninger på søterritoriet,  

 idet der ikke vurderes at være behov for registrering af disse ledningsejere.  

 For ledninger, som delvist er beliggende på søterritoriet (f.eks. elkabler,  

 teleledninger eller spildevandsledninger), vil undtagelsen medføre, at ejeren  

 kun har indberetningspligt for den del af ledningen, som ligger på land.
Dernæst undtages alle drænledninger samt ledninger, som tjener  

 til afvanding af en vej og er en del af vejanlægget.
I almindelighed anses  

 drænledninger, ligesom afvandingsgrøfter m.v., som en del af  

 vandløbssystemet,  

 hvorfor disse ledninger ikke er omfattet.
 Undtagelsen betyder således, at grundejere, eksempelvis  

 jordbrugere, som ejer dyrkningsarealer el. lign., som er afvandet ved hjælp  

 af  

 drænledninger, ikke er omfattet af loven, medmindre den pågældende ejer andre  

 typer af ledninger, som falder indenfor stk. 1.
I stk. 3 undtages endvidere stikledninger, som er ejet af  

 ejendommens ejer.
Omvendt er de af forsyningsselskaber ejede stikledninger  

 beliggende i offentlig vej eller privat fællesvej omfattet af loven i medfør  

 af  

 stk. 1, nr. 2.
Med undtagelsen sikres det, at grundejere, som alene ejer  

 ejendommens stikledninger, ikke er omfattet af loven og dermed ikke pålægges  

 indberetningspligt for deres ledninger.
Ejes stikledningen derimod af  

 forsyningsselskabet, vil forsyningsselskabet tillige have indberetningspligt  

 for stikledningerne.
Til § 4 I stk. 1 bestemmes det, at  

 ledninger på ejendomme, som Forsvarsministeriet har rådighed over, og  

 ledninger  

 beliggende på forsvarets arealer, ikke er omfattet af loven.
Bestemmelsen  

 betyder dels, at ingen ledningsejer skal indberette oplysninger til  

 ledningsejerregistret  

 om de ledninger, der er beliggende på forsvarets arealer, dels at forsvaret  

 ikke skal indberette oplysninger om deres ledninger, uanset hvilke arealer de  

 er beliggende på.
 En entreprenør, som skal  

 udføre et gravearbejde på et areal, som er ejet af forsvaret, skal således  

 indhente ledningsoplysninger direkte hos forsvaret selv.
 Formålet med bestemmelsen er  

 at undtage oplysninger om ledninger m.v., hvortil der kan knytte sig  

 offentlige  

 beskyttelsesinteresser.
 I stk. 2 bestemmes det, at  

 økonomi- og erhvervsministeren efter forhandling med forsvarsministeren kan  

 fastsætte særlige regler for registrering af ledningsejeroplysninger for  

 ledninger ejet af forsvaret og for ledninger og ejendomme, som  

 Forsvarsministeriet  

 har rådighed over.
De ejendomme, som forsvaret  

 har rådighed over, omfatter dels ejendomme, som er ejet af forsvaret og dels  

 ejendomme, som er lejet af forsvaret.
Bestemmelsen giver mulighed for, på  

 trods  

 af hovedreglen i stk. 1, at fastsætte regler, som sikrer en hensigtsmæssig  

 registrering af ledningsoplysninger, når ledningerne ikke er underlagt  

 særlige  

 beskyttelsesinteresser.
I stk. 3 åbnes der mulighed  

 for, at økonomi- og erhvervsministeren, efter forhandling med indenrigs- og  

 sundhedsministeren samt justitsministeren, kan fastsætte særlige regler for,  

 ledningsejeroplysninger skal registreres for ledninger og ejendomme, som  

 disse  

 ministerier har rådighed over.
Hensigten hermed er ligesom for stk. 1 og 2 at  

 kunne undtage oplysninger om ledninger m.v., hvortil der kan knytte sig  

 offentlige beskyttelsesinteresser.
Til § 5 Definitionerne i § 5 har især betydning for afgrænsningen af  

 lovens anvendelsesområde i § 3 og dermed for hvem, der har indberetningspligt  

 efter lovens § 6.
Kollektivt net (nr. 1): Definitionen omfatter først og fremmest  

 de kollektive forsyningsnet for telefon, elektricitet, vand, gas, varme,  

 fællesantenne, kabel-tv samt for afledning af spildevand m.m.
Såvel  

 transmissions- som distributionsledninger er omfattet.
 For kollektive net er det karakteristisk, at der findes  

 offentligretlige regler, som regulerer planlægning, anlæg og drift.
 Derudover henregnes indvindingsledninger til det samlede  

 kollektive net, hvis de f.eks. fører fra en indvinding til et værk og videre  

 til forbrugerne.
 Ledning (nr. 2): Definitionen er udformet således, at den  

 omfatter ledninger, som har til formål at transportere signaler, energi o.  

 lign., herunder såvel elektriske ledninger og kabler, lyslederkabler samt  

 alle  

 typer af rør, der leder eller afleder faste, flydende eller luftformige  

 stoffer  

 af enhver art.
Stikledninger (nr. 3): En stikledning defineres som den  

 ledning, der slutter en forbruger til et kollektivt net.
Mange stikledninger  

 (f.eks. for telefon, el, gas, vand osv.) er tilsluttet det kollektive  

 ledningsnet i et tilslutningspunkt, som er beliggende ude i vejarealet.  

 Stikledningen omfatter også i dette tilfælde hele strækningen fra  

 tilslutningspunktet til den eller de bygninger eller anlæg, som forsyningen  

 vedrører.
En stikledning kan i visse tilfælde forsyne mere end en enkelt  

 ejendom.
Privat brugerdrevet telenet (nr. 4): Definitionen omfatter  

 privatejede distributionsnet for elektronisk overførsel af telekommunikation  

 til de tilsluttede ejere og andre forbrugere.
Som eksempler kan nævnes  

 ledningsnet, som etableres på privat initiativ, og som forsyner en  

 bebyggelse,  

 virksomhed eller lignende med tv-, telefoni- eller internetsignaler.
 Det er karakteristisk for private brugerdrevne telenet, at de i  

 modsætning til kollektive net ikke er offentligretlig reguleret, eksempelvis  

 således at der ikke består en pligt til at tilslutte og forsyne andre  

 brugere.
 Private brugerdrevne telenet etableres som regel på private  

 ejendomme, men kan tillige berøre offentlige vejarealer, ligesom der kan ske  

 tilslutning af en eller flere naboejendomme.
Interesseområde (nr. 5): Formålet med definitionen er at  

 fastlægge kravet til en ledningsejers indberetning af det geografiske område,  

 som ledningerne er beliggende i.
Definitionen angiver, at den geografiske  

 afgrænsning skal omfatte de pågældende ledninger.
Det fremgår endvidere, at afgrænsningen skal fastlægges, så  

 afstanden til enhver af de omfattede ledninger mindst er én meter på hver  

 side  

 af ledningen.
Hensigten hermed er at sikre en mindsteafstand omkring hver  

 ledning, så ejeren bliver vist i forbindelse med brugernes forespørgsler på  

 registret.
 Definitionen har til hensigt at give ledningsejerne et  

 betydeligt spillerum ved indberetningen.
Ledningsejere, som har digitale registreringer af deres  

 ledninger, vil rent maskinelt kunne foretage en meget præcis indberetning til  

 registret med en afstand, som ledningsejeren vælger.
Andre ledningsejere kan  

 angive området mere summarisk f.eks. i form af det samlede forsyningsområde  

 så  

 som bydel, kommune, amt, landsdel eller hele landet.
 For vejmyndigheder gælder, at interesseområdet kan dække hele  

 vejarealet, idet der kan ligge flere af hinanden uafhængige ledninger i  

 vejarealet.
 Da interesseområdets afgrænsning i registret er afgørende for,  

 hvilke forespørgsler ledningsejeren modtager fra entreprenører m.v., vil  

 ledningsejeren have en naturlig interesse i ikke at angive interesseområdet  

 større end højest nødvendigt.
Ledningsejer (nr. 6): Er den, der ejer ledningen, jf. nr. 2.  

 Ejeren er typisk den, der har ladet ledningen anlægge og vil normalt også  

 være  

 den, der har ansvaret for at drive og vedligeholde ledningen.
Brugere af  

 ledningen er dermed ikke omfattet af loven og har ingen indberetningspligt.
Til kapitel 3 Til § 6 Det foreslås i § 6, at  

 enhver ledningsejer, som er omfattet af § 3, stk. 1, har indberetningspligt.  

 Hensigten med indberetningspligten er at opnå den fuldstændighed i registrets  

 oplysninger, som er en forudsætning for, at det kan opfylde sit formål.
 Indberetningspligten er  

 anbefalet af den nedsatte arbejdsgruppe vedrørende landsdækkende  

 ledningsejerregistrering.
 Indberetningspligten er  

 begrundet i, at registrets oplysninger skal være fuldstændige, for at  

 entreprenørerne kan have den fulde nytteværdi af registret, og er  

 forudsætningen for, at der tilsvarende kan pålægges entreprenører pligt til  

 at  

 forespørge i registret.
 Udgiften til indberetningen skal afholdes af ledningsejeren.
Efter stk. 2 skal ejere af kollektive net, jf. § 3 stk. 1, nr.  

 1, medtage oplysninger om de stikledninger, som hører til nettet, såfremt  

 disse  

 er ejet af nettets ejer.
Hensigten hermed er at udnytte de oplysninger, som  

 forsyningsselskaberne allerede har om sådanne stikledninger, og gøre  

 ledningsejerregistrets oplysninger så fuldstændige som muligt.
 Såfremt en stikledning er ejet af ejendommens ejer, skal denne  

 derimod ikke indberettes, jf. § 3, stk. 3.
Det foreslås i stk. 3, at økonomi- og erhvervsministeren kan  

 fastsætte regler om, at andre ledningsejere end de, der er omfattet af loven,  

 frivilligt kan indberette oplysninger til registret.
Bestemmelsen betyder  

 eksempelvis, at ledningsejeren kan indberette oplysninger om ledningsanlæg på  

 privat grund, eksempelvis på større virksomheder eller institutioner, som  

 ikke  

 er omfattet af § 3.
 En sådan frivillig indberetning vil kunne medføre  

 administrative lettelser og større sikkerhed for de pågældende ejere, fordi  

 de  

 vil kunne henvise entreprenører til at forespørge på registret, før et  

 gravearbejde påbegyndes.
Til § 7 Det fastsættes i stk. 1, hvilke oplysninger en ledningsejer  

 skal indberette til registret. Økonomi- og erhvervsministeren kan ifølge stk.  

 2  

 fastsætte nærmere regler for indberetningen såvel som efterfølgende  

 opdateringer eller rettelser, der kan ske digitalt via internettet.
Efter nr. 1 skal indberetningen omfatte ledningsejerens navn og  

 eventuelt CVR-nummer.
Da registrets nytteværdi bygger på, at oplysningerne er  

 pålidelige og troværdige, er det nødvendigt, at hver enkelt ledningsejer er  

 entydigt identificeret, uanset om denne er virksomhed eller privatperson, og  

 at  

 enhver indberetning og senere opdatering præcist kan knyttes til den rigtige  

 ledningsejer.
Det vil derfor være nødvendigt, at registret opbevarer og  

 behandler ledningsejerens navn såvel som CVR-nummer.
Langt hovedparten af  

 ledningsejerne er forsynet med et CVR-nummer.
I de tilfælde, hvor en  

 ledningsejer er en privatperson eller en anden juridisk person, som ikke har  

 CVR-nummer, vil det være nødvendigt at anvende navn og adresse som  

 identifikation.
 Navne, adresser eller andre identifikationer må ikke anvendes  

 til markedsføring, medmindre markedsførings- og persondatalovens regler er  

 overholdt.
Efter nr. 2 skal postadresse, e-postadresse, telefon- og  

 faxnummer indberettes.
Der er først og fremmest tale om kontaktoplysninger,  

 som  

 skal anvendes, når en entreprenør o. lign. efter en forespørgsel i registret  

 skal kontakte den pågældende ledningsejer med henblik på at skaffe mere  

 detaljerede oplysninger om ledningens beliggenhed o. lign.
Af samme årsag kan  

 det for ledningsejere, som opererer i flere distrikter, være relevant at  

 angive  

 mere end en kontaktadresse, således at en forespørgsel kan kanaliseres til  

 det  

 nærmeste distriktskontor.
 Herudover vil adresseoplysningerne tjene administrative formål  

 i forbindelse med registrets drift.
 Da der består en fare for, at offentligt tilgængelige  

 e-postadresser bliver overdynget med tilfældige reklamehenvendelser, vil der  

 ikke være åben adgang til direkte at slå op på e-post adresserne i registret.  

 Denne adgang kan kun opnås i forbindelse med indtegning af et graveområde i  

 registret.
Efter nr. 3 skal ledningsejerens interesseområde, som udgør en  

 kerneinformation i registret, indberettes.
Kravene til interesseområdets  

 afgrænsning er nærmere beskrevet i bemærkningerne til § 5 nr. 5.
 Indberetningen forudsættes at kunne ske rent digitalt efter  

 specifikationer baseret på gældende IT-standarder, ved en indberetning, hvor  

 området indtegnes eller angives på et kort el. lign. på internettet, eller  

 ved  

 indsendelse af tegnings- eller kortmateriale m.v.
Efter nr. 4 skal ledningsejeren angive forsyningens art.
Der  

 forudsættes her at være tale om relativt generelle oplysninger, som har til  

 formål at give en entreprenør et generelt billede af ledningernes art.
 Omfanget af de oplysninger, der efter stk. 1 skal indberettes,  

 er søgt holdt på et minimum bl.a. for at gøre denne opdateringsopgave lettest  

 mulig.
Til gengæld er der store krav til, at oplysningerne er  

 korrekte.
Korrekt og ajourført kontaktadresse (herunder e-post adresse m.v.)  

 er  

 afgørende for, at en entreprenør kan rette henvendelse til ledningsejeren  

 forud  

 for et gravearbejde.
 Stk. 2 fastlægger ledningsejerens pligt til at opdatere  

 registrets oplysninger, såfremt ændringer i de faktiske forhold gør dette  

 nødvendigt, eller såfremt der konstateres andre fejl eller mangler.  

 Opdateringen skal efter bestemmelsens ordlyd ske inden 14 dage efter, at  

 fejlen  

 eller manglen i indberetningen er konstateret.
 Såfremt der sker ændringer i interesseområdet, eksempelvis som  

 følge af nyanlæg af ledninger, er det ligeledes essentielt, at disse  

 ændringer  

 indberettes hurtigt.
 En forsinket eller manglende opdatering på blot et par dage vil  

 kunne medføre, at en ledningsejer ikke bliver spurgt forud for arbejdets  

 igangsætning, hvilket kan resultere i en bekostelig og alvorlig skade på en  

 ledning.
Stk. 3 giver økonomi- og erhvervsministeren bemyndigelse til at  

 fastsætte nærmere regler om indberetningens omfang og form.
Formålet hermed  

 er  

 at sikre, at der fastsættes tydelige og ensartede regler for, hvordan de  

 berørte ledningsejere mest rationelt kan indberette og efterfølgende opdatere  

 oplysningerne i registret.
 Det vil være nødvendigt at fastsætte regler om, hvilke  

 IT-standarder, der skal anvendes ved en digital indberetning.
 Af reglerne skal det bl.a. fremgå, at en ledningsejer skal  

 verificere sig selv hver eneste gang de indberetter eller opdaterer  

 oplysninger  

 til registret, enten ved hjælp af digital signatur, f.eks. i form af  

 OCES-certifikat, eller pinkode, således at det altid kan fastslås, hvem der  

 står bag indberetningen.
 Registret hviler på en ordning, hvor ledningsejerne indberetter  

 efter et selvangivelsesprincip, således at ledningsejerne bærer det fulde  

 ansvar for, at oplysningerne er indberettet korrekt, og at de efterfølgende  

 er  

 kontrolleret og attesteret.
 Registret kan som udgangspunkt ikke påtage sig noget ansvar for  

 indberetningernes rigtighed, og det påhviler den pågældende ledningsejer at  

 berigtige eventuelle fejl.
 Udgangspunktet er, at indberetningen til systemet kan foretages  

 af enhver ledningsejer, som råder over en adgang til internettet, idet  

 systemet  

 stiller alle indberetningsfaciliteter til rådighed, herunder også  

 indberetningen af oplysninger om interesseområde, som kan angives direkte på  

 et  

 digitalt kort.
 Såfremt en ledningsejer ikke selv råder over en internetadgang,  

 vil denne enten kunne få opgaven udført af en privat virksomhed, eller, mod  

 betaling, få bistand til indberetningen fra sekretariatet.
 Der vil i så fald være tale om en engangsudgift, som kun skal  

 afholdes i forbindelse med indberetningen, medmindre der sker ændringer i de  

 faktiske forhold.
 Ledningsejerne kan bede sekretariatet om at indtegne et  

 interesseområde ud fra et almindeligt kort eller anden anvisning, eksempelvis  

 efter adresse eller anmode om, at sekretariatet konverterer data fra et  

 digitalt kort til et standardiseret format.
 Sekretariatet vil til sidst indlægge oplysningerne i registret,  

 men godkendelsen af interesseområdet påhviler ledningsejeren.
 Denne godkendelse vil ske ved, at sekretariatet tilsender  

 ledningsejeren det udskrevne kortmateriale til godkendelse, hvorefter  

 ledningsejeren med sin underskrift attesterer, at indberetningen er korrekt.  

 Sekretariatet vil først indlægge oplysningen, når godkendelsen er modtaget.
 Såfremt indberetningen foretages af andre, skal oplysningerne  

 indsendes af den, der på vegne af ledningsejeren har påtaget sig  

 indberetningen.
 Ministeren kan ligeledes fastsætte regler, som sikrer, at en  

 ledningsejer altid kan kontrollere og berigtige de oplysninger, som  

 ledningsejeren har indberettet.
Økonomi- og erhvervsministeren fastsætter efter stk. 3, 2.  

 punktum fristen for den seneste rettidige indberetning af oplysninger i  

 forbindelse med registrets etablering.
Da indberetningen er en relativt stor  

 engangsopgave for registret, er det nødvendigt, at ministeren kan fastsætte  

 frister for den seneste rettidige 1. gangs indberetning af de i stk. 1 nævnte  

 oplysninger.
Til § 8 Det er hensigten med reglen i § 8 at sikre, at enhver af loven  

 omfattet ledningsejer reagerer på den forespørgsel, som entreprenøren  

 fremsender.
 Registret vil understøtte en elektronisk fremsendelse af  

 forespørgslen i det omfang, det er muligt, og på en sådan måde, at  

 ledningsejeren kan få oplysninger om gravearbejdets placering, tidsrum,  

 omfang  

 og art.
 Registret vil endvidere have en facilitet, som sikrer, at  

 ledningsejeren efter kontakten fra entreprenøren kan besvare forespørgslen  

 samme dag ud fra de angivne digitale kortdata om gravestedet.
 På grundlag af disse oplysninger må ledningsejeren vurdere,  

 hvilke ledningsoplysninger, der er relevante for det planlagte gravearbejde.
 Med henblik på at sikre, at  

 entreprenøren ikke unødigt må afvente oplysninger om ledninger i  

 graveområdet,  

 skal ledningsejeren snarest muligt og senest inden 14 dage fremsende de  

 nødvendige ledningsoplysninger til forespørgeren.
 Såfremt en ledningsejer ikke  

 kan fremskaffe tilstrækkelige ledningsoplysninger skal denne indgå aftale med  

 forespørgeren om påvisning på stedet.
 I henhold til § 8 i  

 Trafikministeriets Standardregulativ for udførelse af ledningsarbejder  

 og  

 andre arbejder i og over veje fra februar 1995 gælder der en pligt for  

 ejere  

 af ledninger, beliggende i offentlig vej eller privat fællesvej til at  

 lokalisere deres ledninger i vej, såfremt regulativet gælder i kommunen.
 Ved påvisningspligten  

 forstås en pligt til at oplyse om ledningens forløb, dvs. om nødvendigt ved  

 frigravning og/eller opsætning af tydelig markering i terræn at angive, hvor  

 ledningen ligger.
 Denne pligt til at påvise  

 ledninger bliver nu udstrakt til også at gælde de af loven omfattede  

 ledningsejere, der ligger som gæst på privat grund.
Dermed får f.eks. et  

 forsyningsselskab, som har ledninger liggende på en privat grundejers  

 ejendom,  

 pligt til at påvise ledningen, såfremt der foretages gravearbejder på  

 ejendommen.
Private grundejere vil derimod ikke have påvisningspligt med  

 hensyn  

 til private ledninger på deres private ejendom, da de ikke er omfattet af  

 loven.
 Det afhænger af det  

 privatretlige forhold imellem ledningsejeren og den private grundejer, om  

 ledningsejeren i kraft af f.eks. en tinglyst ledningsdeklaration på  

 ejendommen  

 har adgang til privat ejendom eller om der skal indhentes særskilt tilladelse  

 fra ejeren.
 Da gravning på privat areal  

 normalt vil ske i ejerens interesse, vil der typisk være uhindret adgang til  

 private arealer i forbindelse med påvisning af ledninger (og gravearbejder).
Til § 9 I stk. 1 fastlægges den lovpligtige forespørgselspligt, således  

 at enhver, der erhvervsmæssigt udfører gravearbejder i offentlig vejareal  

 eller  

 på et areal, som er udlagt til privat fællesvej, er forpligtet til at  

 foretage  

 en forespørgsel i ledningsejerregistret inden gravearbejdet påbegyndes.  

 Forespørgselspligten gælder således både private og offentlige bygherrer  

 eller  

 entreprenører, der på vegne af bygherren udfører gravearbejder.
 Det vejareal, som der forespørges på, omfatter det samlede,  

 faktiske vejanlæg hhv. vejudlæg for offentlige veje og private fællesveje,  

 uanset om disse er matrikulært udskilt.
Forespørgselspligten gælder for entreprenører o.a., der skal  

 grave i vej, idet langt størstedelen af alle nedgravede forsyningsledninger  

 ligger i vej.
Dermed sikrer reglen, at der forespørges der, hvor der er  

 størst  

 behov for at kende ledningsføringen i jorden.
 Ledningsejerne har dog pligt til at give oplysning om deres  

 ledninger, uanset hvor de ligger, således at entreprenøren også har mulighed  

 for også at søge ledningsejere, som ejer ledninger på private grundarealer.  

 Begrebet gravearbejde omfatter alle fysiske arbejder, som kan beskadige  

 nedgravede ledninger, herunder også skydning af ledninger gennem jorden,  

 boring  

 af huller, grubning eller nedramning af rør, pæle, pløkker eller spyd.
 Det afhænger af en samlet vurdering, om en person er  

 selvstændig erhvervsdrivende, men udføres et gravearbejde mod betaling,  

 således  

 at det foretages på personens egen regning og risiko, er der en formodning  

 for,  

 at den, der graver, er erhvervsdrivende.
 Såfremt en person i skatteretlig forstand anses for selvstændig  

 erhvervsdrivende, vil denne normalt være omfattet af loven.
 Personer, der udfører hobby- eller fritidsbetonet gravning, er  

 dog ikke omfattet af loven, ligesom landmænd, der udfører markarbejde og  

 personer, der udfører f.eks. havearbejder og selvbyggerarbejde, heller ikke  

 vil  

 være omfattet af loven.
 De nævnte personer vil dog kunne ifalde et erstatningsansvar  

 efter dansk rets almindelige erstatningsretlige regler.
 Der er efter bestemmelsen ikke forespørgselspligt for  

 gravearbejder eller anden jordbehandling på privat grund, herunder på  

 stiarealer eller på interne veje, som ikke er omfattet af lov om offentlige  

 veje eller lov om private fællesveje.
 Det betyder, at eksempelvis havearbejde eller bygge- og  

 anlægsarbejder på privat grund eller grøftegravning på et landbrugsareal ikke  

 udløser pligt til at forespørge i registret, selv om det formentlig i en  

 række  

 situationer ville være nyttigt. Ønsker en entreprenør alligevel at indhente  

 ledningsejeroplysninger for sådanne arealer, vil denne dog for en kunne  

 forespørge på registret.
 Efter forespørgslen skal den pågældende entreprenør  

 tilrettelægge gravearbejdet under hensyntagen til de indhentede oplysninger.  

 Normalt vil dette medføre, at entreprenøren kontakter de pågældende  

 ledningsejere direkte og modtager mere detaljerede oplysninger om de  

 eventuelle  

 ledningers beliggenhed, som omtalt under bemærkningerne til § 8.
 Der er ikke med forespørgselspligten tilsigtet en skærpelse af  

 den almindelige erstatningsretlige retspraksis, som gælder for de  

 professionelle entreprenørers udførelse af gravearbejder i jorden.
 Bestemmelsen om forespørgselspligt vil dog kunne indgå som ét  

 blandt flere elementer i sagen, som får indvirkning på bedømmelsen af  

 ansvarsspørgsmålet i graveskadesager, såfremt en erhvervsmæssig entreprenør  

 ikke har opfyldt sin forespørgselspligt.
Det forudsættes, at alle forespørgsler i registret skal kunne  

 gennemføres via internettet.
Entreprenører o.a., som ikke selv har mulighed  

 herfor, vil kunne aftale med en bemyndiget person eller virksomhed at  

 gennemføre forespørgslen på dennes vegne.
Efter stk. 2 kan virksomheder og privatpersoner, som ikke er  

 omfattet af forespørgselspligten i stk. 1, frivilligt forespørge på registret  

 i  

 forbindelse med egne gravearbejder o. lign.
Dermed vil registret kunne  

 benyttes  

 til at undersøge ledningsejerforholdene forud for ethvert gravearbejde, som  

 udføres i privat regi.
 Blandt de andre lovlige brugsformål kan nævnes anvendelse af  

 registrets oplysninger til statistiske formål og forskningsbrug samt  

 markedsføringsformål, under forudsætning af, at persondatalovens og  

 markedsføringslovens regler overholdes.
 Derudover vil offentlige vejmyndigheder kunne bruge registret  

 til at kontakte ledningsejere i forbindelse med gravetilladelser, som er  

 relateret til et bestemt graveområde, ligesom en ledningsejer vil kunne  

 tilbydes en oversigt over hvilke entreprenører, der i en bestemt periode har  

 forespurgt indenfor det pågældende interesseområde.
 Det vil herudover være en tænkelig udvikling, at private  

 grundejere og bygherrer i forbindelse med en privatretlig aftale om et bygge-  

 eller anlægsarbejde fastsætter krav om, at en entreprenør skal forespørge i  

 ledningsejerregistret, før arbejdet påbegyndes.
 Offentlige myndigheder har derudover, selv om de ikke er nævnt,  

 krav på oplysninger fra registret til brug for konkrete afgørelser og  

 offentlige myndigheders øvrige virksomhed i henhold til Forvaltningslovens §  

 31. Ønsker myndigheden derimod en adgang til at foretage opslag i registret,  

 skal der betales herfor.
Efter stk. 3 påhviler der enhver, der forespørger i registret  

 forud for et gravearbejde, en pligt til at identificere sig selv.  

 Identifikationen er nødvendig for at fastlægge forespørgerens erhvervs- eller  

 personidentitet af hensyn til administration af brugeradgangen, opkrævningen  

 af  

 gebyrer og retslig dokumentation.
De nærmere regler herom fastsættes af  

 økonomi- og erhvervsministeren.
 Reglerne vil bl.a. indebære, at de i stk. 1 nævnte brugere kan  

 afkræves CVR-nummer, mens de i stk. 2 nævnte brugere kan afkræves enten  

 CVR-nummer eller navn og adresse forud for en forespørgsel.
 Forespørgere skal herudover angive, hvilket graveområde  

 forespørgslen vedrører.
Herudover bestemmes det, at forespørgeren skal give oplysning  

 om, hvilken graveperiode der planlægges.
Formålet hermed er at skabe mulighed  

 for, at en ledningsejer eller en grundejer kan samordne flere henvendelser om  

 gravearbejder for det samme graveområde, f.eks. således at der tilrettelægges  

 en samgravning, der opfylder alle parters behov.
I stk. 4 bestemmes det, at enhver, der forespørger i registret,  

 får en kvittering for, at forespørgslen er foretaget.
Hensigten er, at  

 forespørgeren skal kunne godtgøre, at forespørgselspligten er opfyldt, dvs.  

 hvornår forespørgslen er foretaget, hvilket graveområde, der er forespurgt på  

 samt resultatet, herunder hvilke ledningsejere der ifølge registret ville  

 blive  

 berørt af gravearbejdet.
 En sådan dokumentation vil eventuel kunne få betydning, såfremt  

 der efterfølgende opstår tvist mellem parterne.
Til kapitel 4 Til § 10 Af nr. 1 fremgår det, at  

 økonomi- og erhvervsministeren kan fastsætte nærmere regler for brugen af  

 registret, herunder om vilkårene for, at en bruger, dvs. ledningsejer eller  

 forespørger, får adgang til registret.
 Det fremgår af § 7, stk. 1  

 og § 9, stk. 3, at såvel ledningsejere som forespørgere skal kunne  

 identificere  

 sig.
I praksis forudsættes dette  

 administreret igennem en licensordning for brugerne, som kan indbefatte brug  

 af  

 digital signatur, pin-kode eller lignende, således at det kan kontrolleres,  

 hvem brugeren er.
Dette sikrer ligeledes, at der kan føres kontrol med  

 brugernes handlinger i systemet, eksempelvis således at en ledningsejer kun  

 kan  

 ajourføre egne oplysninger.
 Ifølge lovens formål må  

 ordningen ikke hindre, at enhver, der opfylder betingelserne i § 9 stk. 3,  

 umiddelbart kan foretage en forespørgsel i registret.
 I nr. 2 bemyndiges økonomi-  

 og erhvervsministeren til at fastsætte regler om de grundlæggende ydelser,  

 som  

 systemet skal kunne levere.
 Registrets ydelser vil  

 henvende sig til de ledningsejere, som indberetter oplysninger til registret.  

 Ledningsejerne tilbydes indberetnings- og opdateringsfaciliteter samt  

 funktioner til udskrift af bekræftelser på indberetninger samt udskrifter  

 over  

 hvilke entreprenører, der i en bestemt periode har forespurgt indenfor det  

 pågældende interesseområde.
På samme måde skal der  

 fastsættes forskrifter for de ydelser, som registret tilbyder den, der  

 forespørger i registret.
Ud over den i § 9, stk. 4 fastsatte dokumentation  

 for,  

 at forespørgslen er foretaget, kan der være tale om funktioner, som efter en  

 forespørgsel gør det let for entreprenøren at rette direkte henvendelse til  

 de  

 berørte ledningsejere  eventuelt ved hjælp af digital kommunikation,  

 e-post og  

 lignende.
 Tilsvarende vil der kunne  

 tilrettelægges særlige ydelser for andre, som har behov for konkrete eller  

 statistiske oplysninger om planlagte eller gennemførte gravearbejder.
 Af nr. 3 fremgår det, at  

 økonomi- og erhvervsministeren skal fastsætte præcise regler for en  

 videregivelse af oplysninger ud over de oplysninger, som registret returnerer  

 ved graveforespørgsler efter § 9.
 Som nævnt ovenfor kan der  

 være tale om at videregive oplysninger om foretagne forespørgsler til de  

 ledningsejere, som er berørt, samt at videregive statistiske eller andre  

 oplysninger til vejmyndigheder eller andre myndigheder.
 Registrets oplysninger må ikke stilles til rådighed for  

 markedsføringsformål, medmindre Markedsføringslovens regler er overholdt.
 Det fremgår af nr. 4, at økonomi- og erhvervsministeren kan  

 fastsætte nærmere regler for de formater, som oplysninger fra registret  

 videregives efter, herunder hvilke IT-standarder der skal benyttes.
Stk. 2 bestemmer, at  

 økonomi- og erhvervsministeren er dataansvarlig for registret, jf. lov om  

 behandling af personoplysninger.
Dette betyder bl.a., at økonomi- og  

 erhvervsministeren fører tilsyn med, at den, der udfører databehandlingen,  

 overholder gældende regler for behandling af persondata, og at økonomi- og  

 erhvervsministeren i øvrigt skal fastsætte nærmere bestemmelser for, hvilke  

 formål oplysningerne må anvendes til.
Datatilsynet fører tilsyn med, at  

 oplysninger behandles i overensstemmelse med persondataloven.
 Som dataansvarlig skal økonomi- og erhvervsministeren endvidere  

 fastsætte de generelle bestemmelser om opbevaring, anvendelse og sletning af  

 registrets oplysninger.
 Der skal i den forbindelse fastsættes datasikkerhedsregler, som  

 retter sig til den for systemet ansvarlige databehandler, dvs. den, der på  

 vegne af økonomi- og erhvervsministeren behandler oplysningerne i systemet.
Til § 11 Det foreslås i stk. 1, at økonomi- og erhvervsministeren kan  

 fastsætte nærmere regler om betaling for brugernes benyttelse af registret  

 til  

 dækning af omkostningerne til administration, drift og vedligeholdelse samt  

 til  

 økonomi- og erhvervsministerens tilsyn med registret.
De betalende brugere omfatter navnlig  

 offentlige og private entreprenører, anlægsgartnere og andre, der skal  

 forespørge i registret i forbindelse med gravearbejder.
Brugerne af registret  

 omfatter derudover rådgivende ingeniører og offentlige myndigheder, som i  

 forbindelse med bygge- og anlægsprojekter har behov for at benytte registret.
Ministeren fastsætter regler for betalingen, herunder for  

 afregning af gebyret, der kan ske kvartalsvist.
Der kan således ydes  

 vederlagsfri kredit fra registret i indtil 3 måneder, før der betales.
Der vil blive indført en beløbsgrænse, på f.eks. 200 kr., som  

 er bestemmende for, hvornår der skal betales.
Er beløbet mindre end 200 kr.  

 inden for et kvartal, overføres pengene til næste periode.
 I systemet vil hver enkelt bruger løbende kunne følge med i,  

 hvilke ydelser, der er forbrugt i systemet, herunder få en årsopgørelse.
 Ledningsejere, der selv udfører  

 gravearbejder, vil blive betragtet på lige fod med andre graveaktører og skal  

 følgelig betale for den brug, de gør af registret.
Den indberetning, som ledningsejerne  

 skal foretage til registret, er derimod gratis.
Registret stiller en  

 facilitet  

 til rådighed, som gør det muligt at indberette.
 Det vil endvidere være muligt for  

 kommunale, amtslige og statslige vejmyndigheder at få en gratis adgang til  

 registret.
De kan f.eks. bruge registret til  

 indkaldelse af berørte ledningsejere i forbindelse med større graveprojekter,  

 når gravetilladelsen behandles.
Såfremt en offentlig forvaltning skal bruge  

 oplysninger til brug for gravearbejder, skal der derimod betales på lige fod  

 med de øvrige brugere.
 Betalingen dækker dels adgang til  

 opslag i registret og dels adgang til at udskrive kvitteringer som  

 bekræftelse  

 på, at de i § 9 nævnte brugere har forespurgt på registret.
 Den nøjagtige størrelse af gebyret  

 afhænger endvidere af størrelsen af de endelige driftsudgifter, som beregnes  

 på  

 baggrund af det foregående års regnskab og udlignes over 4 år, således at  

 alle  

 omkostninger bliver dækket.
 Brugerne skal i registret indtegne en polygon, som afgrænser  

 det område, hvor gravearbejdet påtænkes udført.
 Gebyret vil blive beregnet på baggrund af det samlede areal,  

 som brugeren forespørger på inden for et år, idet gebyret vil blive fastsat  

 til  

 en enhedspris pr. m  

  

 2  

  

 inden for nærmere angivne forbrugsintervaller.
 Betalingsordningen skal dels sikre, at der er sammenhæng mellem  

 betalingen og den brug, der gøres af systemet, og dels sikre, at de aktører,  

 der forespørger meget, får rabat, såfremt antallet af forespørgsler  

 overstiger  

 en vis øvre mængdegrænse.
Prissystemet kan f.eks. gradueres, så forespørgsler på indtil  

 10 m  

  

 2  

  

 , evt. en højere grænse, er gratis, mens de næste 11-100 m  

  

 2  

  

 koster f.eks. 4 kr. pr. m  

  

 2  

  

 , hvorefter prisen kan falde til  

 eksempelvis 1,50 kr. for de næste 101-1.000 m  

  

 2  

  

 , mens prisen for  

 opslag mellem 1000 og 500.000 m  

  

 2  

  

 kan fastsættes til f.eks. 0,05 kr.  

 pr. m  

  

 2  

  

 om året.
Over 500.000 m  

  

 2  

  

 kan prisen være 0,01 kr.  

 pr. m  

  

 2  

                                                                       .
Ministeren fastsætter regler for betalingen, herunder for  

 afregning af gebyret.
Der kan således ydes vederlagsfri kredit fra registret  

 i  

 indtil 3 måneder.
Det maksimale gebyr pr. bruger udgør, i henhold til stk. 2,  

 30.000 kr. om året.
Anvendelse af registret herudover er gratis.
Der vil blive indført en beløbsgrænse, som er bestemmende for,  

 hvornår der skal betales.
Er beløbet mindre end beløbsgrænsen inden for et  

 kvartal, overføres pengene til næste periode.
 Efter stk. 3 kan der opkræves et  

 gebyr på 70 kr. for erindringsskrivelser vedrørende betaling efter stk. 1.
Udsendelsen af rykkergebyrer vil dog  

 blive administreret således, at der skal gives skyldneren en rimelig frist  

 til  

 at betale, før rykkeren fremsendes.
Der kan i øvrigt opkræves morarente efter  

 de almindelige regler i Renteloven.
 I henhold til stk. 4  

  

 indeksreguleres de i stk. 2 og 3 nævnte beløb  

  

 pr. 1.  

 januar efter udviklingen i Danmarks Statistiks nettoprisindeks i en  

 12-måneders  

 periode sluttende i oktober måned året før det år, som reguleringen vedrører.
Til § 12 Denne bestemmelse giver økonomi- og erhvervsministeren adgang  

 til at fastsætte nærmere regler om opkrævning af gebyr til dækning af den  

 merarbejdsbyrde, som sekretariatet har, såfremt ledningsejere anmoder om  

 sekretariatets bistand til indberetning af de i § 6, stk. 1 nævnte  

 oplysninger.
 Gebyrbetalingen kommer kun på tale, såfremt en bruger ikke selv  

 ønsker at indberette via internettet og udpeger sekretariatet til på sine  

 vegne  

 at indberette oplysningerne.
 Sekretariatets ydelse afregnes efter timebetaling og det  

 anslås, at prisen i 2004-niveau vil være på omkring 550 kr. i timen.
 Det anslås, at omkostningen i forbindelse med ekstern bistand  

 til en indberetning for en mindre privat grundejer, som typisk kun ejer en  

 enkelt eller få ledninger, der berører et vejareal, kan ansættes til ca.  

 300-350 kr. incl. moms.
 For større ledningsejere kan omkostningen til ekstern bistand  

 med indberetningen anslås til ca. 1.000 kr. incl. moms.
Til § 13 Efter stk. 1 skal de  

 daglige, administrative opgaver i forbindelse med registrets drift, varetages  

 af et sekretariat.
 Til de administrative opgaver hører opkrævning af betalinger  

 fra brugere, udsendelse af rykkerskrivelser, systemadministration og ansvaret  

 for, at indberettede oplysninger bliver lagt ind i registret.
 Sekretariatet kan derudover mod betaling bistå de  

 ledningsejere, som ikke kan indberette digitalt, med konvertering af data fra  

 kortform til digital form i et format, som kan indlægges i systemet.
 Det forventes dog, at den  

 overvejende del af ledningsejerne selv vil kunne foretage indberetning og  

 efterfølgende opdatering ved brug af de funktioner, som registret tilbyder.
Efter stk. 2 kan økonomi- og erhvervsministeren overlade til en  

 privat virksomhed at fungere som sekretariat for registret.
Det forudsættes,  

 at  

 økonomi- og erhvervsministeren indgår nærmere aftale om, hvilke systemdrifts-  

 og sekretariatsopgaver, den eller de private virksomhed(er) skal udføre.
 Sekretariatet vil være  

 underlagt lov om offentlighed i forvaltningen, da registret dels er ejet af  

 staten og dels udfører offentlig virksomhed, således at det er en del af den  

 statslige forvaltning.
 Det indebærer, at  

 sekretariatets virksomhed  uanset at de varetages af en privat  

 virksomhed  er  

 undergivet reglerne om aktindsigt, notatpligt og de øvrige regler i  

 Offentlighedsloven.
 Efter denne lovs § 5, stk. 2  

 er der ikke aktindsigt i selve registret, mens alle genparter af skrivelser,  

 som udgår fra sekretariatet er omfattet af offentlig aktindsigt.
 Derimod vil  

 Forvaltningsloven ikke finde anvendelse på sekretariatets driftsvirksomhed,  

 da  

 alle myndighedsopgaver vedrørende registret vil forblive hos den  

 tilsynsførende  

 myndighed.
 Sekretariatet vil endvidere  

 være omfattet af lov om behandling af personoplysninger for så vidt angår den  

 databehandling, som udføres på vegne af økonomi- og erhvervsministeriet.  

 Dette  

 indebærer bl.a., at sekretariatet skal overholde de gældende sikkerhedskrav  

 for  

 behandlingen af data.
 I alle sager, hvor der kan  

 blive tale om at træffe afgørelser, træffer den tilsynsførende myndighed en  

 afgørelse i sagen i overensstemmelse med Forvaltningslovens regler.
 Det er hensigten med stk. 3, at økonomi- og erhvervsministeren  

 kan henlægge sine beføjelser efter loven til Erhvervs- og Boligstyrelsen, og  

 at  

 der fastsættes regler, som indebærer, at styrelsens afgørelser ikke kan  

 indbringes for ministeren.
Til kapitel 5 Til § 14 Der foreslås en ordning,  

 hvorefter bøde kan pålægges en ledningsejer, der forsætligt eller groft  

 uagtsomt undlader at meddele oplysninger til registret eller afgiver urigtige  

 oplysninger og derved overtræder lovens § 6, jf. § 7, stk. 1-2.
Det foreslås i stk. 2, at  

 også andre end ledningsejere kan straffes med bøde i medfør af de  

 administrative forskrifter, der fastsættes i medfør af loven.
Det påtænkes at  

 fastsætte regler om, at den, der forsætligt eller groft uagtsomt misbruger  

 adgangen til registret eller bebyrder registret med unødvendige  

 forespørgsler,  

 kan straffes med bøde.
 Brugere, som retter en række forespørgsler til systemet og evt.  

 videresender mails til ledningsejere, uden at forespørgslen sker med henblik  

 på  

 at udføre et gravearbejde, kan dermed ifalde et bødeansvar.
 Bødestraf kan pålægges  

 juridiske personer i medfør af Straffelovens 5. kapitel og forudsætter i alle  

 tilfælde, at der foreligger en forsætlig eller grov uagtsom overtrædelse af  

 bestemmelsen.
Til kapitel 6 Til § 15 Det foreslås, at loven træder i kraft den 1. marts 2004. Da  

 registret først kan etableres, efter lovens ikrafttrædelse, bestemmes det i  

 stk. 2, at lovens § 6, som vedrører ledningsejernes indberetning, først  

 træder  

 i kraft den 1. marts 2005.
Registret vil først fra den 1. marts 2005 være klar til at  

 modtage indberetning af ledningsejeroplysninger.
Dels fordi systemet først  

 skal  

 udbydes og bygges i løbet af 2004, og dels fordi der skal være tid til at  

 afprøve systemet og bemande det sekretariat, som får ansvaret for  

 ledningsejerregistret.
 Økonomi- og erhvervsministeren fastsætter forud for den 1.  

 marts 2005 nærmere regler om indberetningen, herunder tidsfrister for,  

 hvornår  

 de indberetningspligtige ledningsejere senest skal have foretaget  

 indberetningen, jf. § 7, stk. 3.
 Det bestemmes i stk. 3, at § 9 træder i kraft den 1. september  

 2005, således at entreprenører o.a., som erhvervsmæssigt udfører  

 gravearbejder,  

 først fra denne dato får pligt til at forespørge på registret sammen med de  

 øvrige brugere, som frivilligt kan benytte registret.
Økonomi- og erhvervsministeren fastsætter i medfør § 11, stk. 1  

 den sidste betalingsdag for brugernes betaling af gebyr.
Gebyrbetalingen kan  

 dog tidligst opkræves fra den 1. september 2005, hvor brugerne vil have glæde  

 af registret.
Til § 16 Loven gælder ikke for Grønland og Færøerne.
