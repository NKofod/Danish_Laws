 Fundet, at byggeloven fandt anvendelse på en presenninghal, men ikke  

 på en transportabel kran.
» Byggelovsklage vedrørende ejendommen på umatrikuleret areal ved  

 Kjærs Mølle Vej, Ålborg - Deres j.nr. 43.674 I skrivelse af 28. januar 1986 har De som advokat for N.N.
Maskinfabrik  

 A/S klaget til Byggestyrelsen over en afgørelse truffet af Nordjyllands  

 amtsråd den 15. januar 1986 vedrørende opstilling af en presenninghal og en  

 kran på umatrikuleret areal ved Kjærs Mølle Vej i Ålborg.
Arealet er efter  

 det oplyste lejet af DSB.
Samtidig har De på Deres klienters vegne fortsat  

 gjort gældende, at opstilling af presenninghal og kran ikke kræver  

 byggetilladelse, da de begge er transportable, og da udnyttelsen er af rent  

 forbigående art, idet De herved har henvist til byggelovens § 2, stk. 3. De  

 har i denne forbindelse oplyst, at såvel presenninghal som byggekran flyttes  

 hver gang, firmaet indretter større montagepladser.
Byggestyrelsen har som tidligere meddelt i skrivelse af 12. februar 1986  

 anmodet Nordjyllands amtsråd om en udtalelse.
Samtidig tog man forbehold med  

 hensyn til, om Deres klage kunne tages op til behandling, idet amtsrådets  

 afgørelse efter byggelovens § 23 kun kan påklages til Byggestyrelsen, hvis  

 afgørelsen omfatter spørgsmål om forståelse af byggeloven eller af en  

 bestemmelse fastsat i medfør af denne.
Amtsrådet har i skrivelse af 24. marts 1986 fastholdt sin afgørelse af 15.  

 januar 1986, hvorefter såvel kran som presenninghal er omfattet af  

 byggelovens § 2, stk. 1, og bygningsreglementets kap. 1.2., således at Ålborg  

 kommune har haft hjemmel til at kræve byggesagsbehandling til berigtigelse af  

 forholdene.
Amtsrådet har derfor afvist klagen over kommunens afgørelse og  

 påbud af 16. oktober 1985. Der vedlægges kopi af amtsrådets skrivelse af 24.  

 marts 1986 med bilag.
Det fremgår af sagen, at selskabet i skrivelse af 1. oktober 1985 bl.a.  

 har oplyst overfor kommunen, at kranen anvendes til at placere gods i  

 selskabets færdigvarelager, at presenninghallen, der anvendes til opbevaring  

 af halvfabrikata og færdigvarer til maling, har været opstillet flere gange i  

 ca. samme position, og at både kran og hal flyttes, når selskabet indretter  

 større montagepladser, da disse ting ofte benyttes der.
Kommunen har oplyst,  

 at kranen er ca. 20 m høj og har et udlæg på 12 - 15 m.
Presenninghallen har  

 ifølge kommunens skøn et areal på ca. 150 m2 og en højde på ca. 4 m.  

 Herudover fremgår det, at presenninghallen er blevet opstillet på et  

 tidspunkt før den 12. september 1985, hvor kommunen foretog besigtigelse.
 Iøvrigt fremgår det, at klagepunkter vedrørende nogle miljømæssige forhold  

 er fremsendt til Miljøstyrelsen til afgørelse.
I denne anledning skal man meddele, at arbejder, der er omfattet af  

 byggelovens § 2, ikke må påbegyndes uden byggetilladelse fra  

 kommunalbestyrelsen, jf. lovens § 16, stk. 1, 1. punktum.
Efter lovens § 2,  

 stk. 1, finder loven bl.a. anvendelse ved opførelse af ny bebyggelse.
Ved  

 bebyggelse forstås efter bestemmelsens stk. 2 bygninger og mure samt andre  

 faste konstruktioner og anlæg, når lovens anvendelse på de pågældende  

 konstruktioner mv. er begrundet i de hensyn, som loven tilsigter at varetage.  

 Efter bestemmelsens stk. 3, 1. punktum finder loven anvendelse på  

 transportable konstruktioner, som agtes gjort til genstand for bygningsmæssig  

 udnyttelse, der ikke er af rent forbigående art.
For så vidt angår presenninghallen bemærkes, at det i bemærkningerne til  

 lovens § 2, stk. 3 (lovforslag nr. 143, fremsat den 13. marts 1975) er  

 anført, at »i praksis er bestemmelsen forstået på den måde, at  

 benyttelsen skal være af en vis varighed, og at bygningsmyndigheden først kan  

 gribe ind efterfølgende, altså når den transportable konstruktion har været  

 opstillet og benyttet en vis tid.
Når en transportabel konstruktion anvendes  

 på samme måde som en bygning, synes der imidlertid ikke at være grund til en  

 særstilling, blot fordi konstruktionen er flytbar«.
Efter  

 Byggestyrelsens opfattelse er benyttelsens varighed kun et af de momenter,  

 der indgår i vurderingen af, om en transportabel konstruktion bør sidestilles  

 med en »normal« bygning, og det er ikke muligt generelt at angive  

 hvilket tidsrum, der må være forløbet, førend benyttelsen ophører med at være  

 af rent forbigående art.
Vejledende kan man formentlig sige, at hvis  

 benyttelsen strækker sig over mere end 6 uger, kan benyttelsen ihvertfald  

 ikke anses for at være af rent forbigående art.
På grundlag af de  

 foreliggende oplysninger, herunder oplysningerne om hvor længe  

 presenninghallen har været placeret det pågældende sted, finder  

 Byggestyrelsen ikke tilstrækkelig anledning til at tilsidesætte amtsrådets  

 afgørelse, hvorefter kommunalbestyrelsen har haft hjemmel til at kræve  

 byggesagsbehandling til berigtigelse af det pågældende forhold.
For så vidt angår kranen bemærkes, at i bemærkningerne til lovforslagets §  

 2, stk. 2, er oplyst, at »paragraffens stk. 2 afgrænser begrebet  

 bebyggelse på tilsvarende måde som § 2, stk. 2, i BL-1960. Dog har man  

 undladt den opregning af eksempler på faste konstruktioner, som findes i  

 gældende lov (...... kraner), men der er ikke herved tilsigtet nogen  

 realitetsændring«.
Efter Byggestyrelsens opfattelse finder byggeloven  

 således anvendelse på en kran, men alene såfremt denne kan betegnes som en  

 »fast konstruktion«.
Byggestyrelsen har imidlertid på grundlag af  

 de foreliggende oplysninger forstået, at den omhandlede kran er  

 transportabel, dvs. at den kan køre eller køres fra sted til sted (fx.  

 »byggepladskran«»). Styrelsen finder derfor ikke, at kranen  

 kan betegnes som en »»fast konstruktion«, hvorfor den efter  

 styrelsens opfattelse ikke er omfattet af byggelovens § 2, stk. 2. Da kranen  

 efter styrelsens opfattelse ikke »agtes gjort til genstand for  

 bygningsmæssig udnyttelse«, er den heller ikke omfattet af bestemmelsen  

 i byggelovens § 2 stk. 3, om transportable konstruktioner.
Byggestyrelsen finder herefter, at byggeloven alene finder anvendelse på  

 presenninghallen, men ikke på den transportable kran, og at kommunen således  

 alene har haft hjemmel til at kræve byggesagsbehandling til berigtigelse af  

 forholdene for så vidt angår presenninghallen.' Not. 2 Der henvises til amtsrådets j.nr. 8-70-21/26.
Not. 3 Der henvises til kommunens j.nr.
C-35706. De fremsendte fotos returneres  

 vedlagt.
