 I brev af 30. juni 1997 informerede Færdselsstyrelsen om lov nr. 500 af  

 12. juni 1996 om ændring af busloven, jf. lovbekendtgørelse nr. 1270 af 16.  

 december 1996 af lov om buskørsel.
Styrelsen oplyste herunder, at i følge § 4, stk. 2, i bekendtgørelse nr.  

 33 af 15. januar 1997, kan ikke-erhvervsdrivende foreninger, klubber og  

 lignende sammenslutninger tilladelsesfrit udlåne busser til hinanden.
Føreren  

 skal under kørslen medbringe en erklæring fra Færdselsstyrelsen om, at der er  

 tale om et låneforhold mellem ikke-erhvervsdrivende foreninger m.v.  

 Bestemmelsen gælder fra 1. juli 1997 og undladelse af at medbringe  

 erklæringen kan medføre bødestraf.
 Til orientering var vedlagt en erklæring om vederlagsfrit udlån af busser  

 til ikke-erhvervsmæssig personbefordring mellem ikke-erhvervsdrivende  

 foreninger m.v.
I forbindelse med behandlingen af ansøgninger om erklæringer om  

 tilladelsesfrit udlån af busser er Færdselsstyrelsen blevet opmærksom på  

 behovet for en mere præcis afgrænsning af, hvilke ikke-erhvervsdrivende  

 foreninger, klubber og lignende sammenslutninger, der har mulighed for at  

 opnå erklæring om tilladelsesfrit udlån af busser.
Følgende afsnit er derfor  

 indføjet i erklæringen:
Er udlåner og/eller en klub, skal de(n) være godkendt i henhold til  

 bistandslovens § 73 eller være en forening eller en fritids- eller  

 ungdomsklub oprettet i henhold til folkeoplysningsloven eller  

 ungdomsskoleloven - i det omfang, der ikke er tale om  

 undervisningsvirksomhed.
Der må udelukkende transporteres personer tilknyttet  

 sådanne klubber .
På baggrund af ovenstående har det været nødvendigt at udstede en ny  

 erklæring, der erstatter den tidligere fremsendte erklæring . Den ny  

 erklæring fremsendes vedlagt.
I øvrigt henvises til brev herfra af 30. juni  

 1997.
Med venlig hilsen Carsten Falk Hansen Kontorchef Er udlåner og/eller låner en klub, skal de(n) være godkendt i henhold til  

 bistandslovens § 73 eller være en forening eller en fritids- eller  

 ungdomsklub oprettet i henhold til folkeoplysningsloven eller  

 ungdomsskoleloven - i det omfang, der ikke er tale om  

 undervisningsvirksomhed.
Der må udelukkende transporteres personer tilknyttet  

 sådanne klubber.
Den ikke-erhvervsdrivende forening, klub eller lignende sammenslutning,  

 der låner bussen uden fører, skal opfylde de i § 1, stk. 4, i ovennævnte  

 bekendtgørelse anførte betingelser for udførelse af ikke-erhvervsmæssig  

 personbefordring, hvorefter kørslen skal udføres vederlagsfrit, bortset fra  

 dækning af variable udgifter, som f.eks. udgifter til benzin eller olie.  

 Bussen skal føres af en person, der er tilknyttet den forening, klub eller  

 lignende sammenslutning m.v., der låner bussen.
Kørsel med bussen må kun ske  

 inden for landets grænser.
Kørslen skal være led i anden virksomhed, idet  

 befordringen af passagerer skal udgøre en underordnet rolle i forhold til  

 det, den pågældende forening, klub eller lignende sammenslutning beskæftiger  

 sig med.
Der må udelukkende befordres personer med nærmere tilknytning til  

 den pågældende forening, klub eller lignende sammenslutning.
 For udlånet af bussen uden fører gælder i øvrigt følgende:
 1. Bussen skal stilles vederlagsfrit til rådighed.  

 Låners dækning af variable omkostninger som f.eks. udgifter til benzin eller  

 olie fratager ikke udlånet dets karakter af vederlagsfrit udlån.
2. Denne erklæring skal medbringes i bussen under  

 kørslen og på forlangende forevises for politiet.
Undladelse af medbringelse  

 af erklæringen kan medføre bødestraf.
