Baggrund - Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden (Ikraftholdelsesbekendtgørelsen).
 - Arbejdstilsynets publikation nr. 25 om projektering af erhvervsbyggeri.
Denne At-meddelse oplyser om krav til garderober og omklædningsrum i  

 forbindelse med faste arbejdssteder.
I kommentarer gives vejledning om,  

 hvordan kravene kan opfyldes, og oplysning om arbejdstilsynets administrative  

 praksis.
Nogle virksomheder er ikke omfattet af alle kravene.
Det gælder navnlig  

 landbrug, skovbrug og gartneri samt visse ældre virksomheder.
Opbevaring af tøj De beskæftigedes tøj skal opbevares hensigtsmæssigt.
Opbevaring kan ske i garderober eller omklædningsrum.
Opbevaring er  

 normalt kun tilladt i arbejdsrum, når der er garderobeskabe.
 Opbevaring må ikke finde sted i spiserum.
Garderober Hvor omklædning ikke finder sted(f.eks. på kontorer), kan opbevaring ske i  

 en garderobe.
Kommentar: Til opbevaring kan efter omstændighederne benyttes  

 garderobeskab, stanggarderobe eller knager.
En stanggarderobe skal være  

 indrettet med mindst 20 cm stangplads til hver person.
Der skal være mulighed  

 for aflåselig opbevaring af personlige ting.
Hvor der ikke er aflåseligt  

 garderobeskab, kan det være en taskebox (25x30x50 cm), aflåselig skuffe i  

 eget arbejdsbord el.lign.
Ved nyindretning indrettes garderobe ofte i  

 særskilt rum, også hvor omklædningsrum ikke kræves.
Omklædningsrum Hvor omklædning finder sted,skal der normalt være omklædningsrum.
 Omklædningsrum kræves altid ved tilsmudsende arbejde.
 Hvor arbejdstøj er særligt udsat for forurening, skal det opbevares  

 adskilt fra gangtøj, enten i et ekstra skab til hver eller i særlig  

 garderobeafdeling for arbejdstøj (skabe eller stanggarderobe).
 På side 4 findes en fortegnelse over arbejdsområder, hvor arbejdets art  

 har gjort det nødvendigt at stille særlige krav.
 Omklædning skal kunne ske ugenert for hvert køn for sig.
 Omklædningsrum skal være passende beliggende.
 Vådt arbejdstøj skal kunne tørres.
Kommentar: Ugenert omklædningbetyder, at der normalt skal indrettes  

 omklædningsrum for hvert køn for sig.
Det kan dog tillades, at mænd og  

 kvinder benytter samme aflåselige omklædningsrum på forskellige tidspunkter.  

 Beliggenhed.Omklædningsrummene skal ligge centralt i forhold til  

 arbejdspladserne og navnlig bekvemt i forhold til vaske~ og baderum.
Fælles  

 omklædningsrumfor flere virksomheder tillades i almindelighed ikke.  

 Bygningsmæssig indretning.Gulv, vægge og loft skal være tætte og bør være  

 lette at holde rene.
Omklædningsrum skal kunne opvarmes og udluftes.
Dagslys  

 er ønskeligt, men kræves ikke.
Gulvarealet bør i alt være 1 kvadratmeter pr.  

 person.
Ved beregning af gulvarealet medregnes ikke dele af rummet, hvor  

 rumhøjden er under 2 m.
Rumhøjden skal være mindst være 2,2 m i gennemsnit.  

 Udstyr.Til hver person skal der være et aflåseligt garderobeskab (tværsnit  

 mindst 30x50 cm) eller stanggarderobe med 30 cm båse.
Der skal være mulighed  

 for at opbevare værdigenstande under lås, f.eks. i skab, taskebox eller  

 skuffe i eget arbejdsbord.
Afstanden mellem modstående garderobeskabe og  

 mellem skabsrække og væg eller vaskeindretninger skal være mindst 1,2 m.
Ved  

 lange skabsrækker bør afstanden øges.
Garderobeskabe skal have  

 ventilationsåbninger foroven og forneden og skal være lette at holde rene.  

 Garderobeskabe bør udføres med bund af perforeret plade eller trådnet og med  

 skrå overside.
Der bør være bænke, spejle, askebægre og affaldsbeholdere.
Erik Andersen Fortegnelse over arbejdsområdet, hvor arbejdets art har gjort det  

 nødvendigt at stille særlige krav.
Ovenstående skema bygger på diverse særregler.
Nærmere oplysning kan fås  

 ved henvendelse til arbejdstilsynet.
