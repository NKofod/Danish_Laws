Resumé A klagede over, at Ankenævnet vedrørende Praktikvirksomheder  

 (AvP) ikke ved sin behandling af hans klagesag havde fundet grundlag for at  

 tilsidesætte Det faglige Udvalg for Detailhandelsuddannelsers skøn, hvorefter  

 A's virksomhed kun kunne godkendes som uddannelsessted for en salgsassistent  

 i  

 kombination med en anden virksomhed.
AvP havde ikke fundet grundlag for at  

 ændre det faglige udvalgs afgørelse, men havde i sin afgørelse påpeget, at  

 den  

 omstændighed, at A's virksomhed ikke havde et fast butikslokale, ikke i sig  

 selv kunne begrunde, at virksomheden ikke kunne godkendes som  

 uddannelsessted.
Ombudsmanden fandt, at det faglige udvalg ved sin afgørelse i sagen  

 havde lagt afgørende vægt på dette kriterium, hvorfor afgørelsen, således som  

 den var stadfæstet af AvP, ikke gav A mulighed for at se hvilke  

 foranstaltninger, der skulle foretages i virksomheden, for at den kunne  

 godkendes som praktiksted.
A havde derfor ikke fået en vejledning og en  

 begrundelse for den trufne afgørelse, som opfyldte kravene i § 5, stk. 5, i  

 bekendtgørelsen om de faglige udvalgs behandling af sager om godkendelse af  

 virksomheder som praktiksteder.
Ombudsmanden henstillede på denne baggrund  

 til  

 AvP at tilbagesende sagen til det faglige udvalg til fornyet overvejelse med henblik på at træffe en ny afgørelse, som  

 på baggrund af de af AvP udstukne retningslinier, indeholdt en fyldestgørende  

 begrundelse. (J. nr. 1992-1503-713).
 Mangelfuld begrundelse af afslag på godkendelse af virksomhed  

 som praktiksted.
 B klagede for A over, at  

 Ankenævnet vedrørende Praktikvirksomheder ved sin afgørelse af 19. februar  

 1992  

 ikke havde fundet grundlag for at tilsidesætte Det faglige Udvalg for  

 Detailhandelsuddannelsers skøn, hvorefter A's virksomhed kun kunne godkendes  

 som  

 uddannelsessted for en salgsassistent i kombination med en anden virksomhed.
 Det fremgik af oplysningerne  

 i sagen, at Det faglige Udvalg for Detailhandelsuddannelser ved skrivelse af  

 1.  

 august 1991 i medfør af § 46, stk. 1, i lov om erhvervsuddannelser meddelte A  

 afslag på dennes ansøgning om at få sin virksomhed godkendt som  

 uddannelsessted  

 for elever inden for detailhandelsfaget "salgsassistent". Som  

 begrundelse for afslaget anførtes, at virksomhedens opgivne årsomsætning lå  

 under den minimumsgrænse på 1,5 mill. kr., som udvalget skønnede var  

 nødvendig  

 for, at der ville kunne finde en forsvarlig uddannelse sted.
 Denne afgørelse blev ved B's  

 skrivelse af 12. august 1991 indbragt for Ankenævnet vedrørende  

 Praktikvirksomheder.
Efter at ankenævnet havde  

 anmodet det faglige udvalg om en udtalelse i sagen, tog udvalget sagen op til  

 fornyet vurdering.
Ved skrivelse af 11. oktober 1991 til ankenævnet fastholdt  

 udvalget imidlertid sin afgørelse, idet udvalget i den forbindelse bl.a.  

 anførte følgende:
 "...
Det faglige Udvalg har  

 undersøgt hvilken type virksomhed der ønskes godkendt, og det er herved  

 konstateret, at der dels er tale om en produktionsvirksomhed og dels tale om  

 en  

 gardinbus.
Gardinbussen foretager opsøgende salg samt montering og opsætning  

 af  

 gardiner.
 Der er således ikke tale om  

 en egentlig detailforretning med vareekspeditioner, hvorfor Det faglige  

 Udvalg  

 må fastholde sin afgørelse.
 Det er en betingelse for  

 godkendelse af et oplæringssted til "Salgsassistent", at der finder  

 detailsalg sted fra en fast adresse, således at eleven kan opnå den fornødne  

 oplæring i salgsarbejde m.m. ifølge uddannelsesbekendtgørelsens § 18.
..." Ankenævnet sendte efter at  

 have behandlet klagen ved skrivelse af 8. november 1991 sagen tilbage til det  

 faglige udvalg til fornyet behandling, idet der i ankenævnets skrivelse bl.a.  

 anførtes følgende:
 "...
Ankenævnet kan oplyse, at  

 nævnet ikke er enig med det faglige udvalg i den fortolkning, som  

 uddannelsesnævnet har givet udtryk for i den ovennævnte skrivelse vedr. § 18  

 i  

 bekendtgørelsen om uddannelsen som salgsassistent.
Ankenævnet finder således  

 ikke, at uddannelsesnævnet har hjemmel til at hævde, at det er en betingelse  

 for godkendelse, at virksomheden drives fra en fast adresse.
 Ankenævnet skal herefter  

 anmode det faglige udvalg om at vurdere sagen på ny, idet ankenævnet skal  

 udbede sig en vurdering af virksomheden evt. som en virksomhed, der enten  

 efter  

 regler om kombinationsaftaler, eller reglerne om udstationering, kan forestå  

 en  

 del af uddannelsen.
..." Dette gav anledning til sålydende  

 svarskrivelse af 21. november 1991 fra det faglige udvalg til ankenævnet:
 "Det faglige Udvalg for  

 Detailhandelsuddannelser henviser til Ankenævnets brev af den 8. november  

 1991  

 og skal meddele, at Udvalget ikke ser noget til hinder for, at ovennævnte  

 virksomhed opretter kombinationsaftale med en anden oplæringsvirksomhed.
En forudsætning for  

 oprettelse af kombinationsaftale er, at eleven i den anden virksomhed  

 modtager  

 oplæring i salg, disponering og markedsføring.
Det faglige Udvalg skønner, at  

 oplæring  

 i salg, disponering og markedsføring skal omfatte 2/3 af uddannelsesperioden.
 Med hensyn til spørgsmålet  

 vedrørende virksomhedens fysiske placering må Det faglige Udvalg fastholde,  

 at  

 en af betingelserne for at kunne opfylde bekendtgørelsen om uddannelse til  

 salgsassistent er, at  

  

 der forefindes et  

 fast butikssted  

  

 , hvor en elev vil kunne modtage oplæring i varekundskab,  

 salg og markedsføring, disponering samt forretningens økonomi.
 Det faglige Udvalg skal gøre  

 opmærksom på, at en del af de funktioner en eventuel elev vil blive  

 beskæftiget  

 med i gardinbussen er hørende under gardindekoratørområdet, og Udvalget  

 skønner  

 ikke, at funktioner under dette område indgår i salgsassistent-uddannelsen.
Kopi af dette brev er  

 tilsendt revisionsfirmaet (B)." Da det faglige udvalg således  

 nu havde godkendt, at 1/3 af uddannelsen som salgsassistent kunne gennemføres  

 hos A, meddelte ankenævnet B ved skrivelse af 29. november 1991, at  

 ankenævnet  

 herefter anså sagen for afsluttet, medmindre B rettede henvendelse til  

 ankenævnet  

 på ny.
 Ved skrivelse af 12. december  

 1991 meddelte B ankenævnet, at A ikke kunne acceptere nævnets afgørelse af  

 29.  

 november 1991, idet B i skrivelsen bl.a. gjorde indsigelse imod, at det  

 faglige  

 udvalg havde fastholdt kravet om et fast driftssted uagtet det som ankenævnet  

 havde anført herom i sin skrivelse af 8. november 1991. B kritiserede  

 endvidere  

 det faglige udvalgs vurdering, idet B bl.a. gjorde gældende, at A drev en  

 fast  

 gardinforretning fra sin ejendom, hvortil kom den udstillingsfacilitet, som  

 gardinbussen udgjorde.
 Ankenævnet indhentede i  

 anledning af klagen en udtalelse fra det faglige udvalg, som i skrivelse af  

 21.  

 januar 1992, hvoraf B fik tilsendt en kopi, fastholdt sin afgørelse, idet der  

 i  

 udtalelsen bl.a. anførtes følgende:
 "...
 Det faglige Udvalg skal  

 henvise til, at Revisionsfirmaet (B) i sit brev af den 12. december 1991  

 oplyser, at varerne befinder sig i lagerlokalet og på systuen, hvorfor  

 Udvalget  

 må fastholde, at der således ikke forefindes et butikssted.
..." Ankenævnets afgørelse af 19.  

 februar 1992 var sålydende:
 "Ved skrivelse af 12.  

 august 1991 har revisionsfirmaet (B) på vegne (A's virksomhed) klaget over en  

 af Det faglige Udvalg for Detailhandelsuddannelser truffet afgørelse,  

 hvorefter  

 virksomheden ikke kan godkendes som uddannelsessted for en salgsassistent.
 Det faglige udvalgs  

 begrundelse er, at virksomhedens omsætning ikke udgør mindst 1,5 mio.
 Ankenævnet indhentede  

 herefter en udtalelse fra det faglige udvalg, der i skrivelse af 11. oktober  

 1991 har fastholdt den trufne afgørelse under henvisning til omsætningens  

 størrelse, samt under hensyn til, at virksomheden ikke har en fast adresse  

 (ingen butik). Udvalget finder belæg herfor i bkg. om udd. af salgsassistent  

 §  

 18.
 Sagen blev behandlet  

 skriftligt blandt nævnets medlemmer.
 Ankenævnet anmodede herefter  

 den 8. november 1991 Det faglige Udvalg om en fornyet vurdering af sagen,  

 herunder en vurdering af om virksomhedens egnethed som uddannelsessted under  

 hensyn til regler om kombinationsaftaler, eller reglerne om  

 udstationering.Ankenævnet  

 tilkendegav bl.a., at nævnet ikke er enig med det faglige udvalg i den  

 fortolkning, som uddannelsesnævnet har givet udtryk for i den ovennævnte  

 skrivelse vedr. § 18 i bekendtgørelsen om uddannelsen som salgsassistent.  

 Ankenævnet fandt således ikke, at der var belæg for den fortolkning af  

 bekendtgørelsen, som Det faglige Udvalg havde givet udtryk for, indgik i  

 udvalgets vurdering, hvorefter en virksomhed ikke kunne godkendes som  

 uddannelsessted, med mindre virksomheden drives fra en fast adresse.Det  

 faglige  

 udvalg har herefter udtalt sig til sagen i skrivelse af 21. november 1991.
 Det fremgår, at udvalget vil  

 godkende virksomheden som en kombinationsvirksomhed, hvor udvalget finder at  

 2/3 af uddannelsens praktikdel skal afvikles i en anden virksomhed.
 Det faglige Udvalg fastholdt,  

 at virksomheder, der ikke drives fra en fast adresse, ikke kan godkendes til  

 at  

 forestå hele praktikdelen til uddannelse som salgsassistent.
 Sagen blev behandlet på  

 Ankenævnets møde den 27. november 1991.
 Ankenævnet tilkendegav  

 herefter i skrivelse af 29. november 1991, at Ankenævnet anså sagen for  

 afsluttet.
Den 12. december 1991  

 fremsendte klageren nye oplysninger.
Disse er forelagt det faglige udvalg,  

 der  

 i skrivelse af 21. januar 1992 har fastholdt den trufne afgørelse om, at  

 virksomheden kan godkendes som kombinationsvirksomhed.
 Sagen blev på ny behandlet på  

 Ankenævnets møde den 29. januar 1992.
 Ankenævnet finder ikke, at  

 der ikke kan ske godkendelser af virksomheder, der ikke har et fast  

 butikssted.  

 Det er det faglige udvalgs opgaver, ud fra et konkret skøn, at afgøre om en  

 virksomhed kan godkendes som uddannelsessted.
 I den konkrete sag finder  

 Ankenævnet dog ikke grundlag for at tilsidesætte Det faglige udvalgs  

 afgørelse.
..." I klagen til mig henviste B  

 bl.a. til, at han ikke mente, at årsomsætningen i A's virksomhed, som i  

 øvrigt  

 kun manglede ca. 67.000 kr. for at opfylde kravet på 1,5 mill. kr., kunne  

 anføres som argument imod at godkende virksomheden som uddannelsessted.
B  

 klagede endvidere over, at ankenævnet havde godkendt det faglige udvalgs skøn  

 på trods af, at det faglige udvalg havde fastholdt kravet om et fast  

 butikssted, ligesom B anførte, at ankenævnets afgørelse ikke indeholdt en  

 sådan  

 begrundelse, som kræves efter almindelige forvaltningsretlige regler.
 I den fra ankenævnet  

 indhentede udtalelse af 22. oktober 1992 var bl.a. anført følgende:
 "...
Ankenævnet finder grundlag  

 for at kommentere et enkelt punkt i klagerens skrivelse.
Klageren anfører, at  

 nævnets afgørelse ikke er begrundet.
Nævnet vil til dette punkt  

 anføre, at nævnets afgørelse af 19. februar 1992 henviser til en række  

 skrivelser fremsendt fra Det faglige Udvalg for Detailhandelsuddannelser.
Når  

 nævnet henviser til disse, har det den betydning, at nævnet tilslutter sig de  

 der givne oplysninger m.v.
De oplysninger som det faglige udvalgs afgørelse  

 er  

 baseret på, er ubestridt fra klagerens side.
 Nævnet tilkendegav i sin  

 skrivelse af 8. november 1991 til det faglige udvalg, at nævnet var af den  

 opfattelse, at der ikke var hjemmel i bekendtgørelsen om uddannelse af  

 salgsassistent til at kræve, at en virksomhed blev drevet fra en fast  

 adresse.
 På denne baggrund bad nævnet  

 det faglige udvalg om at behandle sagen på ny.
 Denne behandling resulterede  

 i, at virksomheden blev godkendt til at forestå 1/3 af praktiktiden, idet en  

 evt. elev skulle oplæres i en række funktioner, som virksomheden efter de -  

 fortsat - ubestridte oplysninger om virksomheden, som indgår i det faglige  

 udvalgs vurdering, ikke havde mulighed for jf. det faglige udvalgs skrivelse  

 af  

 21. november 1991.
 Da det faglige udvalg  

 fastholdt sit synspunkt om, at der skulle forefindes et fast butikssted,  

 fandt  

 Ankenævnet grundlag for at gentage sit synspunkt i afgørelsen af 19. februar  

 1992, og fremhævede derfor, at spørgsmålet om et fast butikssted, ikke kan  

 være  

 eneafgørende for uddannelsesnævnets beslutninger.
 Det var på denne baggrund, at  

 nævnet fandt anledning til i afgørelsen atter at tage afstand fra det faglige  

 udvalgs synspunkt om, at en virksomhed uden fast udsalgssted, ikke kan  

 godkendes.
 Da der var sket en  

 delgodkendelse af virksomheden, fandt Ankenævnet herefter ikke grundlag for  

 at  

 tilsidesætte denne afgørelse.
 Ankenævnet er herefter af den  

 opfattelse, at nævnets afgørelse indeholder tilstrækkeligt begrundelse.
..." I min afsluttende skrivelse  

 til B udtalte jeg følgende:
 "§ 46 i lov om  

 erhvervsuddannelser er sålydende:
 "  

  

 § 46.  

  

 Det faglige udvalgs afgørelse af, om en virksomhed kan  

 godkendes som praktiksted, træffes på grundlag af en vurdering af, om  

 virksomheden vil kunne gennemføre praktikuddannelsen i overensstemmelse med  

 de  

 praktikregler, der er fastsat efter § 32, og om virksomheden kan give eleven  

 tilfredsstillende oplæringsforhold.
Stk. 2.  

  

 Undervisnings- og forskningsministeren fastsætter efter  

 indstilling fra Erhvervsuddannelsesrådet regler om det faglige udvalgs  

 behandling af godkendelsessager, herunder regler om frister vedrørende  

 sagsbehandlingen." Ved Undervisnings- og  

 Forskningsministeriets bekendtgørelse nr. 26 af 15. januar 1991 er med  

 hjemmel  

 i § 46, stk. 2, fastsat nærmere regler om de faglige udvalgs behandling af  

 sager om godkendelse af virksomheder som praktiksteder for elever i  

 erhvervsuddannelser.
I bekendtgørelsens § 5 er i den forbindelse bestemt  

 følgende:
"  

  

 § 5.  

  

 Udvalgets afgørelse i henhold til § 1 skal i almindelighed gå  

 ud på, at virksomheden inden for en uddannelse godkendes, godkendes for en  

 bestemt periode, godkendes for et  

 eller flere nærmere angivne uddannelsesforhold, eller godkendes på  

 betingelse af, at virksomheden foretager nærmere angivne foranstaltninger.
 Stk. 2. Hvis det faglige udvalg undtagelsesvis ikke kan godkende en  

 virksomhed efter stk. 1, nr. 1-2, og i ganske særlige tilfælde heller ikke  

 finder at have grundlag for at kunne fastsætte begrænsninger eller  

 betingelser  

 som omtalt i stk. 1, nr. 3-4, jf. stk. 3, går afgørelsen ud på, at  

 virksomheden  

 ikke kan godkendes som praktiksted.
Stk. 3.  

  

 En godkendelse kan være begrænset til at angå bestemte dele  

 af en erhvervsuddannelse eller et speciale.
Godkendelsen kan være betinget  

 af,  

 at eleven modtager supplerende uddannelse på skole eller i anden virksomhed.  

 Udvalget skal da, eventuelt ved samarbejde med skole eller lokalt  

 uddannelsesudvalg, søge at formidle, at sådan supplerende uddannelse,  

 herunder  

 ved kombinationsaftale, kan etableres.
Stk. 4.  

  

 Træffer det faglige udvalg afgørelse om, at virksomheden  

 godkendes med begrænsninger eller betingelser, jf. stk. 1, nr. 2-4, eller  

 stk.  

 3, skal afgørelsen være ledsaget af en begrundelse.
Begrundelsen skal  

 indeholde  

 sådanne oplysninger, at virksomheden kan se, hvilke foranstaltninger der skal  

 foretages i virksomheden, for at den kan godkendes som praktiksted uden  

 begrænsninger eller betingelser.
Stk. 5.  

  

 En afgørelse efter stk. 2 om, at en virksomhed ikke kan  

 godkendes som praktiksted, skal ledsages af begrundelse og vejledning til  

 virksomheden om, hvilke foranstaltninger, virksomheden skal gennemføre, for  

 at  

 blive godkendt." Som det fremgår af  

 fremstillingen ovenfor, har ankenævnet i sin afgørelse givet udtryk for, at  

 den  

 omstændighed, at Deres klients virksomhed ikke har et fast butikslokale, ikke  

 i  

 sig selv kan begrunde, at virksomheden ikke kan godkendes som  

 uddannelsessted.  

 Det faglige udvalg har imidlertid - for mig at se - lagt afgørende vægt på  

 dette kriterium.
Jeg mener på dette grundlag ikke, at afgørelsen, således som  

 den er stadfæstet af ankenævnet, giver Deres klient mulighed for at se,  

 hvilke  

 foranstaltninger, der skal foretages i virksomheden, for at den kan godkendes  

 som praktiksted uden begrænsninger eller betingelser.
Det er derfor min  

 opfattelse, at Deres klient ikke har fået en begrundelse for den trufne  

 afgørelse, som opfylder kravene i bekendtgørelsens § 5.
 Jeg har på denne baggrund  

 henstillet til Ankenævnet vedrørende Praktikvirksomheder at tilbagesende  

 sagen  

 til Det faglige Udvalg vedrørende Detailhandelsuddannelser til fornyet  

 overvejelse med henblik på at træffe en afgørelse, som på baggrund af de af  

 ankenævnet udstukne retningslinier indeholder en fyldestgørende begrundelse i  

 overensstemmelse med bekendtgørelsens krav.
Jeg skal samtidig anmode Dem  

 om at afvente det faglige udvalgs og eventuelt ankenævnets fornyede  

 afgørelse,  

 før De tager stilling til, om De finder grundlag for at indklage afgørelsen  

 for  

 mig.
Det bemærkes i den forbindelse, at afgørelsen af, om en virksomhed kan  

 godkendes som praktiksted, beror på en skønsmæssigt præget vurdering, som jeg  

 efter de regler, der gælder for min virksomhed, ikke kan kritisere, medmindre  

 der foreligger særlige omstændigheder.
..." Ankenævnet vedrørende  

 Praktikvirksomheder sendte mig derefter kopi af ankenævnets skrivelse af 29.  

 april 1993 til Det faglige Udvalg for Detailhandelsuddannelser.
Af skrivelsen  

 fremgik, at ankenævnet havde besluttet at følge min henstilling, og at  

 ankenævnet havde anmodet Det faglige Udvalg om at behandle sagen påny,  

 herunder  

 foretage en fornyet vurdering af virksomhedens egnethed som praktiksted, set  

 i  

 lyset af min vurdering af sagen.
Ved skrivelse af 15. juli  

 1993 rettede formanden for Det faglige Udvalg for Detailhandelsuddannelser  

 henvendelse til mig med forespørgsel om, med hvilken hjemmel jeg havde anset  

 mig for kompetent i sagen.
Formanden henviste bl.a. til, at det faglige  

 udvalg  

 er et paritetisk udvalg, nedsat med medlemmer fra arbejdstagere og  

 arbejdsgivere i henhold til lov om erhvervsuddannelser, og som et eksternt  

 organ,  

 i overenstemmelse med det faglige selvstyre, måtte falde uden for min  

 kompetence.
 I skrivelse af 21. september  

 1993 til formanden udtalte jeg følgende:
 "...
 Ifølge lovbekendtgørelse nr.  

 480 af 22. juni 1990 om erhvervsuddannelser § 47 kan et fagligt udvalgs  

 afgørelse i henhold til § 46, om at en virksomhed ikke kan godkendes som  

 praktiksted, af virksomheden indbringes for Ankenævnet vedrørende  

 Praktikvirksomheder.
Som udgangspunkt omfatter  

 ombudsmandens kompetence, i henhold til ombudsmandslovens § 1, stk. 1, alle  

 forvaltningsmyndigheder, hvadenten de hører under den statslige,  

 amtskommunale  

 eller primærkommunale forvaltning, herunder særlige råd og nævn.
Uden for  

 ombudsmandens kompetence falder private organisationer samt domstolene.
Ankenævnet vedrørende  

 Praktikvirksomheder er opstået som et fælles organ til afløsning af det  

 tidligere Lærlingeråd og erhvervsuddannelsesudvalget (efg-loven). Af  

 bemærkningerne til ankenævnets oprettelse fremgår, at nævnets virksomhed skal  

 være præget af, at det er et organ, der skal træffe administrative  

 afgørelser,  

 og sagerne vil normalt blive belyst alene ved det skriftlige materiale, der  

 har  

 foreligget for Det faglige Udvalg.
Nævnets formand skal være dommer.
Nævnet  

 er  

 ikke omfattet af retsplejeloven og har ikke i øvrigt særlige domstolslignende  

 træk.
 På denne baggrund har  

 ombudsmanden erklæret sig kompetent til at behandle klager over ankenævnet.  

 Ombudsmanden havde i øvrigt også anset sig for kompetent over for det  

 tidligere  

 Lærlingeråd.
Ombudsmanden har tidligere  

 anset sig for inkompetent over for de faglige udvalg.
Denne praksis er  

 fastholdt ved afgørelsen i nærværende sag.
I skrivelsen af 14. april  

 1993 gav jeg udtryk for, at ankenævnets afgørelse ikke indeholdt en  

 tilstrækkelig begrundelse.
Samtidig hermed henstillede jeg, at ankenævnet  

 foranledigede, at Det faglige Udvalg vedrørende Detailhandelsuddannelser  

 overvejede sagen påny med henblik på, at der meddeltes klageren en  

 fyldestgørende begrundelse.
 Min opfattelse blev således  

 alene tilkendegivet i forhold til  

  

 ankenævnet  

  

 og ikke i forhold til Det faglige Udvalg.
Sammenfattende kan jeg  

 således meddele, at jeg i overensstemmelse med fast praksis har anset mig for  

 kompetent over for ankenævnet og anvendt min beføjelse til at udtale kritik  

 og  

 henstilling over for nævnet." Jeg modtog efterfølgende til  

 orientering en kopi af ankenævnets skrivelse af 25. november 1993 til B.
 Af skrivelsen fremgik bl.a.  

 følgende:
 "...
 Ankenævnet skal udtale:
 Uanset at Ankenævnet i flere  

 skrivelser til Det faglige Udvalg for Detailhandelsuddannelser har anført, at  

 der ikke er hjemmel til at opstille et krav om fast butikssted som betingelse  

 for godkendelse, har Det faglige Udvalg senest ved skrivelse af 6. juli 1993  

 fastholdt sit standpunkt.
 Ankenævnet finder anledning  

 til at understrege, at kriteriet  

  

 "fast  

 butikssted" under ingen omstændigheder må indgå i Udvalgets overvejelser  

 som betingelse for godkendelse af en virksomhed.
Da der herefter ikke er givet  

 en fyldestgørende skriftlig begrundelse for det meddelte afslag, har  

 Ankenævnet  

 besluttet at godkende virksomheden til at forestå uddannelsen af eleven (C),  

 sådan at virksomheden har det faglige ansvar for uddannelsen.
Ankenævnet har  

 herved også lagt vægt på, at denne elev har gennemført skoleopholdene uden  

 problemer.
Under henvisning til bekendtgørelse  

 nr. 26 af 15. januar 1991, § 5, stk. 4, skal Ankenævnet som begrundelse for,  

 at  

 virksomheden alene godkendes for et nærmere angivet uddannelsesforhold  

 anføre,  

 at virksomheden efter det oplyste i et vist omgang har skiftet karakter,  

 efter  

 at den oprindelige behandling i Det faglige Udvalg for  

 Detailhandelsuddannelser  

 fandt sted.
En evt. godkendelse uden begrænsninger må derfor forudsætte en  

 fornyet behandling i Det faglige Udvalg.
..." Jeg meddelte derefter  

 Ankenævnet vedrørende Praktikvirksomhed, at jeg havde taget det oplyste til  

 efterretning og ikke foretog videre i sagen.
