 Erstatning for arealstriber af bebyggede og byggemodnede grunde  

 fastsat under hensyntagen til den samlede grundværdi - altså inkl.
byggeretsværdi Torsdag den 10. april 1997 lod kommissarius protokollen tilføre  

 nedenstående kendelser vedrørende nogle erstatningsspørgsmål, hvorom der ikke  

 har kunne opnås forlig.
Protokollen førtes af fuldmægtig, cand. jur.
Kurt H.
Kjær.
 Kommissionen har afsagt følgende kendelser:
Lb. nr. 3. Matr. nr. 554c Randers markjorder, Randers Ejer: Andelsboligselskabet Gudenå Randers, afd. 12 Da der ikke har kunnet opnås forlig om erstatningsspørgsmålet, afsagdes  

 sålydende  KENDELSE:
 Ekspropriationsindgrebet m.v.
Fra ejendommen eksproprieres i alt ca. 550 (m2), hvoraf en arealstrimmel  

 på ca. 70 (m2) medgår til regulering af Vester Boulevard og til rundkørslen,  

 der forbinder nævnte vej og den nye Ringboulevard.
De resterende ca. 480 (m2)  

 medgår til en ny kommunevej, der forbinder kommunevej Nålemagervej med  

 landevej 505, Hobrovej.
Den nye kommunevej, der forløber mellem den  

 nordligste husrække på andelsboligselskabets ejendom og fællesarealerne til  

 Grundejerforeningen Vestervangens Parkbebyggelses ejendom (lb. nr. 5), er  

 nødvendiggjort af lukningen af Nålemagervejs hidtidige udkørsel til Vester  

 Boulevard.
Denne udkørsel, der ville være tæt placeret i forhold til den  

 kommende rundkørsel, fandt kommissionen det nødvendigt at lukke ud fra  

 færdselssikkerhedsmæssige hensyn.
 Lukningen af den hidtidige udkørsel fra Nålemagervej indebærer en ændring  

 af de hidtidige interne færdselsarealer for husrækkerne på ejendommen, og  

 hertil medgår i alt ca. 470 (m2).
 Den nye kommunevej anlægges 0-0,7 m under eksisterende terræn.
I forbindelse med anlægget af den nye kommunevej vil nogle tilgrænsende  

 arealer få en mindre skråningshældning.
Disse araler, der forbliver under  

 ejendommen, vil udgøre ca. 25 (m2).
 Ca. 160 (m2) vil blive eksproprieret midlertidigt som arbejdsaraler.  

 Erstatning herfor fastsættes efter anlægsarbejdets udførelse.
 På det endeligt eksproprierede areal står en carport, der skal nedrives.  

 Denne tilhører en lejer, og erstatningsspørgsmålet med ham er afgjort  

 særskilt.
 Endelig pålægges ejendommen servitut om byggelinier som anm. a) og  

 servitut om adgangsbegrænsning som anm. d).
 En oversigtsservitut tinglyst den 26. januar 1961 aflyses.
 De eksproprierede arealer er ved den offentlige ejendomsvurdering pr. 1.  

 januar 1996 sat til 169,63 kr. pr. (m2) inkl. byggeret.
 Parternes påstande:
 Ejeren har påstået sig tilkendt en arealerstatning på 170 kr. pr. (m2).
 Derudover har ejeren krævet erstatning for ejendomsforringelse for så vidt  

 angår de 4 boliger i husrækken nærmest den nye kommunevej på i alt 234.000  

 kr.
 Kravet er specificeret således:
 Endelig har ejeren krævet et beløb stillet til rådighed, der gør det  

 muligt for foreningen selv dels at retablere en boldbane svarende til den,  

 som findes på det eksproprierede areal, på et andet af ejendommens arealer,  

 dels at opsætte et ca. 1,5 m højt, grønt lydabsorberende værn langs den nye  

 kommunevej og langs ejendommens skel mod de øvrige kommune- og amtsveje.  

 Dette sidste ønske er begrundet i, at der må forventes adskilligt mere tung  

 trafik på Hobrovej og Vester Boulevard med deraf følgende støjgener i  

 haverne.
 Anlægsmyndigheden har nedlagt påstand om en samlet erstatning på 107.000  

 kr.
 Beløbet fremkommer således:
Nålemagervej 26 Amtet har specielt gjort gældende, at arealerstatningen bør fastsættes  

 efter en konkret vurdering ud fra arealernes beskaffenhed og deres faktiske  

 anvendelse.
I øvrigt bør de faste beløb til byggemodning i tilfælde som det  

 foreliggende, hvor indgrebet ikke berører ejendommens egnethed til  

 bebyggelse, ikke medregnes i arealerstatningen, der derfor bør fastsættes med  

 udgangspunkt i arealværdien ekskl. »byggeretsværdien«.
Endvidere  

 har amtet gjort gældende, at der for arealer, der skal anvendes til interne  

 færdselsarealer, ikke bør ydes erstatning, da disse arealer fortsat hører  

 under ejendommen.
Ekspropriationskommissionens afgørelse Indledningsvis bemærkes, at opdelingen af grundværdien i henhold til den  

 offentlige vurdering for blandt andet parcelhusgrunde o.l. i en  

 »byggeret« og en »arealværdi« blev indført af  

 Ligningsrådet i 1981 ud fra skattetekniske grunde, og den er ikke omtalt i  

 vurderingsloven.
Ekspropriationskommissionen er af den opfattelse, at det eksproprierede  

 areals værdi - i lighed med almindelig taksationspraksis før 1981 - bør  

 fastsættes med udgangspunkt i den samlede grundværdi.
Også med dette  

 udgangspunkt er der taget hensyn til, at selve retten til bebyggelse af  

 grunden ikke berøres af arealafståelsen.
Kommissionen er opmærksom på, at  

 nogle eksproprierende myndigheder og erstatningsfastsættende kommissioner i  

 tiden efter 1981 har fastsat lavere arealerstatninger ved ekspropriation af  

 mindre arealer fra bebyggede og byggemodnede grunde.
Kommissionen finder  

 imidlertid, ligesom en række andre myndigheder og kommissioner, at  

 indførelsen af det såkaldte byggeretsværdiprincip ikke kan begrunde en  

 billiggørelse af ekspropriation i forhold til praksis forud for 1981.  

 Erstatningsfastsættelsen bør ske med udgangspunkt i den samlede grundværdi  

 som anført ovenfor og på grundlag af den arealpris, som måtte forventes at  

 ville være gældende, hvis der havde været tale om arealoverdragelse i fri  

 handel.
Da der kun sjældent forekommer handel med arealstrimler o.l. fra  

 grunde, som her er på tale, foreligger der ganske vist ikke repræsentative  

 salg, der kan være vejledende for erstatningsfastsættelsen.
Kommissionen  

 anser det dog for givet, at man ikke vil kunne købe et sådant areal til en  

 pris, der alene svarer til »arealværdien« ved den offentlige  

 vurdering.
 Endvidere bemærkes, at når en ændring af de interne færdselsarealer som i  

 dette tilfælde er nødvendig for at skaffe samtlige boliger en teknisk  

 forsvarlig adgang til det offentlige vejnet, skal de arealer, der medgår til  

 ændringen, erstattes, og det uanset at de pågældende arealer forbliver under  

 ejendommen.
 Ud fra disse synspunkter har kommissionen fastsat en arealerstatning på  

 170 kr. pr. (m2) for så vidt angår 530 (m2) og for så vidt angår de  

 resterende 20 (m2), der er belagt med oversigtsservitut, på 100 kr. pr. (m2).
Herudover har kommissionen fastsat en ulempeerstatning på 190.000 kr.
Ved  

 udmålingen af dette beløb har kommissionen taget hensyn til, at der sker en  

 ikke ubetydelig ejendomsforringelse som følge af nærhed til den ny kommunevej  

 for så vidt angår boligen, Nålemagervej nr. 26. Endvidere er der taget hensyn  

 til, at der medgår ca. 470 (m2) til nødvendig omlægning af interne  

 færdselsarealer, jf. § 69 i lov om offentlige veje.
Endelig er der taget  

 hensyn til retablering af boldbane, tab af beplantning herunder hæk og  

 haveforstyrrelse i øvrigt, herunder etablering af skråning.
 Kommissionen har ikke fundet fornødent grundlag for at yde erstatning for  

 ejendomsforringelse som følge af nærhed til den nye kommunevej for så vidt  

 angår de øvrige 3 boliger i husrækken, Nålemagervej nr. 28, 30 og 32.
Kommissionen har heller ikke fundet grundlag for at yde erstatning for  

 udgifter til opsætning af lydabsorberende værn mod den nye kommunevej eller  

 mod de øvrige veje som ønsket af ejeren. - Med hensyn til den nye kommunevej  

 finder kommissionen, at der med den ovennævnte ulempeerstatning fuldt ud er  

 gjort op med naboskabet til vejen.
For så vidt de øvrige allerede  

 eksisterende veje, bemærkes, at det forhold, at trafikomfanget stiger, ikke  

 medfører erstatningsansvar for vejmyndigheden.
 Servitut om byggelinier giver ikke anledning til erstatning , jf.  

 princippet i § 38 i lov om offentlige veje.
 Da der etableres teknisk forsvarlig adgang til samtlige boliger, giver  

 servitut om adgangsbegrænsning ikke anledning til erstatning, jf. § 69 i lov  

 om offentlige veje.
 Med hensyn til det forhold, at ejeren skal betale ejendomsskat af det  

 eksproprierede areal indtil den 1. januar 1999, med hensyn til godtgørelse  

 for udgifter til indhentning af panthaversamtykke og med hensyn til  

 forrentning af erstatningen forholdes som nedenfor anført.
Herefter Renter 3,25% p.a. fra den 1. april 1997.
Lb. nr. 26. Matr. nr. 102ø Randers Markjorder, Randers Lb. nr. 27. Matr. nr. 102aa ibd.
 Lb. nr. 28. Matr. nr. 102ab ibd.
 lb. nr. 29. Matr. nr. 102ac ibd.
 Lb. nr. 30. Matr. nr. 102ad ibd.
Ejer: Ejerlejlighedsforeningen »Ringparken« Da der ikke kunne opnås forlig om erstatningen afsagdes sålydende  

KENDELSE:
I henhold til det ved eksporpriationsforretningen den 2. oktober 1996  

 besluttede afstås fra ejendommen under lb. nr. 26 ca. 35 (m2), hvoraf ca. 32  

 (m2) medgår til hovedlandevejen, Ringboulevarden, og ca. 3 (m2) til  

 regulering af kommunevej, Gl.
Hobrovej.
Til midlertidig brug eksproprieredes  

 fra samme ejendom ca. 50 (m2), og en overkørsel til Gl.
Hobrovej i st. 30  

 nedlægges.
På ejendommen under lb. nr. 27 og 30 medgår et areal på henholdsvis ca. 25  

 (m2) og 200 (m2) til skråning, der etableres som led i de støjdæmpende  

 foranstaltninger, som anlægsmyndigheden skal udføre.
Skråningsaralerne  

 forbliver under ejendommene.
 På samtlige ejendomme foretages støjdæmpende foranstaltninger i form af  

 udskiftning af vinduer som beskrevet i arealfortegnelse nr. 1 og i det heri  

 nævnte omfang for den enkelte ejendoms vedkommende.
Under forretningen den 2. og 3. oktober 1996 blev erstatningsspørgsmålet  

 udsat med henblik på forhandlinger mellem anlægsmyndigheden og ejeren om en  

 løsning på de problemer, som lukningen af overkørslen mod Gl.
Hobrovej rejser  

 for ejendommen under lb. nr. 26.
Erstatningsspørgsmålet blev genoptaget på en forretning den 6. marts 1997.  

 På denne forretning blev det vedtaget, at et ca. 75 (m2) stort nedlagt  

 vejareal af kommunevej, Gl.
Hobrovej tillægges ejendommen under lb. nr. 26.
 De fra ejendommen under lb. nr. 26 afståede arealer og de arealer fra  

 ejendommene lb. nr. 27 og 30, der medgår til etablering af skråning, henlå  

 som ganske uplejede arealer ud mod det areal, tilhørende kommunen, som er  

 reserveret til etablering af Ringboulevarden.
Parternes påstande Ejeren har nedlagt følgnde påstande:
For så vidt angår overkørslen til Gl.
Hobrovej nedlægges der principalt  

 påstand om overkørslens bevarelse, subsidiært at anlægsmyndigheden  

 foranlediger og bekoster etablering af 22 stk. parkeringspladser langs blok A  

 mod Gl.
Hobrovej og i forbindelse hermed regulering af nuværende  

 beplantningsareal af hensyn til færdsel til og fra de i stueetagen beliggende  

 forretninger.
Herudover etableres læsserampe ved varemodtagelse.
Den nærmere  

 udformning forhanddles mellem parterne.
 For så vidt angår erstatningen for ekspropriationsindgrebet i øvrigt, er  

 der nedlagt påstand om en samlet erstatning på 120.500 kr., opgjort således:
 Endelig har ejeren taget forbehold for senere at fremsætte erstatningskrav  

 for eventuelle drifts- eller formuetab som følge af indgrebet, herunder  

 sådanne tab, der måtte vise sig enten som følge af overkørslens nedlæggelse  

 eller som følge af, at de tilbudte støjdæmpende foranstaltninger viser sig  

 utilstrækkelige.
 Anlægsmyndigheden har nedlagt påstand om, at der ikke ydes erstatning, og  

 har til støtte herfor anført:
Hvad overkørslen angår, laver anlægsmyndigheden parkeringspladser, der  

 fuldt ud tilgodeser behovet samt læsserampe.
Dermed vil der være skabt  

 teknisk forsvarlige adgangsforhold til det offentlig vejnet, jfr. § 69 i lov  

 om offentlige veje.
 Hvad arealerstatning og erstatning for skråningsarealer angår, må disse  

 krav gå lige op med den fordel, ejeren får ved arealtillægget.
 For så vidt angår kravet om ulempeerstatning må dette afvises med  

 henvisning til de støjdæmpende foranstaltninger, anlægsmyndigheden udfører.
Ekspropriationskommissionens afgørelse Af færdselssikkerhedsmæssige grunde har kommissionen ikke kunnet  

 imødekomme ønsket om overkørslens opretholdelse.
 Kommissionen forudsætter, at aftalen mellem ejeren og anlægsmyndigheden om  

 parkeringspladsen og læsserampen bringes til udførelse med et rimeligt  

 resultat, hvorved bemærkes, at ekspropriationskommissionen i den forbindelse  

 navnlig lægger vægt på, at der ikke sker en reduktion i antallet af  

 parkeringspladser.
Herefter finder kommissionen, at der på nuværende tidspunkt ikke  

 foreligger grundlag for at yde ejeren erstatning.
For det første anser  

 kommissionen værdien af det tillagte areal at være af en sådan størrelse, at  

 den fuldt ud modsvarer værdien af dels det afståede areal til Ringboulevarden  

 dels arealerne til etablering af skråning.
Kommissionen har i den forbindelse  

 betragtet disse arealer som en form for fællesarealer for alle 5 ejendomme,  

 der ifølge deres stamblad i tingbogen er ubehæftede.
Idet kommissionen har  

 noteret sig de støjdæmpende foranstaltninger, anlægsmyndigheden foretager,  

 finder kommissionen, at en eventuel ulempeerstatning for ejendomsforringelse  

 som følge af naboskab til og støj fra Ringboulvarden bør behandles efter  

 reglerne i § 21 i statsekspropriationsloven.
 Erstatning for midlertidig brug fastsættes efter anlægsarbejdets ophør.
 Med hensyn til godtgørelse for sagkyndig bistand forholdes som nedenfor  

 anført.
 Herefter  b e s t e m m e s :
 Der tilkendes ingen erstatning.
Af lb. nr. 26 Matr. nr. 102ø Randers Markjorder Lejer: Kaj Ørsted Da der ikke har kunnet opnås forlig om erstatningsspørgsmålet, er der  

 afsagt følgende  KENDELSE:
 Lejeren, der er indehaver af den i ejendommen indrettede  

 dagligvareforretning, har rejst krav om erstatning for gener i forbindelse  

 med anlægsarbejdet på 100.000 kr.
 Han har derudover forbeholdt sig ret til senere at fremsætte krav om  

 erstatning for driftstab, som selve anlægget måtte påføre hans forretning.
Som følge af lukning af en overkørsel til Gl.
Hobrovej vil anlægsarbejdet  

 indebære en omlægning af parkeringsarealerne foran forretningen, herunder  

 etableringen af en læsserampe.
 Anlægsmyndigheden har afvist erstatningskravet.
Ekspropriationskommissionens afgørelse Med henvisning til principperne i Højesterets afgørelse af 11. december  

 1975 (U.f.R. 1976/86) finder kommissionen, at sådanne særlige omstændigheder,  

 som må kræves for at yde erstatning for tab i forbindelse med det offentliges  

 anlægsarbejde i forbindelse med omlægning af veje, ikke foreligger på  

 nuværende tidspunkt.
Lejerens krav kan derfor ikke imødekommes.
 Herefter  b e s t e m m e s:
 Der tilkendes ingen erstatning.
Lb. nr. 36. Matr. nr. 100ah Randers Markjorder Ejer: Alex Bentman Ernstsen.
 Da der ikke er opnået forlig om erstatningsspørgsmålet afsagdes sålydende  

KENDELSE:
Ejendommen og ekspropriationsindgebet Matr. nr. 100ah Randers Markjorder udgør en bebygget parcelhusgrund i  

 byzone på 1.078 (m2).
 Ejendommen er pr. j. januar 1996 vurderet til ejendomsskyld med en  

 ejendomsværdi på 800.00 kr., heraf grundværdi 169.000 kr, specificeret  

 således: 1 byggeret a 72.000 kr. og 1.078 (m2) a 90 kr. pr. (m2).
I tilknytning til anlægget af Ringboulevarden i Randers eksproprieres der  

 ca. 30 (m2) til ny kommunesti.
En del af det eksproprierede areal er pålagt  

 servitut om kloakledning.
Anlægget medfører, at det er nødvendigt for ejeren  

 at flytte et mindre udhus.
Under ejendommen henlægges efter anlæggets  

 udførelse vederlagsfrit et ca. 5 (m2) stort eksproprieret areal af matr. nr.  

 100ai ibd. (lb. nr. 36A).
Parternes påstande Ejeren har fremsat et krav på 100.000 kr., svarende til den samlede  

 værdiforringelse, ejendommen iflg. ejerens opfattelse pådrages som følge af  

 stianlægget.
Ejeren har til støtte for sit krav anført:
 Ejendommen er på ekspropriationstidspunktet beliggende for enden af en  

 blind villavej - lukket vejsystem - i rolige og børnevenlige omgivelser.
 Såfremt der eksproprieres, som anført i planerne, vil ejendommens værdi  

 blive væsentligt forringet, idet den påtænkte stiforbindelse vil blive  

 gennemgang/sluse for et meget stort område.
Den megen trafik af gående, cyklister og knallerter vil medføre støj og  

 svineri umiddelbart op ad ejendommen og vil desuden være til fare for legende  

 børn.
Samtidig vil der være risiko for hærværk og graffiti på ejendommens  

 garagemur, som bliver skel til stien.
 Ejendommens beliggenhed vil totalt ændre karakter fra at være rolig og  

 ugeneret til at være et knudepunkt med masser af trafik.
 Anlægsmyndigheden har tilbudt ejeren en erstatning baseret på en (m2)-pris  

 på 100 kr. samt en samlet ulempeerstatning på 35.000 kr.
Amtet har specielt gjort gældende, at arealerstatningen bør fastsættes  

 efter konkret vurdering ud fra arealernes beskaffenhed og deres faktiske  

 anvendelse.
De faste beløb til byggemodning bør i tilfælde som det  

 foreliggende, hvor indgrebet ikke berører ejendommens egnethed til  

 bebyggelse, ikke medregnes i arealerstatningen, der derfor bør fastsættes med  

 udgangspunkt i arealværdien ekskl. »byggeretsværdien«.
Ekspropriationskommissionens afgørelse Indledningsvis bemærkes, at opdelingen af grundværdien i henhold til den  

 offentlige vurdering for blandt andet parcelhusgrunde o.l. i en  

 »byggeret« og en »arealværdi« blev indført af  

 Ligningsrådet i 1981 ud fra skattetekniske grunde, og den er ikke omtalt i  

 vurderingsloven.
Ekspropriationskommissionen er af den opfattelse, at det eksproprierede  

 areals værdi - i lighed med almindelig taksationspraksis før 1981 - bør  

 fastsættes med udgangspunkt i den samlede grundværdi.
Også med dette  

 udgangspunkt er der taget hensyn til, at selve retten til bebyggelse af  

 grunden ikke berøres af arealafståelsen.
Kommissionen er opmærksom på, at  

 nogle eksproprierende myndigheder og erstatningsfastsættende kommissioner i  

 tiden efter 1981 har fastsat lavere arealerstatninger ved ekspropriation af  

 mindre arealer fra bebyggede og bygmodnede grunde.
Kommissionen finder  

 imidlertid, ligesom en række andre myndigheder og kommissioner, at  

 indførelsen af det såkaldte byggeretsværdiprincip ikke kan begrunde en  

 billiggørelse af ekspropriation i forhold til praksis forud for 1981.  

 Erstatningsfastsættelsen bør ske med udgangspunkt i den samlede grundværdi  

 som anført ovenfor og på grundlag af den arealpris, som måtte forventes at  

 ville være gældende, hvis der havde været tale om areal overdragelse i fri  

 handel.
Da der kun sjældent forekommer handel med arealstrimler o.l. fra  

 grunde som her er på tale, foreligger der ganske vist ikke repræsentative  

 salg, som kan være vejledende for erstatningsfastsættelsen.
Kommissionen  

 anser det dog for givet, at man ikke vil kunne købe et sådant areal til en  

 pris, der alene svarer til »arealværdien ved den offentlige vurdering.
Herefter har kommissionen under hensyn til beliggenheden og beskaffenheden  

 af det eksproprierede areal fastsat en arealerstatning på 160 kr. pr. (m2)  

 for så vidt angår 10 (m2) og på 150 kr. pr. (m2) for 20 (m2), der er belagt  

 med en kloakledningsservitut.
Den samlede arealerstatning udgør herefter  

 4.600 kr.
Herudover har kommissionen fastsat en ulempeerstatning på 35.000  

 kr., hvorved der dels er taget hensyn til ejendomsforringelse som følge af  

 nærhed til kommunestien, for uleemper ved flytning af udhus,  

 haveforstyrrelse, tab af beplantning og åbning af have.
 Hertil har kommissionen fastsat et beløb på 239 kr. for det forhold, at  

 ejeren skal betale ejendomsskat af det afståede areal indtil 1. januar 1999.
 Med hensyn til ejerens godtgørelse for udgifter i forbindelse med  

 eratatningens udbetaling forholdes som nedenfor anført.
 Erstatningen forrentes som nedenfor anført.
Herefter Lb. nr. 61. Matr. nr. 88b Randers Markjorder Ejer: Landsudvalget for KFUM Soldatermission i Danmark.
Da der ikke er opnået forlig om erstatningsspørgsmålet afsagdes sålydende KENDELSE:
Ejendommen og ekspropriationsindgrebet Matr. nr. 88b Randers Markjorder udgør en bebygget grund i byzone på i alt  

 ca. 2.233 (m2). Ejendommen drives som soldaterhjem.
Ejendommen er pr. 1. januar 1996 vurderet til ejendomsskyld med en kontant  

 ejendomsværdi på 2.200.000 kr., heraf grundværdi 596.600 kr.
Det nedenfor  

 nævnte eksproprierede areal er i den forbindelse ansat til 200 kr. pr. (m2).
Ved ekspropriationen nedlægges ejendommens 2 overkørsler til nuværende  

 kommunevej Ryttervej, som indgår i den fremtidige hovedlandevej  

 (tingboulevarden), mens overgang mod Ryttervej holdes åben.
Adgang for  

 kørende trafik bliver herefter en nyanlagt privat vej fra Gl.
Jennumvej til  

 den nordlige bagende af ejendommen, hvor der af anlægsmyndigheden etableres  

 en vendeplads.
Derudover afstår ejendommen ca. 5 (m2) til selve  

 hovedlandevejen, ligesom der pålægges ejendommen servitut om byggelinier og  

 adgangsbegrænsning som anmærkning a) og d).
 På et ca. 145 (m2) stort areal, der medgår til vendeplads, står et ca. 30  

 (m2) stort udhus/garage, som skal nedrives.
 Under ejendommen henlægges et ca. 255 (m2) stort areal af matr. nr. 549a  

 ibd. (lb. nr. 63), og et ca. 10 (m2) stort areal af matr. nr. 88c ibd (lb.  

 nr. 62) - sidstnævnte med pålagt servitut om færdselsret mellem de 2  

 hjørneafskæringer for matr. nr. 88c ibd. (lb. nr. 62). Disse arealer vil  

 udgøre den fremtidige adgangsvej til ejendommen.
Parternes påstande Det blev fra ejerens side oplyst, at der i forbindelse med et påtænkt salg  

 af ejendommen, grundet den kommende lukning af Randers kaserne, er indhentet  

 vurderinger fra 2 ejendomsmæglere.
Disse har vurderet en salgspris til at  

 være henholdsvis 1,4 mio. kr. og 1,5 mio. kr.
Den mindre salgspris i forhold  

 til ejendomsvurderingen (2,2 mio. kr.) skyldes efter deres opfattelse primært  

 de dårlige adgangsforhold, der vil være til ejendommen fremover.
Ejeren har  

 derfor rejst krav om en erstatning på 700.000 kr., som udgør forskellen  

 mellem ejendomsvurderingen og den forventede salgspris.
 Anlægsmyndigheden, som har tilbudt ejeren en samlet erstatning på 85.000  

 kr. kunne acceptere den af kommissionen fastsatte erstatning.
Ekspropriationskommissionens afgørelse Under hensyn til beliggenheden og beskaffenheden af det eksproprierede  

 areal har kommissionen fastsat en arealerstatning på 200 kr. pr. (m2). Den  

 samlede arealerstatning udgør således 1.000 kr.
Herudover har kommissionen  

 fastsat en samlet ulempeerstatning på 84.000 kr.
Herved er der henset til tab af udhus/garage, ejerens udgifter til  

 etablering af intern kørevej til parkeringspladser og for areal i øvrigt ud  

 mod den fremtidige hovedlandevej.
Det er også taget i betragtning, at der  

 skal anvendes et ca. 145 (m2) stort areal til vendeplads.
Endelig indgår i  

 ulempeerstatningen tab af ca. 12 lbm. hæk og 1 stk. sæljerøn.
 Servitut om byggelinier giver ikke anledning til erstatning, jfr.  

 princippet i §38 i lov om offentlige veje.
 Da det er kommissionens opfattelse, at der etableres en teknisk forsvarlig  

 adgang til ejendommen, giver servitut om adgangsbegrænsning ikke anledning  

 til yderligere erstatning jfr. §69 i lov om offentlige veje.
 Kommissionen har fastsat et beløb på 63 kr for det forhold at ejeren skal  

 betale ejendomsskat af det afståede areal indtil 1. januar 1999.
 Med hensyn til ejerens godtgørelse for udgifter i forbindelse med  

 erstatningens udbetaling forholdet som nedenfor anført.
 Erstatningen forrentes som nedenfor anført.
 Herefter  b e s t e m m e s:
