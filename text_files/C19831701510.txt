 Ved fremstilling af færdselstavler og vejvisningstavler har det hidtil  

 været foreskrevet fra folieleverandøren 3M A/S, at folieoverflade eller  

 foliekanter skulle forsegles med klar lak.
 3M A/S har i skrivelse dateret januar 1983 til Vejdirektoratet og  

 medlemmer af Dansk Vejskiltefabrikantforening meddelt, at firmaets  

 laboratorium igennem en årrække har undersøgt holdbarheden af Engineer Grade  

 folie uden anvendelse af lak, og at man har konstateret, at der kun i særlige  

 tilfælde, f.eks. i områder med kraftig kemisk påvirkning, opnås fordele ved  

 lakering.
3M har derfor meddelt, at Engineer Grade folie og de dertil hørende  

 transparente og dækkende farver ikke skal lakeres.
Til tavler med Engineer  

 Grade folie, der skal anvendes på hovedlandeveje, foreskriver Vejdirektoratet  

 derfor, at der ikke må anvendes klar lak, medmindre dette forud er aftalt med  

 Vejdirektoratet.
 Vejdirektoratet foreskriver samtidig, at der fra 1. juli 1983 ikke må  

 leveres tavler med 3M Engineer Grade folie af selvhærdende type (serie 3270)  

 uden at folien på forsiden er mærket med  

 »3M«(»vandmærke«). Manglende mærkning vil være  

 kassationsgrund for tavlen.
Vejdirektoratet skal samtidig gøre opmærksom på, at det er foreskrevet, at  

 alle tavler, der leveres til hovedlandeveje, skal være tydeligt mærket ved  

 indstempling på tavlebagsiden med angivelse af leverandør, fremstillingsår og  

 -måned.
Tavler, der ikke er mærket, må ikke modtages.
 P.D.V.
