Bekendtgørelse om  

 puljeinvestering i Lønmodtagernes Dyrtidsfond I medfør af § 6 b, stk. 3, i lov om Lønmodtagernes  

 Dyrtidsfond, jf. lovbekendtgørelse nr. 281 af 1. maj 1995, som  

 ændret bl.a. ved § 3 i lov nr. 1055 af 23. december 1998,  

 fastsættes:
Kapitel 1 Anvendelsesområde § 1. Denne bekendtgørelse finder anvendelse  

 på den del af den enkelte kontohaver i Lønmodtagernes  

 Dyrtidsfonds indestående, som efter bestyrelsens beslutning kan  

 anvendes til at investere i puljer i henhold til denne  

 bekendtgørelse.
Kapitel 2 Administration af puljer § 2. For hver enkelt pulje skal der udarbejdes  

 skriftlige retningslinier for administrationen.
Retningslinierne skal  

 være godkendt af fondens bestyrelse.
 Stk. 2. Retningslinierne skal indeholde oplysninger  

 om:
1)	investeringsstrategi og risikoeksponering, herunder fondens adgang  

 til at foretage ændringer heri og 2)	omkostningsfordelingen, herunder administrations- og  

 handelsomkostninger ved erhvervelse af værdipapirer m.v., mellem puljen  

 og fondens portefølje i øvrigt.
§ 3. Fonden skal udfærdige en  

 investeringsinstruks, hvori investeringsrammer for den enkelte pulje  

 fastlægges.
Der skal fastsættes rammer for investering for hver  

 af de aktiver, som puljen må investere i.
§ 4. Fonden skal udfærdige skriftlige  

 forretningsgange for forvaltningen af puljeaktiver, herunder fastlægge  

 hvem der er bemyndiget til at handle med puljeaktiverne.
Forretningsgangene  

 skal sikre, at den enkelte puljes aktiver til enhver tid holdes adskilt fra  

 de øvrige puljers aktiver.
Endvidere skal den person, der har  

 foretaget en handel for puljen, kunne identificeres.
Kapitel 3 Kundeinformation § 5. I forbindelse med valg af puljeinvestering  

 skal den enkelte kontohaver skriftligt informeres om de generelle regler for  

 puljeordningen.
Det skal herunder oplyses, at afkastet baseres på en  

 beregning af de bagvedliggende aktiver og derfor kan være både  

 positivt og negativt, samt i hvilket omfang aktiverne er pålagt afgift  

 efter pensionsafkastbeskatningens regler.
Endvidere skal kontohaveren oplyses  

 om indholdet af de i § 2, stk. 2, angivne retningslinier.
 Stk. 2. Kontohaveren skal ved puljevalg skriftligt informeres  

 om:
1)	det procentvise afkast for hver pulje før og efter fradrag af  

 afgift efter pensionsafkastbeskatningens regler samt den enkelte puljes  

 omkostninger opgjort i forhold til årets afkast for puljen, 2)	tidspunktet for hvornår den årlige opgørelse af  

 puljerne finder sted, 3)	regler for omvalg mellem puljerne i forbindelse med  

 opgørelse, herunder for ophør af puljer, 4)	reglerne for forrentning ved udtræden af Lønmodtagernes  

 Dyrtidsfond, samt 5)	at der pålignes den enkelte kontohaver  

 administrationsomkostninger ved deltagelse i puljer.
 Stk. 3. De i stk. 2, nr. 1, nævnte nøgletal  

 beregnes ud fra de af Lønmodtagernes Dyrtidsfonds allerede anvendte  

 principper.
§ 6. Hvert år skal den enkelte kontohaver  

 skriftligt modtage oplysninger om det samlede afkast af sine  

 puljeinvesteringer i fonden.
Hver kontohaver skal endvidere modtage  

 oplysninger om størrelsen af de administrationsomkostninger, der alene  

 er afholdt af den enkelte kontohaver og om udviklingen i det forløbne  

 år af den enkelte kontohavers indestående i fonden.
 Stk. 2. Tilskrivning af afkast såvel positivt som  

 negativt indgår på den enkelte kontohavers allerede oprettede  

 konto i fonden.
Kapitel 4 Registrering og deponering § 7. Puljernes aktiver skal holdes adskilt fra  

 fondens øvrige aktiver.
 Stk. 2. Puljernes fondsaktiver skal udgøre et  

 selvstændigt depot i Værdipapircentralen.
 Stk. 3. Puljernes øvrige aktiver skal opbevares i et  

 selvstændigt depot.
 Stk. 4. Puljernes udenlandske aktiver kan opbevares i samme  

 depot (samlekonti) i udenlandske anerkendte depotsteder.
Kapitel 5 Ikrafttrædelsesbestemmelser § 8. Bekendtgørelsen træder i kraft  

 den 1. juli 1999.
