Nr BTL 147 Betænkning over I.
Forslag til lov om Københavns Fondsbørs II.
Forslag til  

 lov om ændring af lov om visse kreditinstitutter m.fl. love  

 (Fondsbørsreformen)   

 Nr L 147 + L 148 1985-86, 1. samling Blad nr 926 Afgivet af erhvervsudvalget Afgivet: 19860515 Udvalget har behandlet lovforslagene i en række møder og har herunder stillet spørgsmål til industriministeren, som denne har besvaret skriftligt.
Udvalget har endvidere modtaget mundtlige og/eller skriftlige henvendelser fra:
Assurandør-Societetet, Danmarks Rederiforening, Foreningen af Fondsbørsvekselerere, Foreningen af Statsautoriserede Revisorer, Grosserer-Societetet og Industrirådet.
Industriministeren har over for udvalget oplyst, at han finder det naturligt i forlængelse af den børsreform, der nu vedtages, at tage spørgsmålet om at give Københavns Fondsbørs eneret til handel med aktier, der ikke børsnoteres, op til overvejelse.
Herefter indstiller et FLERTAL (det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslagene til VEDTAGELSE med de af industriministeren stillede ændringsforslag.
Et MINDRETAL (socialdemokratiets medlemmer af udvalget) indstiller lovforslagene til VEDTAGELSE og kan stemme for de af industriministeren stillede ændringsforslag, mens mindretallet vil redegøre for sin stilling til ændringsforslag nr. 2 til det under I anførte lovforslag ved 2. behandling heraf.
Et ANDET MINDRETAL (socialistisk folkepartis medlemmer af udvalget) indstiller lovforslagene til VEDTAGELSE med de af industriministeren og det af mindretallet stillede ændringsforslag.
Ændringsforslag til I.
Forslag til lov om Københavns Fondsbørs (L 147) Af industriministeren, tiltrådt af udvalget:
Til § 13 1) I stk. 1 indsættes efter »indberette« ordene: »til  

 tilsynet med banker og sparekasser«.
Af et MINDRETAL (SF):
Til § 17 2) I stk. 1 indsættes efter 1. pkt. som nyt punktum:
»For aktieselskabers vedkommende er det endvidere en betingelse, at der nedsættes en uafhængig observatørgruppe, der hvert år aflægger beretning om selskabets forhold.« Af INDUSTRIMINISTEREN, tiltrådt af UDVALGET:
Til § 20 3) I stk. 2, 2. pkt., indsættes efter »Danmarks Nationalbank«  

 ordene:
»med de afvigelser, der følger af Danmarks Nationalbanks særlige status«.
Til § 32 4) I stk. 1 ændres »børsen« til: »Københavns  

 Fondsbørs«.
Til § 48 5) Stk. 1 og 2 affattes således:
»Kapitel 2 træder i kraft den 15. juni 1986. Samtidig ophæves §§ 2, 8 og 9 i lov om Københavns Fondsbørs, jfr. lovbekendtgørelse nr. 12 af 16. januar 1984.
Stk. 2. § 10 i lov om Københavns Fondsbørs, jfr. lovbekendtgørelse nr. 12 af 16. januar 1984, ophæves dagen efter lovens bekendtgørelse i Lovtidende.« BEMÆRKNINGER Til nr. 1 Ændringen er en præcisering af lovteksten.
Til nr. 2 De senere års erfaring har vist, at virksomhedernes regnskaber i sig selv er et utilstrækkeligt bedømmelsesgrundlag for investorer.
Det vil imidlertid være for omstændeligt i denne lovgivning at ændre kravene til virksomheders regnskaber og revision.
Det forekommer derfor at være en mere enkel løsning at anvende regler, der svarer til de principper, der gælder på New York-børsen, for at mindske problemerne.
Der henvises til svaret på spørgsmål 1 (L 147 - bilag 8).
Beretningen skal indeholde en vurdering af oplysninger af betydning for investorers og offentlighedens bedømmelse af selskabet, herunder dets regnskab, revision og andre forhold, som skønnes af betydning for selskabets udvikling, ledelse og ejerforhold i form af en fortegnelse over aktionærer med en andel på over 5%.
Til nr. 3 Danmarks Nationalbanks særlige status som centralbank gør, at det ikke er foreneligt med denne stilling at drive almindelig børshandel på helt samme vilkår som børsmæglerselskaber.
Dette har nødvendiggjort den foreslåede ændring. Ændringen betyder dog ikke, at de regler, der gælder for adfærden på markedet, når der handles, f.eks. de børsetiske regler, ikke også skal gælde for Danmarks Nationalbank.
Til nr. 4 Ændringen er en præcisering af lovteksten.
Til nr. 5 Da der er tale om et skifte af fondsbørsbestyrelsen, er det fundet hensigtsmæssigt at fastsætte en bestemt dato for kapitel 2s ikrafttræden.
Som konsekvens heraf ophæves §§ 2, 8 og 9 i den gældende lov på samme tidspunkt.
Ændringsforslaget opretholde lovforslagets bestemmelser om, at dagen efter lovens bekendtgørelse i Lovtidende er skillelinje for indgivelse af ansøgning om beskikkelse som fondsbørsvekselerer.
Ændringsforslag til II.
Forslag til lov om ændring af lov om visse kreditinstitutter m.fl. love (Fondsbørsreformen) (L 148) Af INDUSTRIMINISTEREN, tiltrådt af UDVALGET:
Til § 1 I den under nr. 2 foreslåede affattelse af § 4 b ændres i stk. 4 ordet »børsmæglerselskabets« til:  

 »kreditinstituttets«.
Bemærkninger Ændringsforslaget er af redaktionel karakter.
Henning Andersen (KF) nfmd.
Flemming Hansen (KF) Jette Thomsen (KF) Aagaard (KF) Svend Heiselberg (V) Jens Peter Jensen (V) Brusvang (CD) Inger Stilling Pedersen (KrF) Svend Andersen (S) Erling  

 Jensen (S) fmd.
Kelm-Hansen (S) Tove Lindbo Larsen (S) Lissa Mathiasen (S)  

 Bjørn Westh (S) Jes Lunde (SF) Rahbæk Møller (SF) Aase Olesen (RV) Partierne VS, FP og FD havde ikke medlemmer i udvalget.
