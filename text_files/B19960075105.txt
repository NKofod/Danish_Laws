I medfør af § 5, stk. 1, og § 6, stk. 3, i lov om skibsfartens betryggelse, jf. lovbekendtgørelse nr. 587 af 29. september 1988, og efter bemyndigelse i bekendtgørelse nr. 694 af 17. august 1995, fastsættes:
 § 1.  Denne bekendtgørelse omhandler pligter for  

 danske skibe under sejlads i de områder, der af den Internationale Maritime  

 Organisation, IMO, er godkendt som områder med obligatorisk meldesystem.  

 Formålet med obligatoriske meldesystemer er at forøge sejladssikkerheden og  

 beskytte havmiljøet.
 Stk. 2.  Søfartsstyrelsen vil i »Efterretninger for  

 Søfarende« bekendtgøre hvilke obligatoriske meldesystemer, der bliver  

 godkendt af IMO samt tidspunktet for ikrafttræden.
 § 2.  Danske skibe skal under sejlads i de i § 1,  

 nævnte områder deltage i det af en kyststat oprettede meldesystem, samt følge  

 de for meldesystemet fastsatte bestemmelser.
 § 3.  Overtrædelse af denne bekendtgørelse straffes  

 med bøde.
 § 4.  Bekendtgørelsen træder i kraft den 1. oktober  

 1996.
