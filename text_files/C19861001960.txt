 Forskriften vedrører last- og fiskeskibe, der er registreret og godkendt  

 som sådanne og derfor allerede opfylder de gældende regler til skibet som  

 enten last- eller fiskeskib.
Forskriften er en overbygning på disse regler, som træder i kraft, når  

 skibets fartstilladelse ønskes udvidet til også at omfatte sejlads med indtil  

 12 passagerer, der ikke må overnatte om bord.
Såfremt overnatning skal finde  

 sted, træder andre regler i kraft.
Til forskriftens pkt. 12 bemærkes, at lejlighedsvis sejlads med passagerer  

 yderst sjældent vil forekomme for et last- eller fiskeskib.
Den kan tænkes at  

 finde sted, hvor nogle lystfiskere på tur eller turister pludselig bliver  

 enige om at forsøge at komme på havet og henvender sig til et tilfældigt  

 skib, der tager dem med her og nu eller »i morgen tidlig«.
Det  

 lejlighedsvise skal således have et islæt af noget pludseligt og tilfældigt.  

 En lystfiskertur, der på forhånd er arrangeret og aftalt med et eller flere  

 skibe - uanset om arrangøren er en sportsfiskerforening/klub, et  

 firma/forretning eller en privatperson - har derfor ikke denne tilfældighed  

 over sig, og skibstilsynet vil karakterisere en sådan planlagt og aftalt  

 sejlads for en sejlads, der nødvendiggør skibstilsynets forudgående  

 godkendelse af skibet i henhold til forskriften.
 Godkendelse er ligeledes påkrævet i situationer, hvor f.eks. overtallige  

 lystfiskere til en lystfiskersejlads med et godkendt skib henvises til  

 bestemte andre skibe.
Lystfartøjer kan alene anvendes til lystfiskerture, når det sker uden  

 betaling.
Hvis der ydes betaling, anser skibstilsynet sejladsen for at være  

 erhvervsmæssig, og fartøjet skal da følge de ovennævnte bestemmelser.
