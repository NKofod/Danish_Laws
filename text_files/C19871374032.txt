Efter avlskontrolreglerne må vinterbyg ikke fremavles på arealer, hvor  

 forfrugten var vårbyg.
Bestemmelsen lempes, så firma og avler i  

 avlskontrakten kan træffe særlig aftale om, at avl til C2 kan finde sted på  

 arealer, hvor forfrugten var vårbyg.
Ifølge punkt 6.1 i »Regler for avlskontrol og certificering af  

 sædekorn«, 1987, kan avl af vinterbyg ikke finde sted på arealer, hvor  

 forfrugten var vårbyg.
Det har i visse egne af landet vist sig umuligt at  

 finde tilstrækkelige arealer til avl af vinterbyg, hvis denne bestemmelse  

 skulle efterkommes.
 Efter drøftelser i Frøkontrolkommissionens Kontaktudvalg for Sædekorn på  

 møde den 13. oktober 1987 er det besluttet, at der åbnes mulighed for  

 følgende:
 »Firma og avler kan i avlskontrakten træffe særlig aftale om, at avl  

 til C2 af vinterbyg finder sted på arealer, hvor forfrugten var vårbyg«.
Denne bestemmelse kan betragtes som en tilføjelse til punkt 6.1, nr. 1, i  

 »Regler for avlskontrol og certificering af sædekorn«. ligesom den  

 kan indføjes i avlskontrakten under punkt 2.4, jfr.
Statsfrøkontrollens  

 meddelelse 88-87 af 15. januar 1987.
