Bekendtgørelse om ændring af bekendtgørelse om eksamen og censur ved de videregående kunstneriske uddannelser under Uddannelses- og Forskningsministeriet § 1 I bekendtgørelse nr. 29 af 13. januar 2020 om eksamen og censur ved de videregående kunstneriske uddannelser under Uddannelses- og Forskningsministeriet foretages følgende ændring:
 1. § 14, stk. 3, affattes således:
»Stk. 3. Uddannelsesinstitutionen kan afholde prøve med mundtlig besvarelse som videokonference eller ved hjælp af andre tekniske foranstaltninger.
Institutionen skal sikre, at sikkerhedsforanstaltningerne i forbindelse med afholdelse af en sådan prøve svarer til, hvad der almindeligvis gælder for afvikling af prøven.« § 2 Bekendtgørelsen træder i kraft den 14. september 2020.
