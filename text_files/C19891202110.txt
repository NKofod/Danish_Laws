Ved aftale af 16. marts 1989 mellem Finansministeriet og Tjenestemændenes  

 Centralorganisationer er der givet nye regler for fastsættelse af boligbidrag  

 for statens og folkekirkens tjeneste- og lejeboliger.
Kirkeministeriet har  

 anset det for ønskeligt ved denne lejlighed at samle og ajourføre reglerne  

 for folkekirkens præsteboliger, hvilket er sket i vedlagte cirkulære om  

 tjenestebolig for folkekirkens præster.
Cirkulæret træder i kraft den 1.  

 april 1989.
 Om cirkulærets enkelte bestemmelser skal man bemærke følgende:
ad kapitel 1. Tjenestebolig.
Erhvervelse og salg m.v. af tjenestebolig ad § 1 Pålæg eller ophævelse af tjenesteboligpligt sker som hidtil ved  

 kirkeministerens afgørelse.
Efter Kirkeministeriets praksis kan der gives præster dispensation fra  

 tjenesteboligpligten i indtil 6 måneder, forinden de fratræder på grund af  

 alder eller sygdom.
Det er dog en forudsætning, at præsteboligen senest til  

 det tidspunkt, fra hvilket dispensation gives, overdrages til menighedsrådet,  

 jf. § 11 om overdragelsessyn.
 Man bemyndiger stiftøvrighederne til på ministeriets vegne at give  

 dispensation i de anførte tilfælde og til dermed at give lønordre om bortfald  

 af bolig- og varmebidrag m.v.
 Efter bestemmelsen i folkekirkens lønningslov af 1958 § 49, stk. 2, der er  

 opretholdt ved bekendtgørelse nr. 489 af 24. oktober 1969, kan der tillægges  

 en præst, til hvis stilling der ikke er knyttet tjenestebolig, et  

 huslejetilskud af kirkekassen (præstegårdskassen). Huslejetilskud bevilges af  

 Kirkeministeriet og i almindelighed under forudsætning af, at præsten tager  

 bopæl i det pastorat, i hvilket han eller hun har ansættelse, og anvender  

 boligen i sit arbejde.
ad § 2-8 Reglerne om erhvervelse, opførelse, ombygning og salg af tjenestebolig til  

 præster er uændret i forhold til de nugældende.
 Menighedsrådene skal holde tjenesteboliger, der ejes af præsteembederne,  

 fuld- og nyværdiforsikrede.
Efter § 14 i lov om menighedsråd kan en præst ikke deltage i forhandlinger  

 og afstemninger i menighedsrådet om sin tjenestebolig.
Reglerne i cirkulærets  

 § 6 tilstræber at sikre, at menighedsrådet er bekendt med præstens  

 synspunkter, forinden menighedsrådet træffer nogen beslutning, der har  

 væsentlig betydning for præstens boligforhold - set fra et brugersynspunkt.  

 Stiftsøvrighederne må ved behandlingen af sager efter cirkulærets § 7 påse,  

 at præsten har haft lejlighed til at udtale sig i det i § 6 foreskrevne  

 omfang.
Reglerne i § 7 beskriver, i hvilket omfang menighedsrådenes beslutninger  

 vedrørende præsteboliger skal godkendes af stiftsøvrigheden, forinden de kan  

 gennemføres.
Ved »ombygning« forstås bygningsarbejder, der ændrer  

 boligens indretning og/eller udseende.
 Stiftsøvrigheden er bemyndiget til fremtidig at godkende forslag til salg  

 af præsteboliger efter retningslinierne i § 4 uden at indhente ministeriets  

 principielle tilslutning hertil.
Opmærksomheden henledes i denne forbindelse på Miljøministeriets  

 bekendtgørelse nr. 393 af 3. juni 1982 om orientering af miljøministeren  

 forinden nedrivning eller salg til private af visse ikke fredede bygninger i  

 offentlig eje.
Efter bekendtgørelsens regler skal Planstyrelsen underrettes,  

 såfremt en præstebolig, der er ældre end 50 år, ønskes solgt til private  

 eller nedrevet.
Planstyrelsen skal inden 6 uger efter at have modtaget denne  

 underretning meddele, om fredning ønskes iværksat.
Har Planstyrelsen ikke  

 udtalt sig, betragtes dette, som om Planstyrelsen har accepteret  

 dispositionen.
 Stiftsøvrigheden skal påse, at bestemmelserne i nævnte bekendtgørelse er  

 efterlevet og i benægtende fald selv rette henvendelse til Planstyrelsen,  

 forinden godkendelse gives af nedrivning eller salg til private af  

 præsteboliger, der er over 50 år gamle.
ad kapitel 2. Overtagelse, brug og vedligeholdelse m.m. af  

 tjenestebolig ad § 10 Efter § 10, stk. 1, kan stiftsøvrigheden godkende, at en præst, som ikke  

 til fastsat tid får stillet den tjenestebolig til rådighed, der er knyttet  

 til stillingen, kan få godtgjort udgifter ved ophold andetsteds.
Ved  

 nybesættelse af en præstestilling anføres det i opslaget, om der til  

 stillingen er knyttet tjenestebolig.
Tages der ikke i opslaget eller på anden  

 måde af Kirkeministeriet forbehold med hensyn til tidspunktet for indflytning  

 i tjenesteboligen, er præsten berettiget til at forvente, at boligen er til  

 rådighed fra udnævnelsesdagen.
I tilfælde, hvor det på opslagstidspunktet kan  

 forudses, at boligen på grund af ombygning eller andet ikke kan stilles til  

 rådighed fra ansættelsesdagen, er det vigtigt, at Kirkeministeriet  

 underrettes herom, således at forbehold kan medtages i opslaget.
I modsat  

 fald vil kirkekassen (præstegårdskassen) blive belastet med opholdsudgifter  

 for præsten og hans husstand fra ansættelsesdagen og indtil indflytning i  

 tjenesteboligen kan finde sted.
Ved udbetaling af disse opholdsudgifter skal  

 tjenesteboligbidraget modregnes.
Må en præst under ansættelsesforholdet udflytte af sin tjenestebolig på  

 grund af forhold, der er omtalt i § 10, stk. 2, indeholdes hidtidigt  

 boligbidrag fortsat under udflytningen i præstens løn, og præstens  

 boligudgifter afholdes af kirkekassen (præstegårdskassen). Stiftsøvrigheden  

 træffer efter ansøgning fra præsten afgørelse om, hvorvidt midlertidig  

 nedsættelse af boligbidraget skal ske i den periode, hvor tjenesteboligen  

 ikke er til rådighed for præsten.
Det er en forudsætning for nedsættelse af  

 boligbidraget, at de midlertidige boligforhold er væsentligt dårligere end de  

 hidtidige forhold i tjenesteboligen.
 I tilfælde, hvor brugsværdien af en præstebolig er midlertidigt nedsat på  

 grund af istandsættelse eller ombygning, men hvor fraflytning af boligen ikke  

 er nødvendiggjort, sker der ingen nedsættelse af boligbidraget.
ad § 11 Det påhviler provsten at beramme og lede overtagelses- og afleveringssyn.  

 Holdes afleveringssyn efter præstens dødsfald, tilsiges boet.
Overtagelses-  

 og afleveringssyn over en provsts tjenestebolig ledes af den provst, der er  

 beskikket til at lede syn over boligen efter § 28, stk. 3.
Der er ved § 11 givet en repræsentant for præstens centralorganisation  

 (Akademikernes Centralorganisation) ret til at deltage i synet.  

 Menighedsrådet (og provsten) har ikke nogen forpligtelse til at tilsige en  

 repræsentant for centralorganisationen, der i givet fald må indkaldes af  

 præsten.
Præsten gøres i indkaldelsen bekendt hermed.
 Om inventarlisten henvises til cirkulærets §§ 26-27 og bemærkningerne til  

 disse bestemmelser.
Medens det må antages, at indsigelse imod åbenbare mangler i almindelighed  

 ikke senere kan gøres gældende, hvis dette ikke er sket ved overtagelses-  

 eller afleveringssynet, gælder dette ikke eventuelle skjulte mangler.
Hvis et  

 menighedsråd efter afleveringssynet opdager mangler ved boligen, som ikke var  

 synlige på synstidspunktet, og som må antages at skyldes misrøgt fra den  

 tidligere brugers side, vil ansvar efter menighedsrådets beslutning kunne  

 søges gjort gældende imod denne, jf. § 14.
De i § 11 omtalte syn har alene bevismæssig begrundelse.
Udskrift af  

 synsprotokollen sendes provstiudvalget til orientering.
ad § 13 Bestemmelserne i stk. 2 og 3 pålægger præsten at varetage præsteembedets  

 interesser i sit daglige tilsyn med boligen.
Endvidere påhviler det præsten  

 at drage omsorg for, at visse typiske grundejerforpligtelser opfyldes,  

 såfremt andet ikke er bestemt.
Bestemmelsen tager ikke stilling til, hvem der  

 skal afholde udgifterne.
Bestemmelsen må derfor sammenholdes med § 26, stk.  

 3. Efter denne bestemmelse påhviler det menighedsrådet at sørge for fejning,  

 snekastning og grusning af adgangsveje til tjenstlige lokaler (kontor og  

 konfirmandstue) i præsteboligen.
Menighedsrådet kan påtage sig forpligtelser  

 herudover, såfremt forholdene begrunder det.
ad § 14 Bestemmelsen i stk. 2, hvorefter menighedsrådet kan påtage sig visse  

 forpligtelser vedrørende have og gårdsplads, forudsætter, at have og  

 gårdsplads er så store, at det ikke med rimelighed kan forlanges, at brugeren  

 selv holder arealerne.
Det vil afhænge af anlæg m.v., hvornår denne  

 betingelse er opfyldt, men dette skønnes for havens vedkommende i hvert fald  

 først at være tilfældet, når havearealet overstiger 1.000m2.
 Det kan pålægges en ved kirken ansat graver at varetage disse  

 forpligtelser inden for en ramme, som fastlægges ved standardregulativet for  

 gravere.
Man henleder opmærksomheden på, at § 32 ophæver Kirkeministeriets  

 cirkulære af 12. december 1946 og senere angående tilskud til  

 præstegårdshavers vedligeholdelse.
Fra cirkulærets ikrafttræden kan der  

 herefter ikke ydes præster havetilskud.
 Redskaber til brug ved havens pasning anskaffes af menighedsrådet og  

 betales af kirkekassen (præstegårdskassen). Redskaberne opføres i  

 inventarlisten, jf. § 27.
I øvrigt henvises til § 17, hvorefter brugerne ikke uden tilladelse må  

 foretage ændringer af gård- eller haveanlæg.
Herunder hører fældning af  

 træer.
ad §§ 18-24 Reglerne om boligbidrags fastsættelse er aftalt mellem Finansministeriet  

 og Tjenestemændenes Centralorganisationer i henhold til § 14, stk. 2, jf. §  

 45 i lov om tjenestemænd i staten, folkeskolen og folkekirken.
Efter reglerne  

 fastsættes boligbidrag fremtidig i alle tilfælde efter vurdering.
De  

 hidtidige bestemmelser om fastsættelse af boligbidrag som en  

 »skemaleje« efter m2 -antal videreføres kun, indtil vurdering af  

 samtlige tjenesteboliger har fundet sted.
 Vurdering af præsteboliger, for hvilke boligbidraget er fastsat som  

 skemaleje, vil ske efterhånden og senest ved indtrædende brugerskifte, jf. §  

 32, stk. 2.
 Præsterne vil være sikret imod at skulle betale et boligbidrag, der står i  

 misforhold til deres løn, gennem bestemmelsen i § 20, hvorefter boligbidraget  

 ikke kan overstige 15 pct. af præstens skalaløn.
 Afgifter til vand (herunder brugsafgift), renovation, fællesantenneanlæg,  

 hybridnet samt miljøafgift og andre lignende afgifter anses for indeholdt i  

 boligbidraget og kan derfor ikke kræves refunderet af præsten ud over dette.
Administrationen af boligbidrags fastsættelse, opkrævning og afregning til  

 menighedsrådet er i sin helhed henlagt til stiftsøvrighederne, hvortil  

 menighedsrådet altså må rette henvendelse i spørgsmål herom.
Stiftsøvrigheden  

 skal drage omsorg for, at nyvurdering finder sted i forbindelse med  

 erhvervelse, nybygning, større ombygninger eller istandsættelser.
Det er  

 ligeledes stiftsøvrigheden, der træffer afgørelse om tilsidesættelse af den  

 sagkyndiges indstilling efter § 19, stk. 2, 3. pkt.
 Boligbidrag, der indeholdes af stiftsøvrigheden, afregnes kvartalsvis  

 bagud til menighedsrådene.
 Afgørelser, der er truffet af stiftsøvrighederne i henhold til cirkulærets  

 bestemmelser, kan af vedkommende menighedsråd eller tjenestemand indbringes  

 for ministeriet, jf. § 31.
 Meddelelse om regulering af boligbidrag efter § 24 vil fremkomme herfra.  

 Stiftsøvrigheden varsler brugerne om forhøjelsen og underretter menighedsråd,  

 provstiudvalg og provstirevisorer om de regulerede boligbidrags størrelse.
 Efter hjælpepræsteoverenskomsten finder reglerne om boligbidrags  

 fastsættelse tilsvarende anvendelse på funktionærboliger til hjælpepræster -  

 dog med den ændring, at boligbidrag indeholdes månedsvis bagud.
ad § 25 Præsten sørger selv for boligens forsvarlige opvarmning, jf. stk. 1. Dog  

 betaler menighedsrådet udgifterne ved opvarmning af tjenstlige lokaler efter  

 måler eller, hvis målere ikke er opsat, efter aftale med præsten, jf. stk. 2.  

 Aftalen godkendes af provstiudvalget.
Har menighedsrådet overtaget udgifterne ved boligens opvarmning efter stk.  

 3, skal præsten betale et bidrag til opvarmning på for tiden 114 kr. pr.  

 nettokvadratmeter boligareal, opgjort som beskrevet i § 25, stk. 3. Dog kan  

 præstens bidrag højst fastsættes efter et areal på 160 m2. Bidraget  

 fastsættes af stiftsøvrigheden.
Opmålingen foretages af præsten og attesteres  

 af menighedsrådet.
Om fornødent kan stiftsøvrigheden anmode  

 bygningskonsulenten om at medvirke (imod honorering efter § 5). Resultatet af  

 opmålingen sendes til stiftsøvrigheden.
Bidrag efter § 25, stk. 3, indeholdes i præstens løn.
Stiftsøvrigheden  

 afregner beløbene til kirkekassen (præstegårdskassen) sammen med  

 boligbidraget.
 Opmærksomheden henledes på, at alle hidtidige regler om varmetilskud til  

 præster m.v. ophæves ved cirkulærets § 32. Der må derfor ved cirkulærets  

 ikrafttrædelse foretages opgørelse af oliebeholdningen, aflæsning af måler  

 m.v. med henblik på udarbejdelse af regnskab efter de hidtidige regler for  

 den forløbne del af fyringsåret.
 Såfremt menighedsrådet overtager den fremtidige forpligtelse vedrørende  

 boligens opvarmning, kan eventuel oliebeholdning overtages til købspris.
 Hvor der i en præstebolig er indrettet særligt kontor for provstiudvalget,  

 betales der af fællesfonden et bidrag til opvarmningen på for tiden 114 kr.  

 pr. m2. Såfremt provsten vælger at lade menighedsrådet overtage forpligtelsen  

 til opvarmning af præsteboligen, betales bidraget vedrørende  

 provstiudvalgslokaler til kirkekassen (præstegårdskassen).
 I de tilfælde, hvor menighedsrådet overtager varmeforsyningen, overtager  

 menighedsrådet endvidere forpligtelserne vedrørende el og gaslevering.  

 Præstens bidrag herfor fastsættes således:
Betaling for el sker på grundlag af egentlige beboelsesværelser, herunder  

 sove- og børneværelser, spise- eller opholdskøkkener, men ikke entreer,  

 badeværelser og køkken.
Betalingen beregnes på grundlag af værelsesantal m.v.  

 med følgende antal kilowattimer årlig:
 Ved overgang til nyordningen skal aflæsning af el- og gasmåler foretages.
 Såfremt det skønnes, at en præst gør sig skyldig i misbrug af nyordningen  

 ved overforbrug af varme, el eller gas, må indberetning herom indsendes til  

 Kirkeministeriet, hvorefter ministeriet vil træffe afgørelse om, hvad der bør  

 foretages.
ad § 26 Bestemmelsen er ligesom bestemmelsen i § 25 udtryk for en anerkendelse af,  

 at forpligtelserne vedrørende tjenstlige lokaler i præsteboligerne bør  

 påhvile menighedsrådene.
Menighedsrådet vil således fremtidig være forpligtet til at forsyne ikke  

 blot konfirmandstuen, men også præstens kontor - og et eventuelt særligt  

 venteværelse - med en passende møblering.
Det er dog forudsat, at  

 menighedsrådet ikke overtager den nuværende stillingsindehavers møbler.
 Menighedsrådet overtager den fulde udgift til vedligeholdelse af  

 skrivemaskine, farvebånd m.v. og udskiftning af denne.
Menighedsrådets forpligtelse til at renholde konfirmandstue er udvidet til  

 også at omfatte andre tjenstlige lokaler, navnlig kontoret.
Aftale må træffes  

 mellem menighedsrådet og præsten om, hvorledes nyordningen mest  

 hensigtsmæssigt gennemføres.
Der må påregnes at medgå 1 time ugentlig til  

 renholdelse af kontoret.
 Menighedsrådet har kun forpligtelse til at drage omsorg for renholdelse,  

 snerydning og grusning af adgangsveje til tjenstlige lokaler i præsteboligen.  

 Menighedsrådet kan dog, når forholdene taler for det, påtage sig videregående  

 forpligtelser (f.eks. vedrørende gårdsplads).
Præster oppebærer en godtgørelse for tjenstlige udgifter bl.a. på grund af  

 hidtidige kontorholdsudgifter.
Denne godtgørelse vil efter nyordningen  

 bortfalde.
Da de nu ansatte præster selv har foretaget møblering af kontor,  

 vil godtgørelsen blive aftrappet over nogle år.
De ændrede regler vedrørende menighedsrådenes forpligtelse for tjenstlige  

 lokaler i præsteboligerne medfører ikke nogen ændring i brugsretten til  

 disse.
Denne tilkommer alene stillingsindehaveren og i vikarperioder tillige  

 vikaren.
ad § 27 Bl.a. på grund af menighedsrådets forpligtelse til at møblere  

 konfirmandstue og kontor er det skønnet nødvendigt, at der føres en  

 inventarliste over det løsøre i præsteboligen, som tilhører embedet.  

 Inventarlisten bør udfærdiges således, at den angiver løsøregenstandene med  

 en kort beskrivelse til at individualisere dem, anskaffelsesdato og eventuel  

 senere kassationsdato.
Inventarlisten skal fremlægges ved syn.
 Inventar, som tilhører præsteembedet, skal holdes forsikret af  

 menighedsrådet.
ad § 28 Menighedsrådet har alene ret til at skaffe sig adgang til præsteboligen  

 uden præstens tilladelse, såfremt omstændighederne nødvendiggør det.
Som  

 eksempel herpå kan anføres, at det kan være nødvendigt under præstens fravær  

 at skaffe sig adgang til boligen for at forhindre eller begrænse skade på  

 denne.
 Præsten er forpligtet til at være til stede under syn over boligen,  

 medmindre han er lovligt forhindret.
 Syn over præstebolig skal omfatte:
 Bygningens tilstand i almindelighed.
 Vedligeholdelsestilstand.
 Vedligeholdelse af gård og have.
 Embedsinventar.
 Forsikringsforhold.
 Ved synsforretningen træffes beslutning om, hvilke arbejder der skal  

 bringes til udførelse, og der fastsættes en frist for udførelsen med  

 forbehold om den fornødne bevilling hertil og eventuel godkendelse af  

 tilsynsmyndigheden, jf. § 7.
Synet ledes af menighedsrådet (hovedsognets) formand.
I de år, hvor  

 provsten deltager i synet, ledes synsforretningen dog af denne.  

 Stiftsøvrigheden beskikker en anden provst i stiftet til at lede  

 synsforretningen over provstens egen tjenestebolig.
Synsforretningen indføres  

 i synsprotokol.
Om indkaldelse af repræsentant for præstens  

 centralorganisation henvises til bemærkningerne til § 11.
 Kopi af synsforretningen gives til præsten og sendes til provstiudvalget.
Kirkeministeriet, den 20. marts 1989 P.M.V.
 E.B.
