Fremsat den 14. december 2006 af  

 Christian H.
Hansen (DF), Kim Christiansen (DF),  

 Kristian Thulesen Dahl (DF), Pia Kjærsgaard (DF),  

 Morten Messerschmidt (DF),  

 Hans Kristian Skibby (DF) og Peter Skaarup (DF) Forslag til folketingsbeslutning om  

 forbud mod seksuelt misbrug af dyr Folketinget pålægger regeringen at fremsætte lovforslag, der  

 indfører forbud mod seksuelt misbrug af dyr (dyresex, sodomi, zoofili) og  

 dyrepornografi.
Overtrædelse skal straffes på linje med andre overtrædelser  

 af  

 dyreværnsloven.
Bemærkninger til forslaget Formålet med forslaget Formålet med forslaget er, at det ved lov forbydes at have  

 kønslig omgang med dyr, ligesom enhver anden form for seksuelt misbrug eller  

 seksuel udnyttelse af dyr samt fremstilling og udbredelse af dyrepornografi  

 forbydes.
I bemærkningerne nedenfor er indeholdt konkrete forslag til  

 lovgivningens indhold og strafsank-tionerne.
Baggrund for forslaget Beslutningsforslaget er en delvis genfremsættelse af  

 beslutningsforslag nr.
B 31, forslag til folketingsbeslutning om forbud mod  

 seksuelt misbrug af dyr, folketingsåret 2004-05, 2. samling (se  

 Folketingstidende  

 2004-05, 2. samling, forhandlingerne side 3299 og 4883, tillæg A side 5489 og  

 5493 og tillæg B side 1067). Forslaget indeholder væsentlige ændringer og  

 opdateringer.
Efter behandlingen af B 31 bad justitsministeren Det Dyreetiske  

 Råd om at vurdere, om lovgivningen på området burde strammes, således at det  

 fremover forbydes ved lov at dyrke sex med dyr.
Den 30. november 2006  

 offentliggjorde Det Dyreetiske Råd sin udtalelse.
Rådets afgørelse kom som en  

 stor overraskelse, idet det anbefalede, at der heller ikke fremover bør være  

 et  

 forbud mod at have kønslig omgang med dyr.
Siden behandlingen af B 31 og Det Dyreetiske Råds afgørelse er  

 der ellers fremkommet oplysninger om, at dyresex er langt mere udbredt, end  

 man  

 tidligere har troet.
Senest har gratisavisen 24 Timer afsløret, at der i  

 Danmark eksisterer egentlige dyrebordeller, hvor der sælges sex med dyr, og  

 at  

 folk fra store dele af Europa rejser til Danmark for at dyrke sex med dyr på  

 disse bordeller.
Talskvinde Gabriele Frey fra den tyske dyreretsorganisation  

 »Menschen  

 für Tierrechte« udtaler således: »Vi hører om tyskere, der tager til Danmark  

 for at »hygge sig« på visse bondegårde, men miljøet er meget  

 undergrundsagtigt  

 og derfor ikke til at komme i nærheden af.« (24 Timer, »Udlændinge udnytter  

 det  

 danske frisind«, 13. september 2006). Ifølge 24 Timers oplysninger kommer der  

 også folk fra Sverige, Norge og Holland til Danmark for at besøge  

 dyrebordellerne.
En hesteavler har ifølge avisen udtalt: »Vi er selv meget  

 overraskede over, at folk gider rejse så langt, men de forklarer os, at det  

 er  

 langt nemmere at få fat på dyresex i Danmark end i deres egne lande.«  

 (Ibid.).  

 Det fremgår ligeledes af 24 Timers oplysninger, at annoncer om dyresex  

 forefindes på en lang række hjemmesider i Danmark, og at prisen svinger  

 mellem  

 500 og 1.000 kr.
Sex med dyr er fuldstændig perverst, og dyrene kan jo ikke sige  

 fra.
Det er ligeledes helt umoralsk, at nogle mennesker tjener penge på det.  

 På  

 trods af oplysningerne om, at der eksisterer en egentlig sexindustri med dyr,  

 har Det Dyreetiske Råd altså besluttet, at det fortsat skal være lovligt at  

 have sex med dyr.
Det var dog heldigvis ikke hele Rådet, der var enigt i den  

 beslutning.
Således udtaler administrerende direktør og medlem af Det  

 Dyreetiske Råd Peter Mollerup følgende:
»Menneskelig seksuel omgang med dyr er uacceptabelt, og derfor  

 må jeg tage afstand fra enhver aktivitet af denne art.
Ud fra en etisk og  

 biologisk betragtning er et sådant forhold så forkert, at jeg ikke kan forene  

 det med mit personlige værdigrundlag i øvrigt.
Det er samtidigt dybt  

 krænkende  

 for dyrets værdighed og integritet.
Vi mennesker bruger dyrene i mange sammenhænge, ja, vi tillader  

 os endog af spise dem.
Vi tillader os også at opsamle sæd fra avlshanner og  

 foretage kunstig insemination af hundyr, men her skelner jeg mellem  

 deciderede  

 nytteformål og formål, hvor dyret skal tilfredsstille menneskers lyst og  

 trang  

 til seksuelle lege.
Hvad ligeværdige partnere foretager sig seksuelt, er for  

 mig flintrende ligegyldigt.
Voksne mennesker er ligeværdige partnere i den  

 sammenhæng, men det er dyr og menneske ikke, og selv om dyret måske ikke  

 opfatter  

 eller reflekterer over den krænkende situation, så føler jeg mig forpligtiget  

 til at skride ind på dyrets vegne.
Samfundet har lavet regler for seksuel  

 omgang mellem andre uligeværdige partnere (barn-voksen, elev-lærer, psykisk  

 handicappet-pædagog), og samfundet må også sætte regler for dyr-menneske.
Jeg er vidende om, at der findes et beskedent mindretal af  

 mennesker, som føler en umættelig og kærlig trang til at have seksuel kontakt  

 med levende dyr (zoofili), og jeg ved, at denne minoritet i forvejen lever et  

 liv, hvor hemmelighedskræmmeri, angst og omgivelsernes manglende accept i  

 forvejen kan virke ødelæggende.
Jeg misunder bestemt ikke disse menneskers  

 forhold,  

 men i denne sag vejer hensynet til respektfuld omgang med dyr tungere for mig  

 end hensynet til disse menneskers mulighed for seksuel omgang med dyr.
Et samfund skal gennem lovgivning signalere, hvad der er  

 rigtigt, og hvad der er forkert.
Specielt over for den opvoksende generation  

 er  

 denne signalværdi vigtig og med til at danne de unge.
Man siger godt nok, at  

 det forbudte opfordrer til at blive afprøvet.
Måske første gang, men på  

 længere  

 sigt virker et forbud hæmmende.
En lovgivning, som forbyder sex med dyr, og  

 som  

 bakkes op af forældre, pædagoger og andre voksne med relation til de unge,  

 vil  

 efter min mening have en dæmpende virkning på ungdommens trang til at  

 eksperimentere  

 seksuelt med dyr.
 Når det gælder seksuel omgang med dyr, hvor dyret i denne  

 forbindelse lider overlast, er jeg enig med rådets øvrige medlemmer i, at de  

 eksisterende lovparagraffer i dyreværnsloven er fuldt ud dækkende, men at der  

 må  

 lovgives specielt, når det gælder dyrepornografi, dyresex-shows og  

 dyrebordeller«.  

 (Bilag 1 til Det Dyreetiske Råd, »Udtalelse om menneskers seksuelle omgang  

 med  

 dyr«, november 2006).
Forslagsstillerne tilslutter sig mindretalsudtalelsen fra Peter  

 Mollerup.
Forslagsstillerne var af den opfattelse, at medlemmerne af Det  

 Dyreetiske Råd var med i rådet, fordi de har et hjerte for dyr.
Det er  

 tilsyneladende ikke tilfældet.
Rådets afgørelse svarer til at sige, at vi  

 forbyder børneporno, men tillader pædofili i hjemmet.
Heldigvis bakker en  

 lang  

 række dyrlæger op om, at kønslig omgang med dyr skal forbydes.
Således  

 udtaler  

 dyrlæge Lene Kattrup, at hun er meget skuffet over rådets meget »slappe  

 holdning«, og fortsætter: »Vi ved fra undersøgelser, at mange dyr skades  

 alvorligt ved seksuel anvendelse, men at det ikke bliver opdaget, fordi  

 dyrene  

 ikke bringes til dyrlæge.« (24 Timer, »Afgørelsen svarer til at forbyde  

 børneporno, men tillade pædofili«, 29. november 2006). Ole Münster, direktør  

 for Dyrenes Beskyttelse, er også meget skuffet over afgørelsen og udtaler:  

 »Vi  

 mener stadig, at der skal være et forbud mod dyresex.
For os er det et  

 spørgsmål om at udvise respekt for dyr.
Det kan godt være, en lov imod  

 dyresex  

 ikke kan håndhæves, men vi som samfund bør sende et signal om, at vi ikke  

 godtager sex med dyr.« Danmark har en dyreværnslov, der stiller krav om, at dyr skal  

 behandles omsorgsfuldt og ikke må udsættes for smerte, men i modsætning til  

 mange andre lande har vi ikke forbud mod kønslig omgang mellem mennesker og  

 dyr.
Hverken dyreværnsloven, jf. bekendtgørelse nr. 344 af 13. maj 2005 med  

 senere ændringer, eller straffeloven, jf. lovbekendtgørelse nr. 1000 af 5.  

 oktober 2006, forhindrer det.
Danmark har heller ikke som mange lande forbud  

 mod dyrepornografi.
Desværre foreligger der mange beviser på, at dyresex og  

 dyreporno er ret udbredt i dagens Danmark.
Der er endda meget, der indikerer,  

 at der her i landet er frit slag for overgreb mod dyr, og at der ligefrem er  

 optimale vilkår for at dyrke sex med dyr og tjene penge på at udbrede  

 billeder  

 og film om seksuelt misbrug og udnyttelse af værgeløse dyr.
Denne uhyggelige kendsgerning synes desværre ikke at have  

 interesseret myndighederne eller medierne indtil nu.
Danmark er derfor blevet  

 førende på dette usympatiske felt.
Der produceres her i landet fotos og film  

 med dyr, der ydmyges og udnyttes seksuelt, og der sker et omfattende salg og  

 eksport til hele verden af danske dyrepornofilm.
Også på internettet udbydes  

 billeder og historier på dansk om sex med dyr.
Det er ikke muligt at fremskaffe præcise oplysninger om  

 udbredelsen af dyresex.
Forfatteren Erik Bork skriver om emnet, jf. »Danmark  

 under dynen: fra bryllup til bunkepul« af Erik Bork, 1. udgave, 1. oplag,  

 København, Peoples Press 2003:
»Der er ingen, der ved, hvor mange »dyresexelskere« der findes  

 i Danmark, men en af de centrale personer i kredsen af dyresexelskere er en  

 yngre mand fra Nordjylland, der har stor erfaring med de fleste danske  

 husdyr,  

 og som gerne hjælper til, når dyr og mennesker første gang skal parres.
Den  

 nordjyske mand har tidligere overvejet at starte et blad for danske  

 dyresexelskere, men han forklarer Tidens Mand, at han har været bange for  

 folks  

 reaktioner, samt at internettet i dag løser en stor del af de opgaver, som et  

 dyresexblad ville kunne løse.
Det er også via internettet, at den nordjyske  

 mand kommer i kontakt med andre dyresexelskere, og via arrangerede  

 sammenkomster deler han ud af sin viden om det specielle emne.
Den viden  

 omfatter blandt andet et stort billedarkiv på hans bærbare computere, hvor  

 alt  

 fra næsehorn til zebraer, hunde og grise parrer sig eller er foreviget af  

 kameraet med et stort erigeret lem.
»For mig er sex mellem mennesker og dyr naturligt, og jeg  

 fornemmer, at flere og flere er begyndt at indrømme, at de også gør det«,  

 siger  

 den nordjyske mand.« Der er i dyreværnsloven straf for behandling af dyr, hvis  

 dyrene lider smerte eller tager fysisk skade.
Men som oftest kan man ikke se  

 på  

 et dyr, at det har været udsat for seksuelle overgreb.
Men i de sidste par år  

 har  

 en lang række modbydelige overgreb og rituelt udseende drab på heste vakt  

 forundring  

 og bestyrtelse, da det har vist sig, at der kan ligge seksuelle motiver bag  

 handlingerne.
Disse begivenheder har aktualiseret forståelsen for, at vi  

 mennesker må påtage os et ansvar for at passe på dyrene og værne dem mod  

 udnyttelse og misbrug også seksuelt.
En af de måder, vi kan vise denne omsorg  

 på, er ved at indføre straffebestemmelser, der kan have en forebyggende  

 virkning ved at afholde nogle fra at misbruge dyrene seksuelt, og som kan  

 ramme  

 de personer, der alligevel vælger at begå kriminelle overgreb mod dyr.
Begrundelse for indførelse af forbud og straf Forslagsstillerne finder det ganske uacceptabelt, at dyr  

 udnyttes og lider og i nogle tilfælde dør som følge af menneskers seksuelle  

 udnyttelse.
Det er rystende, at der i et udviklet samfund som det danske  

 findes  

 mennesker, der opdrager deres dyr til at fungere som seksuelle objekter, der  

 skal tilfredsstille deres ejers specielle seksuelle præferencer.
Det er  

 ydmygende  

 for dyrene, og det er moralsk forkasteligt, at der er mennesker, der bruger  

 dyr  

 til at få afløb for deres personlige seksuelle frustrationer.
Om muligt endnu mere utiltalende er det, at der er borgere her  

 i landet, der skaffer sig økonomisk profit på filmoptagelser af dyrenes  

 lidelser under det seksuelle samkvem med mennesker.
Det er stødende, at  

 internettet  

 er oversvømmet af danske hjemmesider med billeder og film af dyr, der lider  

 under seksuelle overgreb.
Det er decideret skadeligt for Danmarks renommé, og  

 det har intet med seksuelt frisind at gøre at tillade den slags.
En lovgivning som den, der foreslås her, kan ikke i sig selv  

 standse lidelserne, men ved at lovgive skaffer vi hjemmel til, at  

 myndighederne  

 kan gribe ind med det nødvendige politimæssige opklaringsarbejde og  

 efterfølgende straffesager ved domstolene.
Det vil være et vigtigt signal om,  

 at samfundet ikke er ligeglad.
Det bør være almen viden her i landet, at det  

 vil få alvorlige straffemæssige konsekvenser, hvis man dyrker kønslig omgang  

 med dyr eller fremstiller, sælger eller distribuerer fotos og film med  

 seksuelt  

 samkvem mellem mennesker og dyr.
Flere sagkyndige og interesserede organisationer har udtalt sig  

 til støtte for en lovgivning på dette område.
En del udtalelser er gengivet  

 på  

 en hjemmeside på internettet (www.may-britt.dk) etableret af May-Britt  

 Gundahl-Hansen − en ung kvinde, der har taget initiativet til en  

 omfattende indsamling af underskrifter med krav om forbud mod dyresex.  

 May-Britt Gundahl-Hansen har i foråret 2005 overgivet justitsministeren mere  

 end 43.000 underskrifter til støtte for et forbud.
Fra hendes hjemmeside er  

 hentet følgende citater:
 Den Danske Dyrlægeforening v/ Børge Jørgensen:
»Den Danske Dyrlægeforenings umiddelbare opfattelse er, at det  

 er et etisk og moralsk spørgsmål, som foreningen inden for  

 formålsparagrafferne  

 ikke skal forholde sig til.
Det må nødvendigvis være det enkelte medlem, der  

 tager stilling, idet dyret er beskyttet af dyreværnslovens bestemmelser.
Den  

 Danske Dyrlægeforening har dog fastlagt følgende holdning til sodomi:  

 Foreningen finder, at menneskers kønslige omgang med dyr (sodomi) ikke alene  

 er  

 uetisk, men også er i strid med dyreværnslovens bestemmelser.
Dyreværnsloven  

 fastslår, at dyr skal behandles forsvarligt og beskyttes bedst muligt mod  

 smerte, lidelse, angst, varigt men og væsentlig ulempe.
Dyreværnsloven  

 fastslår  

 endvidere, at enhver, der holder dyr, skal sørge for, at de behandles  

 omsorgsfuldt, herunder at de huses, fodres, vandes og passes under  

 hensyntagen  

 til deres fysiologiske, adfærdsmæssige og sundhedsmæssige behov i  

 overensstemmelse med anerkendte praktiske og videnskabelige erfaringer.« Dyrenes Venner v/ Bibi Mollerup:
»  DYRENES VENNER støtter sagen helhjertet.
At bruge dyr for at  

 opnå seksuel tilfredsstillelse er uanstændigt og bør naturligvis være  

 forbudt.  

 Dyr er ikke rekvisitter, der kan bruges efter forgodtbefindende til dækning  

 af  

 egne behov.« Alle Dyrs Ret v/ kredsrepræsentant Jeanette W.
Geerthsen og v/  

 Aksel Erik Sørensen (formand):
»Jeg har med min underskrift vist min modstand mod denne form  

 for overgreb af dyr.
I Alle Dyrs Ret er vores klare holdning om sodomi, at  

 det  

 absolut strider mod intentionerne i dyreværnslovens paragraffer.
Hvis man  

 læser  

 dyreværnslovens § om at drage omsorg, er vores mening, at dyreværnsloven  

 allerede  

 er overtrådt her ved sex med dyr.
Jeg tager hatten af for dig med dit  

 projekt,  

 og jeg vil til enhver tid bakke op om denne sag.« § 1. Dyr skal behandles forsvarligt og beskyttes bedst muligt  

 mod smerte, lidelse, angst, varigt men og væsentlig ulempe.
 § 2. Enhver, der holder af dyr, skal sørge for, at de behandles  

 omsorgsfuldt, herunder at de huses, fodres, vandes og passes under  

 hensyntagen  

 til deres fysiologiske, adfærdsmæssige og sundhedsmæssige behov i  

 overensstemmelse med anerkendte praktiske og videnskabelige erfaringer.
Gældende lovgivning og den foreslåede lovændring Den gældende dyreværnslov, lovbekendtgørelse nr. 433 af 13. maj  

 2005, jf.
Karnov Online:
Nogle har peget på, at der allerede i dag burde foregå  

 retsforfølgning og afsiges straffedomme i sager om seksuelle overgreb mod dyr  

 på baggrund af den hjemmel, der findes i §§ 1 og 2 i dyreværnsloven.  

 Anklagemyndighedens  

 behandling af sager om dyremishandling og domstolspraksis giver imidlertid  

 ikke  

 indtryk af, at disse bestemmelser kan bruges i nævneværdigt omfang.
Hvis man  

 ikke ændrer loven, vil det derfor kun være i ganske få og usædvanlige  

 tilfælde,  

 at der kan straffes i sager om dyresex, nemlig hvis der kan føres bevis for  

 dyrets lidelse, angst, varige men eller væsentlige ulempe.
En kommende lovgivning bør derfor fastslå, at al kønslig omgang  

 med dyr er ulovlig.
Forbuddet skal ikke kun omfatte samleje, men enhver form  

 for kønsligt samkvem mellem mennesker og dyr, herunder enhver form for  

 seksuelt  

 misbrug eller seksuel udnyttelse af dyr.
Det samme bør gælde for  

 fremstilling,  

 forevisning og enhver form for salg og udbredelse af billeder og film med  

 mennesker  

 i kønslig omgang med dyr.
I forbindelse med forberedelse af lovgivningen bør det  

 inddrages i overvejelserne, hvordan det bedst sikres, at der påhviler  

 dyrlæger  

 en pligt til at underrette politiet eller andre myndigheder om seksuelt  

 misbrug  

 af dyr.
Ligeledes bør det indgå i overvejelserne, om den blotte besiddelse af  

 billeder og film med mennesker i kønslig omgang med dyr skal være strafbar.
Det skal i loven fastslås, at strafsanktionen er bøde eller  

 fængsel.
Strafudmålingen vil selvsagt afhænge af forbrydelsens grovhed.  

 Behandlingsdomme vil kunne forekomme, når domstolene anser det for mest  

 hensigtsmæssigt.
Strafferammen bør være den samme som i dyreværnslovens § 28,  

 dvs. bøde eller fængsel indtil 1 år, i gentagelsestilfælde op til 2 år.
Det  

 vil  

 formentlig være mest hensigtsmæssigt at indarbejde den kommende lovgivning  

 som  

 en ændring i dyreværnsloven.
Skriftlig  

 fremsættelse Christian H.
Hansen  

  

 (DF):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om forbud  

 mod seksuelt misbrug af dyr.
(Beslutningsforslag  

 nr.
B 66).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
