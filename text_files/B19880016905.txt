 I henhold til § 2, stk. 2, og § 6, stk. 3, i lov om Arbejdsgivernes  

 Elevrefusion, jf. lovbekendtgørelse nr. 179 af 2. april 1987, jf. § 2, stk.  

 2, i lov nr. 883 af 23. december 1987, og efter indstilling fra bestyrelsen  

 for Arbejdsgivernes Elevrefusion samt efter forhandling med arbejdsministeren  

 fastsættes:
Personkreds § 1.  Pligt til at betale bidrag til Arbejdsgivernes  

 Elevrefusion har private arbejdsgivere, der er omfattet af lov om  

 Arbejdsmarkedets Tillægspension, og som har eller har haft lønmodtagere, for  

 hvem der inden 15. december 1987 skulle have været indbetalt bidrag til  

 Arbejdsmarkedets Tillægspension.
 Stk. 2.  Undtaget fra betalingspligten (og fra retten  

 til refusion og til tilskud) er de i bilaget nævnte private institutioner,  

 hvis udgifter overvejende dækkes af offentlige midler, og selskaber i  

 tilknytning til folkekirken eller andre kristne trossamfund, hvis eneste  

 formål er at drive missionsvirksomhed uden for landet.
Stk. 3.  De private institutioner, der i henhold til  

 stk. 2 er undtaget fra indbetalingspligt, fordi institutionens udgifter  

 overvejende dækkes af offentlige midler, skal til den statslige myndighed,  

 den amtskommune eller den kommune, hvorfra de modtager den væsentligste del  

 af de offentlige tilskud, indsende oplysning om institutionens navn, adresse,  

 arbejdsgivernummer (SE-nummer) og under hvilken gruppe i det i stk. 2 nævnte  

 bilag institutionen henhører, samt oplysning om, at arbejdsgivernummeret  

 udelukkende gælder vedkommende institution.
De pågældende statslige  

 myndigheder, amtskommuner eller kommuner videresender oplysningerne til  

 Arbejdsgivernes Elevrefusion, Kongens Vænge 8, 3400 Hillerød, på særlige  

 blanketter.
Blanketformularer kan rekvireres hos Arbejdsgivernes  

 Elevrefusion.
Undtagelsen har virkning fra begyndelsen af det kvartal, hvori  

 myndigheden over for Arbejdsgivernes Elevrefusion meddeler, at institutionen  

 opfylder betingelserne for bidragsundtagelse.
 Stk. 4.  Stk. 3 gælder ikke for institutioner, der har  

 arbejdsgivernummer fælles med en statslig myndighed, en amtskommune eller en  

 kommune.
Stk. 5.  De i stk. 2 nævnte selskaber i tilknytning til  

 folkekirken eller andre kristne trossamfund indsender til Arbejdsgivernes  

 Elevrefusion oplysning om institutionens navn, adresse og arbejdsgivernummer  

 (SE-nummer), samt oplysning om, at arbejdsgivernummeret udelukkende gælder  

 vedkommende selskab.
Omfatter arbejdsgivernummeret andre aktiviteter end  

 missionsvirksomhed uden for landet, kan undtagelse først ske, når den del af  

 selskabet, der står for missionsvirksomheden uden for landet, er udskilt i et  

 selvstændigt selskab (med eget SE-nummer). Blanketformular kan rekvireres hos  

 Arbejdsgivernes Elevrefusion.
Undtagelsen har virkning fra begyndelsen af det  

 kvartal, hvori Arbejdsgivernes Elevrefusion modtager meddelelse om, at det  

 pågældende selskab opfylder betingelserne for bidragsundtagelse.
Bidragets størrelse § 2.  Det årlige bidrag udgør 954 kr. for hver gang  

 Arbejdsmarkedets Tillægspension har modtaget fuldt ATP-bidrag for en  

 lønmodtager, såfremt ATP-bidraget skulle have været indbetalt inden 15.  

 december 1987.
Opkrævning og beregning Arbejdsmarkedsbidrag § 3.  Bidrag til Arbejdsgivernes Elevrefusion beregnes  

 og opkræves som en del af et samlet arbejdsmarkedsbidrag ved hvert kvartals  

 udløb af Arbejdsmarkedets Tillægspension.
Arbejdsmarkedsbidraget omfatter  

 bidrag til Lønmodtagernes Garantifond, Arbejdsgivernes Elevrefusion,  

 Arbejdsmarkedsuddannelsesfonden, førtidspension og arbejdsløshedsforsikring.
 Stk. 2.  Bidraget for et kvartal udgør 1/4 af  

 årsbidraget, jf. § 2, for hver gang Arbejdsmarkedets Tillægspension har  

 modtaget fuldt ATP-bidrag for en lønmodtager i følgende perioder forud for  

 den i henhold til § 4, stk. 1, fastsatte forfaldsdag:
 Stk. 3.  Hvis ATP-bidraget for en lønmodtager er mindre  

 end fuldt bidrag, nedsættes bidraget til Arbejdsgivernes Elevrefusion  

 forholdsmæssigt.
 Stk. 4.  Ved en virksomheds ophør og ved ejerskifte i et  

 kvartal skal der af den hidtidige arbejdsgiver betales bidrag til  

 Arbejdsgivernes Elevrefusion for hele kvartalet.
Indbetaling § 4.  Bidraget forfalder til betaling den 1. i måneden  

 efter hvert kvartals udløb med sidste rettidige betalingsdag den 14. i  

 forfaldsmåneden.
 Stk. 2.  Falder sidste rettidige betalingsdag, jf. stk.  

 1, på en helligdag eller en lørdag, forlænges fristen til den nærmest  

 følgende hverdag.
§ 5.  Indbetaling sker, medmindre andet aftales med  

 Arbejdsmarkedets Tillægspension, ved benyttelse af det særlige girokort, som  

 Arbejdsmarkedets Tillægspension sender til arbejdsgiveren ved hvert kvartals  

 udløb.
På girokortet er anført det samlede beregnede arbejdsmarkedsbidrag,  

 jf. § 3, stk. 1. Hvis en virksomhed hører op eller skifter ejer, skal  

 girokortet dog sendes til arbejdsgiveren snarest muligt efter, at  

 Arbejdsmarkedets Tillægspension har fået meddelelse om ændringen.
Stk. 2.  Arbejdsgiveren har ansvaret for rettidig  

 betaling.
Hvis girokortet ikke er kommet frem, eller er det bortkommet, kan  

 arbejdsgiveren få et nyt hos Arbejdsmarkedets Tillægspension.
Stk. 3.  Postvæsenets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsmarkedets Tillægspension.
 § 6.  Sker indbetaling af bidrag ikke rettidigt, skal  

 arbejdsgiveren betale renter af bidraget med 11/2 pct. for hver påbegyndt  

 måned fra kvartalets udløb, jf. lovens § 6, stk. 4, jf. § 2, stk. 2, i lov  

 nr. 883 af 23. december 1987.
 § 7.  Arbejdsmarkedets Tillægspension kan, når særlige  

 omstændigheder taler derfor, give henstand med indbetaling samt eftergive  

 bidrag og renter.
 § 8.  Arbejdsmarkedets Tillægspension har  

 udpantningsret for bidrag og renter, jf. lovens § 6, stk. 5, jf. § 2, stk. 2,  

 i lov nr. 883 af 23. december 1987.
 § 9.  Krav på bidrag forældes efter reglerne i lov nr.  

 274 af 22. december 1908 om forældelse af visse fordringer, jf. lovens § 6,  

 stk. 6, jf. § 2, stk. 2, i lov nr. 883 af 23. december 1987.
Klageadgang § 10.  Afgørelser om bidragspligt og bidrag, herunder  

 beregning og opkrævning, kan inden for en frist af 4 uger fra den dag, hvor  

 afgørelsen er meddelt, indbringes for Ankenævnet for Arbejdsmarkedets  

 Tillægspension, jf. lovens § 6, stk. 7, jf. § 2, stk. 2, i lov nr. 883 af 23.  

 december 1987.
Straffebestemmelser § 11.  Efter lovens § 13, stk. 1, litra a, jf. § 2,  

 stk. 2, i lov nr. 883 af 23. december 1987, straffes den, der undlader  

 rettidigt at indbetale bidrag, med bøde, medmindre højere straf er forskyldt  

 efter den øvrige lovgivning.
 Stk. 2.  Er overtrædelsen i stk. 1 begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar, jf. lovens § 13, stk. 2.
Ikrafttræden § 12.  Bekendtgørelsen træder i kraft den 1. april  

 1988.
 Stk. 2.  Første indbetaling efter reglerne i denne  

 bekendtgørelse sker med forfaldsdag 1. april 1988 på grundlag af indbetalte  

 ATP-bidrag, som er modtaget i ATP i perioden 16. december 1987 - 15. marts  

 1988, og som skulle have været indbetalt inden 15. december 1987.
 Stk. 3.  Samtidig med at denne bekendtgørelse træder i  

 kraft, ophæves bekendtgørelse nr. 892 af 12. december 1986 om indbetaling af  

 bidrag til Arbejdsgivernes Elevrefusion.
Undervisningsministeriet, den 24. marts  

 1988 P.M.V.
Helge Thomsen /Jørgen Verner Bilag Følgende grupper af private institutioner, hvis udgifter overvejende  

 dækkes af offentlige midler, eller som er et selskab i tilknytning til  

 folkekirken eller andre kristne trossamfund, hvis eneste formål er at drive  

 missionsvirksomhed uden for landet, er undtaget fra forpligtelsen til  

 indbetaling af bidrag til Arbejdsgivernes Elevrefusion:
 1. Friskoler, private grundskoler og private  

 grundskolekursus (lov nr. 306 af 8. juni 1977 om friskoler og private  

 grundskoler).
 2. Private gymnasieskoler og studenterkursus (lov om  

 gymnasieskoler og studenterkursus, jf. lovbekendtgørelse nr. 510 af 3.  

 oktober 1984).
 3. Private kursus til højere forberedelseseksamen (lov  

 om højere forberedelseseksamen, jf. lovbekendtgørelse nr. 263 af 11. maj  

 1973).
 4. Folkehøjskoler, landbrugsskoler, husholdningsskoler  

 og efterskoler (lov nr. 259 af 4. juni 1970 om folkehøjskoler,  

 landbrugsskoler, husholdningsskoler og efterskoler).
 5. Handelsskoler, tekniske skoler samt maskinmester-  

 og maskinistskoler (lov om godkendelse af handelsskoler, tekniske skoler samt  

 maskinmester- og maskinistskoler og tilskud m.v. til disse skoler, jf.  

 lovbekendtgørelse nr. 187 af 9. april 1981, som ændret ved lov nr. 267 af 6.  

 juni 1985).
 6. Handelshøjskoler (lov nr. 258 af 8. juni 1983 om  

 handelshøjskoler og handelshøjskoleafdelinger, som ændret ved lov nr. 245 af  

 23. maj 1984).
 7. Teknika (lov nr. 243 af 23. maj 1984 om teknika).
8. Ungdomsklubber i forbindelse med fritidsvirksomhed  

 for børn og unge (lov om fritidsundervisning m.v., jf. lovbekendtgørelse nr.  

 329 af 11. juli 1983, kap.
II).
9. Private institutioner, der giver  

 fritidsundervisning for voksne (lov om fritidsundervisning, kap.
III).
10. Folkeuniversitetsvirksomhed (lov om  

 fritidsundervisning, kap.
VI).
 11. Private seminarier (lov om uddannelse af lærere  

 til folkeskolen, jf. lovbekendtgørelse nr. 334 af 4. juli 1985), private  

 børnehave og fritidspædagogseminarier (lov nr. 209 af 21. maj 1969, som  

 ændret ved lov nr. 210 af 28. maj 1975), private husholdningsseminarier (lov  

 nr. 292 af 7. juni 1972), private socialpædagogiske seminarier (§ 14, stk. 1,  

 i lov nr. 333 af 19. juni 1974 om social bistand - nedenfor betegnet: social  

 bistandslov - som ændret ved lov nr. 262 af 6. juni 1985) og private  

 håndarbejdsseminarier (lov nr. 91 af 14. marts 1979 om uddannelse af  

 håndarbejdslærere m.fl.).
 12. Den grafiske Højskole (lov nr. 241 af 8. juni 1977  

 om Den grafiske Højskole).
 13. Produktionsskoler (lov nr. 269 af 6. juni 1985 om  

 produktionsskoler).
 14. Private søfartsskoler m.v. (lov nr. 70 af 15.  

 marts 1967 om søfartsuddannelse, § 2).
 15. Foreninger, dagcentre, klubber o.lign., der i  

 forbindelse med aktiverende omsorgsarbejde får mindst 50 pct. af deres  

 udgifter dækket af kommunerne (social bistandslov, § 60).
 16. Private daginstitutioner for børn og unge (social  

 bistandslov, § 69).
 17. Private daghjem og dagcentre (social bistandslov,  

 § 74).
 18. Private plejehjem og beskyttede boliger (social  

 bistandslov, § 80).
 19. Private revalideringsinstitutioner (social  

 bistandslov, § 91).
 20. Private særlige daginstitutioner (social  

 bistandslov, § 95a).
 21. Private døgninstitutioner for børn og unge (social  

 bistandslov, § 96).
 22. Private svangre- og mødrehjem (social bistandslov,  

 § 101).
 23. Private forsorgshjem m.v. (social bistandslov, §  

 105).
 24. Private institutioner for personer med vidtgående  

 fysiske eller psykiske handicap (social bistandslov, § 112, stk. 1).
 25. Private særlige plejehjem (social bistandslov, §  

 112, stk. 2).
 26. Specialarbejderskoler (lov nr. 237 af 6. juni 1985  

 om arbejdsmarkedsuddannelser).
 27. Private sygehuse (lov nr. 324 af 19. juni 1974 om  

 sygehusvæsenet, § 18).
28. Landsdelsorkestre m.v. (lov nr. 306 af 10. juni  

 1976 om musik, kap.
III).
 29. Private museer, der får mindst 50 pct. af deres  

 udgifter dækket af stat og (amts)kommuner (lov nr. 291 af 6. juni 1984 om  

 museer m.v., § 10).
 30. Private teatre (lov nr. 292 af 6. juni 1984 om  

 ændring af lov om teatervirksomhed).
 31. Private institutioner, der får mindst 50 pct. af  

 deres udgifter dækket gennem støtte fra teknologirådet (§ 5, stk. 1, nr. 1,  

 lov nr. 142 af 21. marts 1973 om teknologisk service, som ændret ved lov nr.  

 90 af 13. marts 1985).
 32. Private regionale udviklingsudvalg, der får mindst  

 50 pct. af deres udgifter dækket gennem støtte fra direktoratet for  

 egnsudvikling (lov nr. 88 af 13. marts 1985 om egnsudvikling, § 9).
 33. Handelsflådens Velfærdsråd (lov nr. 188 af 30.  

 april 1948, § 3).
 34. Selvejende institutioner, der får mindst 50 pct.  

 af deres driftsudgifter dækket gennem statsstøtte i henhold til finansloven.
 35. Private institutioner, der over en årrække og i  

 henhold til fast praksis får mindst 50 pct. af deres driftsudgifter dækket af  

 kommuner, amtskommuner eller staten, herunder tipsmidler.
 36. Baptistsamfundets Ydre Mission.
 37. Brødremenighedens Danske Mission.
 38. Dansk Ethioper Mission.
 39. Dansk Forenet Sudan Mission.
 40. Dansk Santalmission.
 41. Den danske Israelsmission.
 42. Den danske Pinsevækkelses Ydre Mission.
 43. Det danske Missionsforbund.
 44. Det danske Missionsselskab.
 45. Kherwara-Missionen.
 46. Metodistkirkens Verdensmission.
 47. Nordisk Østasienmission (dansk afdeling).
 48. Ordet og Israel.
 49. Støtteselskabet for Pakistans Kirke.
 50. Syvende Dags Adventistsamfundet.
 51. Evangelisk Luthersk Missionsforening.
 52. Luthersk Missionsforening.
 53. Dialogcentret.
 54. Apostolsk Kirke.
 55. Beskæftigelsesprojekter i henhold til § 2, stk. 1,  

 nr. 3, i lov nr. 293 af 21. juni 1985 om beskæftigelsesmuligheder for unge  

 m.v., såfremt statens tilskud eller evt. andre offentlige tilskud dækker  

 mindst 50 pct. af driftsudgifterne for de pågældende organisationer m.fl.
 56. Opholdssteder for børn og unge, godkendt efter  

 social bistandslov § 66, stk. 2, såfremt offentlige tilskud dækker mindst 50  

 pct. af driftsudgifterne for den pågældende institution.
