Fremsat den 12. januar 2006 af  

 udenrigsministeren (Per Stig Møller) Forslag til folketingsbeslutning om  

 fortsat dansk bidrag til  

  

 en multinational sikringsstyrke i Irak Folketinget meddeler sit samtykke  

 til, at danske militære styrker fortsat stilles til rådighed for en  

 multinational sikringsstyrke i Irak, herunder fortsat stilles til rådighed  

 for  

 beskyttelsen af civilt dansk personel og ejendom i landet samt fortsat  

 bidrager  

 til NATOs træningsindsats i Irak, således at træning og uddannelse af  

 irakiske  

 sikkerhedsstyrker samt understøttelse af den civile genopbygningsindsats vil  

 blive tillagt stadig større vægt.
Bemærkninger til beslutningsforslaget I.
Det internationale samfund yder på grundlag af FNs  

 Sikkerhedsrådsresolution 1546 af 8. juni 2004 og efter anmodning fra den  

 midlertidige irakiske regering støtte til de politiske og økonomiske reformer  

 i  

 Irak og til opretholdelse af sikkerhed i landet.
I resolution 1546 bekræfter  

 Sikkerhedsrådet sin bemyndigelse til den multinationale sikringsstyrke i Irak  

 og fastlægger styrkens mandat, som udløber, når den politiske overgangsproces  

 afsluttes med afholdelse af parlamentsvalg den 15. december 2005 og  

 efterfølgende dannelse af en regering.
Der vil imidlertid også fremover være  

 behov  

 for at støtte den politiske proces, herunder den irakiske regeringsdannelse,  

 konsolideringen af det politiske system og den nationale forsoning.
Resolution 1546 indeholder en appel til FNs  

 medlemsstater om at yde bidrag til sikringsstyrken, herunder med militære  

 styrker, for at imødekomme det irakiske folks behov for stabilitet og  

 sikkerhed,  

 humanitær assistance og genopbygning samt støtte til FNs  

 tilstedeværelse i  

 landet.
For at imødekomme FNs appel til medlemsstaterne består Danmarks  

 indsats  

 i Irak af en række elementer fra bidrag til den multinationale sikringsstyrke  

 til humanitær hjælp og genopbygningsbistand samt støtte til FNs  

 aktiviteter.
FNs Sikkerhedsråd vedtog den 8. november 2005  

 resolution 1637, der er en såkaldt roll over resolution.  

 Betydningen er, at  

 de dele af en tidligere resolution, som ikke udtrykkeligt ændres i den nye  

 resolution, fortsat er gældende.
Dermed er den multinationale sikringsstyrkes  

 mandat og opfordringen til FNs medlemsstater til at bidrage til styrken  

 fortsat gældende.
Knyttet til resolution 1637 er breve fra den irakiske  

 premierminister Jaafari og USAs udenrigsminister Rice til  

 formanden for  

 Sikkerhedsrådet.
I brevet fra den irakiske premierminister anmoder denne om  

 den  

 multilaterale sikringsstyrkes fortsatte tilstedeværelse i Irak.
Det fastslås  

 i  

 resolution 1637, at mandatet for den multinationale sikringsstyrke skal  

 evalueres senest 15. juni 2006 eller på anmodning fra den irakiske regering,  

 at  

 mandatet udløber ved udgangen af 2006, samt at mandatet vil ophøre tidligere,  

 hvis den irakiske regering anmoder herom.
Det er et klart mål for irakerne og det internationale  

 samfund, at Irak selv skal kunne overtage ansvaret for opretholdelse af  

 sikkerhed og stabilitet i landet.
Helt i overensstemmelse med regeringens  

 Irak-analyse fra april 2005 arbejdes der målrettet mod at overdrage mere  

 ansvar  

 til de irakiske sikkerhedsstyrker.
Sikkerhedssituationen i Irak er fortsat  

 alvorlig, men opbygningen af irakiske sikkerhedsstyrker og politi spiller en  

 stadig større rolle for varetagelsen af sikkerheden i landet.
Målet er, at de multinationale sikringsstyrker gradvist  

 i løbet af 2006 kan indtage en mere tilbagetrukket rolle i varetagelsen af  

 direkte sikkerhedsopgaver såsom patruljering og i stedet primært fungere som  

 støtte for de irakiske sikkerhedsstyrker og i planlægnings- og  

 rådgivningsfunktioner.  

 Opbygningen af de irakiske sikkerhedsstyrker og efterfølgende overdragelse af  

 det formelle ansvar for sikkerhedsopgaverne vil medføre, at behovet for de  

 multinationale sikkerhedsstyrker bliver gradvist mindre for til sidst at  

 falde  

 helt bort.
I takt med udviklingen af de irakiske sikkerhedsstyrkers mulighed  

 for i højere grad at overtage sikkerhedsopgaver kan fokus for indsatsen  

 yderligere rettes mod trænings- og genopbygningsindsatsen.
Evt. reduktioner i  

 den multinationale sikringsstyrke vil kunne ske gradvist i faser, hvor  

 styrken  

 løbende indtager en mere tilbagetrukket rolle og flytter fokus til rådgivning  

 og overvågning af de irakiske sikkerhedsstyrker.
 Den danske styrke i Irak har ved folketingsbeslutning B  

 89 af 31. maj 2005 mandat indtil den 2. februar 2006. Det er regeringens  

 holdning, at den danske militære indsats bør fortsætte så længe FN og de  

 irakiske myndigheder ønsker det, og så længe det gør nytte.  

 Henset til a) anmodningen fra FNs  

 Sikkerhedsråd og den irakiske regering, b) vigtigheden af støtte til den  

 fortsatte politiske proces i Irak, herunder regeringsdannelsen og  

 forsoningsprocessen, c) ønsket om at etablere et fredeligt og stabilt Irak,  

 d)  

 vigtigheden af støtte til den civile genopbygning samt e) vigtigheden af  

 fortsat støtte til opbygning af de irakiske sikkerhedsstyrker foreslår  

 regeringen, at der træffes beslutning om forlængelse af det danske militære  

 bidrag til bl.a. den multinationale sikringsstyrke i Irak  

 frem til 1. juli 2006.
Regeringen lægger stor vægt på fortsat opprioritering af  

 træning og uddannelse af irakiske sikkerhedsstyrker, herunder inden for  

 rammen  

 af NATOs træningsmission i Irak, samt fortsat opprioritering af støtten  

 til  

 den civile genopbygningsindsats, herunder FNs aktiviteter.
De danske  

 styrker  

 stilles endvidere fortsat til rådighed for beskyttelsen af civilt dansk  

 personel og ejendom i landet.
Overdragelse af ansvaret for sikkerheden til  

 irakerne og mulighed for reduktioner i den multinationale sikringsstyrke vil  

 indgå som del af en ny Irak-analyse, som regeringen vil udarbejde i foråret  

 2006. En ny Irak-analyse efter regeringsdannelsen i Irak vil kunne danne  

 grundlag for at træffe beslutninger om evt. ændringer i sammensætningen af  

 det  

 danske bidrag i Irak.
Gradvis reduktion i mandatperioden kan derudover komme  

 på  

 tale, såfremt der sker en væsentlig forbedring af sikkerhedssituationen.
II.
Den samlede internationale militære tilstedeværelse  

 i Irak finder sted på grundlag af samtykke fra den irakiske regering.
Det  

 folkeretlige grundlag for den multinationale sikringsstyrkes tilstedeværelse  

 i  

 Irak udgøres således af den irakiske regerings anmodning og bemyndigelsen i  

 FNs Sikkerhedsråds resolution 1546 af 8. juni 2004 som forlænget ved  

 resolution 1637 af 8. november 2005. Grundlaget for NATOs  

 træningsmission i  

 Irak er en anmodning fra den irakiske regering.
 Det danske bidrag til den multinationale sikringsstyrke  

 i Irak vil  som alle øvrige udenlandske tropper  være undergivet  

 folkeretten,  

 herunder den humanitære folkeret.
III.
Den multinationale sikringsstyrkes opgaver er  

 uændrede, jf.
FNs Sikkerhedsråds resolution 1546 og de dertilhørende  

 breve fra  

 den daværende irakiske premierminister og USAs daværende  

 udenrigsminister til  

 formanden for Sikkerhedsrådet, ligesom Sikkerhedsrådets bemyndigelse til at  

 anvende alle nødvendige foranstaltninger, herunder brug af væbnet magt, til  

 at  

 bistå med opretholdelse af stabilitet og sikkerhed i landet, herunder  

 bekæmpelse af terrorisme, står ved magt.
 Den  

 multinationale sikringsstyrke har p.t. deltagelse af  

 Albanien, Armenien,  

 Australien, Azerbajdjan, Bosnien, Danmark, El Salvador, Estland, Georgien,  

 Italien, Japan, Kasakhstan, Letland, Litauen, Makedonien, Mongoliet, Polen,  

 Rumænien, Slovakiet, Storbritannien, Sydkorea, Tjekkiet og USA.
 Det danske styrkebidrag er sammensat i overensstemmelse  

 med målsætningen om at overdrage ansvaret for sikkerhedsvaretagelsen til  

 irakerne i takt med, at de er i stand til at påtage sig denne opgave og har  

 derfor en indbygget fleksibilitet mellem udnyttelse af ressourcer til direkte  

 sikkerhedsopgaver, monitoreringsopgaver, støtte til træning og uddannelse af  

 irakiske sikkerhedsstyrker samt støtte til den civile genopbygningsindsats.
Det samlede danske militære bidrag til Irak omfatter i  

 alt ca. 530 personer.
Fokus for den danske styrke vil i stigende grad rettes  

 mod træning og uddannelse af irakiske sikkerhedsstyrker og støtte til den  

 civile genopbygningsindsats.
Styrken vil fortsat kunne indsættes mod  

 sikkerhedsmæssige trusler.
Behovet for en selvstændig dansk bataljonsstruktur  

 i  

 det sydlige Irak vil løbende blive vurderet i koordination med irakerne og de  

 øvrige koalitionspartnere og udviklingen i den overordnede struktur for den  

 internationale militære tilstedeværelse.
Det nuværende danske styrkebidrag til den multinationale  

 styrke i Irak består af en bataljon på ca. 490 personer.
Bataljonen indgår i  

 den britiske brigade, som er underlagt den britisk-ledede division i det  

 sydøstlige Irak.
Bataljonen er sammensat af et panserinfanterikompagni, en  

 spejdereskadron,  

 et stabs- og logistikkompagni, et ingeniørdetachement, et  

 militærpolitidetachement, en sanitetsdeling, en støtte- og samtænkningsenhed  

 vedrørende militær støtte til genopbygningsindsatsen, et nationalt  

 støtteelement  

 samt stab og stabsofficerer, herunder et mindre antal officerer ved den  

 britiske brigade og division.
Et bidrag fra Litauen på ca. 55 personer  

 forventes fortsat tilknyttet den danske bataljon.
Endvidere forventes et  

 britisk kompagni fortsat underlagt den danske bataljon.
Yderligere bidrages  

 med  

 op til fem stabsofficerer til den multinationale division i det centralt  

 sydlige Irak.
Den danske bataljons træningsindsats omfatter dels  

 træning af de irakiske sikkerhedsstyrker, dels træning af det irakiske politi  

 og monitorering af de specielle enheder til beskyttelse af særlige  

 installationer  

 inden for det danske område.
Det er målsætningen at opbygge en brigade med  

 tre  

 irakiske bataljoner i Basra-provinsen.
Den danske styrke har  

 uddannelsesansvaret  

 for en af bataljonerne og støtter briterne i uddannelsen af de øvrige  

 bataljoner.
Endelig har Danmark imødekommet en anmodning om at udsende to  

 personer som hhv. næstkommanderende og assistent til koalitionens militære  

 uddannelsesenhed  

 i Irak.
For yderligere at styrke bataljonens dedikerede støtte  

 til genopbygningsindsatsen forstærkes den særlige støtteenhed, der pt.  

 omfatter  

 ca. 10 soldater, med ca. 35 personer, idet dette ikke forøger den samlede  

 størrelse af bataljonen.
Herudover vil andre dele af bataljonen fortsat  

 situationsbestemt kunne støtte de civile rådgivere i Basra i gennemførslen af  

 civile genopbygningsaktiviteter, herunder ikke mindst i form af logistik og  

 beskyttelse.
Et mindre antal soldater, pt. 10, specielt uddannede i  

 personbeskyttelse, er udsendt mhp. beskyttelse af den danske repræsentation i  

 Bagdad.
Forsvaret bidrager desuden med den nødvendige beskyttelse af den  

 danske  

 styringsenhed i Basra, pt. 10 personer.
 I forbindelse med udsendelse af danske politifolk til  

 det sydlige Irak for at bistå med træning af det irakiske politi samt i takt  

 med  

 udsendelse af civile rådgivere til støtte for genopbygningsindsatsen vil  

 indkvartering,  

 logistik og beskyttelse blive koordineret med det danske styrkebidrag.
Den irakiske premierminister har anmodet NATO om hjælp  

 vedrørende træning af irakiske sikkerhedsstyrker.
En sådan træningsindsats er  

 nu iværksat.
Regeringen agter at fortsætte, og hvor muligt, at øge støtten  

 til  

 NATOs træningsmission, i det omfang NATO har behov herfor og i lyset af  

 Danmarks  

 øvrige indsats i Irak.
Pt. bidrager Danmark med ca. 20 personer, hvilket pt.  

 svarer til godt 10 pct. af træningsmissionen.
 FNs Sikkerhedsråds resolution 1637 vedtaget den 8.  

 november 2005 bekræfter FNs bistandsmission til Irak (UNAMI).  

 Regeringen har  

 imødekommet FNs anmodning om at besætte posten som assisterende  

 militærrådgiver ved UNAMI for en periode på 12 måneder med udsendelse 23.  

 november  

 2005. Regeringen vil søge at identificere yderligere relevant støtte til  

 UNAMI.
Som led i de løbende overvejelser vedr. den  

 internationale tilstedeværelse i Irak er USA og Storbritannien ved at  

 etablere  

 Provincial Reconstructions Teams (PRTer) i Irak.
Der er ikke tale om et  

 fast  

 koncept, og PRTerne vil i hvert tilfælde skulle tilpasses situationen i  

 de  

 enkelte provinser i Irak.
USA er ved at opbygge PRTer i det nordlige  

 Irak,  

 mens Storbritannien har besluttet at oprette PRTer i det sydlige Irak i  

 2006.  

 Der er tale om civile-militære teams, der bl.a. skal bistå med at oparbejde  

 administrativ kapacitet i de enkelte provinser.
IV.
Regeringen finder, at der er behov for et stærkt  

 internationalt engagement i støtten til opbygningen af et demokratisk,  

 økonomisk og socialt levedygtigt irakisk samfund.
Regeringen ønsker derfor at  

 fortsætte støtten til en styrket FN, EU og NATO indsats, hvor det er muligt.
FNs bistandsmission til Irak (UNAMI) har fortsat en  

 ledende rolle med hensyn til økonomisk udvikling og den politiske proces,  

 herunder gennemførelse af valg, sikring af menneskerettighederne og bidrag  

 til  

 koordination af genopbygningsbistanden.
UNAMIs provinskontor i Basra er  

 oprettet  

 med 12 permanente FN-ansatte og vil gradvis blive styrket.  

 For at sikre UNAMI den nødvendige mobilitet i  

 operationsområdet, vil der kunne være behov for at bistå med transport og  

 beskyttelse efter anmodning fra FN.
Den danske styrke vil i muligt omfang  

 kunne  

 bidrage til løsningen af sådanne opgaver.
Danmark har desuden bidraget til  

 FNs  

 arbejde i Irak gennem FNs Irak-fond, hvortil et bidrag på 20 mio. kr.  

 er blevet  

 givet til støtte til folkeafstemningen i oktober og parlamentsvalget i  

 december  

 2005. Et yderligere bidrag på 15 mio. kr. er planlagt til FNs  

 Højkommissariat  

 for Flygtninges (UNHCR) arbejde med flygtninge og internt fordrevne.
Danmark  

 har med disse bidrag samt tidligere FN-bidrag opnået medlemskab af Den  

 Internationale  

 Udviklingsfond for Irak.
EUs samlede engagement i Irak er under udbygning.
Den  

 21. september 2005 vedtog EU og den irakiske regering en fælles erklæring om  

 gennemførelse af en politisk dialog, hvor bl.a. menneskerettighedsaspektet er  

 indeholdt.
EU er ved at etablere et repræsentationskontor i Bagdad med åbning  

 i  

 første halvdel af 2006. EU har via fællesskabsbistanden ydet mere end 500  

 mio.  

 euro til genopbygningsindsatsen i Irak, hvoraf størstedelen af midlerne er  

 givet som bidrag til fonde administreret af FN og Verdensbanken.
Den 1. juni  

 2005 iværksattes EUs polititræningsprojekt for Irak (EUJUST LEX).  

 Projektet  

 støtter opbygningen af retsvæsenet i Irak og styrker det tværfaglige  

 samarbejde  

 mellem dommere, politi og kriminalforsorg.
Missionens mandat udløber den 31.  

 maj  

 2006, men ventes at blive forlænget på baggrund af anmodning fra de irakiske  

 myndigheder.
Danmark gennemfører i samarbejde med de nordisk-baltiske lande  

 to  

 kurser og vil fortsat spille en aktiv rolle i forbindelse med gennemførelsen  

 af  

 EUJUST LEX.
V.
Den 15. juni 2005 tiltrådte Folketingets finansudvalg  

 en bevilling på 250 mio. kr. til anden fase af den danske bistand til Irak i  

 perioden 2005-2008. Den fremtidige indsats vil bygge videre på de  

 aktiviteter,  

 som trods de vanskelige forhold er blevet igangsat i løbet af de foregående  

 to  

 år, bl.a. med fokus på  

 fremme af  

 menneskerettigheder og demokrati,  

 retssektorreformer,  

 mindre  

 infrastrukturprojekter, samt  

 humanitær  

 bistand.
Derudover er støtten til  

 landbrugssektoren  

 og  

 nærområdeindsatsen  

 til hjemvendende flygtninge og internt fordrevne blevet opprioriteret.  

 Tilrettelæggelsen  

 af den danske bistandsindsats sker i samarbejde med de irakiske myndigheder,  

 og  

 Danmark arbejder aktivt på at styrke de nationale koordinationsmekanismer  

 under  

 irakisk ledelse.
Den irakiske regering fremlagde i oktober 2004 den første  

 nationale udviklingsstrategi, som løbende er blevet revideret.
I den  

 praktiske  

 gennemførelse af den danske bistand tilstræbes størst mulig brug af irakiske  

 strukturer og samarbejdspartnere bl.a. for at sikre den nødvendige  

 bæredygtighed af projekterne, også selvom det kan være med til at nedsætte  

 gennemførelseshastigheden.
Den anden fase af bistandsindsatsen fokuserer på  

 projekter i Basra-området, som kommer lokalbefolkningen til gavn og styrker  

 det  

 økonomiske grundlag.
Blandt aktiviteterne kan fremhæves den opprioriterede  

 landbrugsindsats, som er koncentreret om tre større kunstvandingsprojekter  

 med  

 henblik på at øge dyrkningsarealerne for indbyggerne i flere af de største  

 byer  

 i Basra-provinsen.
Samtidig støtter Danmark en bred vifte af mindre  

 projekter,  

 som er udvalgt af de demokratisk valgte distriktsråd i provinsen.
På  

 menneskerettighedsområdet gennemfører bl.a.
Dansk Institut for  

 Menneskerettigheder  

 og Det Internationale Torturrehabiliteringscenter (IRCT) konkrete  

 projektaktiviteter i Basra.
De humanitære indsatser vil bl.a. omfatte  

 reintegration  

 af flygtninge og internt fordrevne, mine- og ammunitionsrydning, samt  

 rehabilitering af infrastruktur f.eks. drikkevandsforsyning.
 Danmark vil endvidere bidrage med ca. 250 mio. kr. til  

 gældslettelse til Irak i medfør af den aftale Danmark har indgået i  

 Paris-klubben sammen med de øvrige vestlige kreditorer i 2004.
Gennem fortsatte nærområdeindsatser er det målet at  

 styrke muligheden for flygtninge og internt fordrevnes mulighed for at vende  

 hjem, samt hjælpe de lokalsamfund, hvor de er bosat.
På kort sigt vægtes det  

 at  

 dække akutte behov for assistance, f.eks. modtagelse og rådgivning i  

 forbindelse med fundamentale hygiejne- og sanitetsforhold.
Regeringen har  

 foreslået  

 de kompetente irakiske myndigheder at der indgås en aftale om tilbagetagelse  

 af  

 irakiske statsborgere.
Den danske udlændingeattaché i Bagdad er i løbende  

 kontakt med de irakiske myndigheder med henblik på at opnå en aftale.
Der  

 arbejdes endvidere på en række projekter, der kan fremme mulighederne for en  

 tilbagetagelsesaftale.
Danmark har således fremsat en række tilbud, der  

 sigter  

 mod at bidrage til genopbygningen af det irakiske samfund, og som vil kunne  

 iværksættes i forbindelse med indgåelse af en tilbagetagelsesaftale.  

 Tilbudene  

 omfatter bl.a. rådgivning, repatrieringsstøtte og opkvalificering m.v. af  

 herboende irakere, der er i udsendelsesposition, og nærområdeindsats til de  

 områder, hvortil der repatrieres.
Danmark styrker sin polititræningsindsats i 2006 som et  

 vigtigt bidrag til den civile genopbygningsproces.
Bl.a. øges støtten til  

 træning af det irakiske politi i menneskerettigheder, og der laves forsøg med  

 mønsterpolitistationer.
Projektmonitoreringen styrkes, ligesom den danske  

 træningsindsats vil blive flyttet fra træningsakademiet til de enkelte  

 politistationer, herunder som en mentorordning.
Sikkerhedsrisikoen for de  

 udsendte rådgivere minimeres gennem den militære understøttelse af projektet  

 i  

 form af den logistik og beskyttelse, som ydes af styrkebidraget.
Som en integreret del af politiprojektet udsendes en  

 højtstående dansk polititjenestemand som rådgiver til koalitionens centrale  

 koordinationsenhed vedr. polititræning i Bagdad for at gøre tjeneste i det  

 irakiske indenrigsministerium.
Der er desuden udsigt til, at en dansk  

 polititjenestemand vil kunne indsættes som leder af træningen i Basra Nord og  

 dermed indgå i den koordinationsgruppe, der leder polititræningen i  

 Basra-provinsen.
Aktiviteterne er samstemt med det britiske  

 polititræningsprojekt  

 og aftalt med de irakiske myndigheder.
 Polititræningsprojektet vil blive gennemgået i  

 forbindelse med den Irak-analyse, der forudses gennemført i foråret 2006.
VI.
Samtænkning mellem civile og militære indsatser vil  

 fortsat blive opprioriteret i den sydlige del af Irak.
Samtænkningsindsatsen består grundlæggende af to dele.  

 Den ene del vil fortsat være militærets understøttelse af den civile danske  

 genopbygningsindsats.
Denne understøttelse har afgørende betydning for  

 gennemførslen af de danske bistandsaktiviteter.
Blandt de centrale  

 støttefunktioner kan fremhæves (i) tilstedeværelsen af beskyttelse til  

 styringsenheden i Basra by, (ii) indkvartering, beskyttelse og transport af  

 korttidsrådgivere ved bataljonen, (iii) indkvartering, beskyttelse og  

 transport  

 af langtidsrådgivere ved bataljonen henset til sikkerhedsforholdene i Basra  

 by,  

 (iv) bidrag til dataindsamling til brug for bistandsprojekter, (v) bidrag til  

 monitorering af civile projekter.
Den anden del af samtænkningsindsatsen vil  

 fortsat være bataljonens facilitering af projekter.
Forsvaret har siden 2003  

 brugt ca. 10 mio. kr. til bl.a. genoprettelse af vand og elforsyning,  

 sundheds-  

 og uddannelsesprojekter samt mindre infrastrukturarbejder.
Samlet har  

 Forsvaret  

 fået tildelt ca. 14,5 mio. kr. fra Udenrigsministeriet samt en yderligere  

 ramme  

 for 2006 på 5 mio. kr.
Flere midler kan overføres ved anmodning herom.
For at styrke samtænkning mellem den civile og militære  

 indsats er der etableret en særlig støtte- og samtænkningsenhed under den  

 danske  

 bataljon med henblik på at understøtte den danske genopbygningsindsats.  

 Enheden  

 er en nydannelse i relation til forsvarets normale kerneopgaver.
Enheden er  

 dedikeret til planlægning og gennemførelse af samtænkningsindsatsen i området  

 og omfatter pt. ca. 10 personer.
Som led i opprioriteringen af samtænkningen  

 af  

 militære og civile indsatser forstærkes den særlige støtte- og  

 samtænkningsenhed fra februar 2006 med yderligere kapacitet til at facilitere  

 genopbygningsprojekter samt dedikerede sikrings-, eskorte- og  

 transportelementer.
I alt forstærkes støtte- og samtænkningsenheden med ca.  

 35  

 personer til i alt ca. 45 personer, idet dette ikke forøger den samlede  

 størrelse af bataljonen.
Herudover vil andre dele af bataljonen fortsat  

 situationsbestemt  

 kunne støtte den danske genopbygningsindsats i det sydlige Irak, herunder  

 ikke  

 mindst i form af logistik og beskyttelse.
Der vil fortsat være udsendt en  

 civil  

 rådgiver fra Udenrigsministeriet til bataljonen for at bistå med rådgivning  

 om  

 samtænkningsprojekter.
Regeringen vil fortsat bistå danske NGOer, som  

 vurderer, at det er muligt for dem at arbejde i Irak.
Regeringen vil  

 ligeledes  

 undersøge mulighederne for at bistå dansk erhvervsliv, i takt med at  

 sikkerhedssituationen måtte tillade det og under hensyntagen til en effektiv  

 anvendelse af danske ressourcer.
VII.
Indsættelsen af de danske militære bidrag i Irak er  

 forbundet med risiko.
Forsvarets Efterretningstjeneste har afgivet følgende  

 vurdering af situationen i Irak:
Truslen for angreb mod danske styrker, herunder  

 terrortruslen vurderes som høj i det sydlige Irak og meget høj i det centrale  

 Irak.
Truslen fra civile uroligheder og sabotage mod danske styrker vurderes  

 som middel.
Den landmilitære minefare og faren fra ueksploderet ammunition  

 vurderes som middel til høj alt efter område.
Truslen mod lufttransport af  

 danske styrker i irakisk luftrum varierer fra lav til høj, afhængig af  

 flyvehøjde og område.
Modstandsgrupper angriber hyppigt med improviserede  

 sprængladninger, fortrinsvis i form af vejsidebomber.
Truslen fra denne type  

 angreb vil fortsætte og er ligesom for øvrige angreb høj i det sydlige Irak  

 og  

 meget høj i det centrale Irak.
En række grupperinger og organisationer i Irak  

 gennemfører omfattende spionage mod den multinationale styrke, herunder den  

 danske  

 styrke i Basra-provinsen.
Spionagen foretages primært af irakiske  

 oprørsgrupper,  

 kriminelle organisationer, visse militser og stammer samt udenlandske  

 efterretningstjenester.
Truslen fra spionage mod de danske styrker i Irak  

 vurderes derfor som høj.
Truslen fra biologiske og kemiske kampstoffer  

 vurderes  

 som lav, mens truslen fra terrorgruppers egenfremstillede biologiske og  

 kemiske  

 giftstoffer vurderes som middel.
Truslen mod danske enheder i form af  

 organiseret kriminalitet, der også kan omfatte gidseltagning, vold og brug af  

 håndvåben, vurderes at være middel. VIII.  

 Forsvarets personel vil under udsendelsen  

 være omfattet af forsvarets særlige erstatnings- og godtgørelsesordning.  

 Forsvarets personel vil under udseendelsen være omfattet af den reviderede  

 Coalition Provisional Authority Order number 17 (revised) af 27.  

 juni 2004  

 vedrørende statusforhold.
IX.
Da dele af det danske militære bidrag vil indgå i en  

 indsats, hvor der kan blive tale om anvendelse af militære magtmidler anmodes  

 om Folketingets samtykke under henvisning til grundlovens § 19,  

 stk. 2.
 Henset til a) anmodningen fra FNs Sikkerhedsråd og den  

 irakiske regering, b) vigtigheden af støtte til den fortsatte politiske  

 proces  

 i Irak, herunder regeringsdannelsen og forsoningsprocessen, c) ønsket om at  

 etablere et fredeligt og stabilt Irak, d) vigtigheden af fortsat støtte til  

 den  

 civile genopbygning samt e) vigtigheden af støtte til opbygning af de  

 irakiske  

 sikkerhedsstyrker foreslår regeringen, at der træffes beslutning om  

 forlængelse  

 af det danske militære bidrag til bl.a. en multinational sikringsstyrke i  

 Irak  

 frem til 1. juli 2006. Såfremt det skulle vise sig hensigtsmæssigt at  

 forlænge  

 bidraget yderligere, agter regeringen at forelægge sagen for Folketinget.  

 Såfremt det i øvrigt skulle vise sig hensigtsmæssigt at justere bidraget,  

 herunder ansvarsområdet væsentligt, eller såfremt der i øvrigt skulle ske en  

 væsentlig ændring i opgavernes karakter eller det folkeretlige grundlag for  

 sikringsstyrkens tilstedeværelse, vil regeringen rådføre sig med Det  

 Udenrigspolitiske Nævn herom eller om nødvendigt på ny forelægge sagen for  

 Folketinget.
X.
Merudgiften ved fortsat udsendelse af det danske  

 militære bidrag til Irak vurderes samlet at udgøre ca. 175 mio. kr. for en  

 fem  

 måneders periode, der afholdes over finanslovens § 35.11.26.10., reserve  

 til merudgifter forbundet med forsvarets internationale operationer.
