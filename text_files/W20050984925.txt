 Medlemmet drev selvstændig virksomhed som  

 hovedbeskæftigelse indtil 31. marts 2001, hvor han fik lønarbejde på fuld  

 tid.
 Der blev vedtaget likvidation af medlemmets  

 anpartsselskab 4. januar 2002, og selskabet blev opløst den 9. december 2002  

 efter likvidation.
 Arbejdsdirektoratet fandt, at timerne med  

 lønarbejde ikke kunne medregnes til opfyldelse af beskæftigelseskravet før  

 likvidationen.
 Direktoratet henviste til reglerne om  

 beskæftigelseskrav, dagpengeperiode og aktivperiode, hvorefter  

 beskæftigelseskravet  

 kan opfyldes ved sammenlægning af arbejde ved selvstændig hovedbeskæftigelse  

 med lønarbejde, der lå forud for eller efter ophøret med  

 virksomhedsudøvelsen.
 A-kassen gjorde opmærksom på spørgsmålet om  

 at omdanne virksomheden til bibeskæftigelse ved lønarbejde.
 Direktoratet anførte hertil, at bestemmelsen  

 herom kun kunne anvendes i forbindelse med ledighed og ikke i alle andre  

 situationer.
 Ankenævnet fandt, at det ved ophøret med  

 lønarbejde ved overgang til efterløn skulle vurderes, om virksomheden var  

 omdannet til bibeskæftigelse.
 Det var ikke en betingelse for påbegyndelse  

 af optjening til skattefri præmie, at der havde været tale om tilmelding som  

 ledig før overgang til efterløn.
 I denne relation måtte overgang fra  

 lønarbejde til efterløn således sidestilles med ophør med lønarbejde og  

 tilmelding som ledig.
 Ankenævnet fandt, at den selvstændige  

 virksomhed var omdannet til alene at være bibeskæftigelse på baggrund af  

 medlemmets lønarbejde på fuld tid fra 1. april 2001, hvorfor lønarbejdet  

 kunne medregnes  

 til optjening af beskæftigelseskravet og dermed optjening til skattefri  

 præmie.
 Da den selvstændige virksomhed blev anset for  

 omdannet til alene at være bibeskæftigelse, kunne det forhold, at  

 virksomheden  

 først ophørte ved likvidation den 9. december 2002, ikke få den betydning, at  

 arbejdstimer ved lønarbejde først kunne medregnes fra denne dato.
 Medlemmets arbejdstimer med lønarbejde fra  

 den 1. april 2001 kunne således medregnes til optjening af  

 beskæftigelseskravet  

 og dermed til optjening til skattefri præmie.
 Ankenævnet ændrede således  

 Arbejdsdirektoratets afgørelse.
Selvstændig  

 væsentligt omfang, beskæftigelseskrav, ikke sammen lægge med lønarbejde før  

 1/7  

 2003, skattefri præmie, tidspunkt for ophør Ankenævnet har behandlet Deres klage på møde.
Nævnet traf denne A F G Ø R E L S  

 E Deres arbejdstimer med lønarbejde fra den 1. april 2001  

 kan medregnes til optjening af beskæftigelseskravet og dermed til optjening  

 til  

 skattefri præmie.
B E G R U N D E L S E Ankenævnet lægger til grund, at De efter at have fået  

 efterlønsbevis den 5. marts 1999 drev selvstændig virksomhed i væsentligt  

 omfang indtil den 31. marts 2001, og at De den 1. april 2001 påbegyndte  

 lønarbejde på fuld tid.
 Ankenævnet lægger videre til grund, at De fortsatte med  

 lønarbejdet indtil den 1. juli 2004, hvor De overgik til efterløn.
 Ankenævnet finder, at det ved Deres ophør med  

 lønarbejde ved overgangen til efterløn skal vurderes, om De har omdannet  

 Deres  

 selvstændige virksomhed til alene at være bibeskæftigelse.
 Det er ikke en betingelse for påbegyndelse af optjening  

 til skattefri præmie, at der har været tale om tilmelding som ledig før  

 overgangen til efterløn.
 I relation til optjening til skattefri præmie må  

 overgang fra lønarbejde til efterløn således sidestilles med ophør med  

 lønarbejde og tilmelding som ledig.
 Derfor skal der ved overgang til efterløn i denne  

 situation tages stilling til anvendelse af bestemmelserne om ophør med  

 udøvelse  

 af selvstændig virksomhed som hovedbeskæftigelse.
 Ankenævnet finder, at da De havde lønarbejde på fuld  

 tid fra den 1. april 2001 til den 1. juli 2004, opfylder De betingelsen om at  

 have haft lønarbejde i en tid, der sammenlagt svarer til fagets fulde,  

 sædvanlige arbejdstid i mindst 52 uger inden for de seneste 65 uger  

 umiddelbart  

 forud for ophøret med lønarbejdet.
 Ankenævnet finder således, at Deres selvstændige  

 virksomhed er omdannet til alene at være bibeskæftigelse på baggrund af Deres  

 lønarbejde på fuld tid fra den 1. april 2001, hvilket indebærer, at  

 lønarbejdet  

 kan medregnes til optjening af beskæftigelseskravet og dermed optjening til  

 skattefri præmie.
 Da den selvstændige virksomhed anses for omdannet til  

 alene at være bibeskæftigelse, kan det forhold, at virksomheden først ophørte  

 ved likvidation den 9. december 2002, ikke få den betydning, at arbejdstimer  

 ved lønarbejde først kan medregnes fra denne dato.
R E G L E R Ankenævnet henviser til lov om arbejdsløshedsforsikring  

 m.v., jf. lovbekendtgørelse nr. 712 af 19. juli 2000 § 74 k, stk. 1,  

 Arbejdsdirektoratets bekendtgørelse nr. 594 af 22. juni 2001 om fleksibel  

 efterløn som ændret ved bekendtgørelse nr. 1208 af 18. december 2002 § 11,  

 stk.  

 1 og 2, Direktoratet for Arbejdsløshedsforsikringens bekendtgørelse nr. 1355  

 af  

 20. december 2000 om beskæftigelseskrav, dagpengeperiode og aktivperiode § 2,  

 stk. 1, og § 5, stk. 1, samt Arbejdsdirektoratets bekendtgørelse nr. 165 af  

 13.  

 marts 2001 om ophør med udøvelse af selvstændig virksomhed som  

 hovedbeskæftigelse  

 § 3, stk. 1, og § 18.
 Ankenævnet ændrer således Arbejdsdirektoratets  

 afgørelse af 21. september 2004.
På ankenævnets vegne Eva L.
Danielsen fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsløshedskassen Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 Det fremgår af sagen, at De fik udstedt efterlønsbevis  

 med virkning fra den 5. marts 1999.
De oplyste den 7. maj 2004 på en blanket om omfanget af  

 arbejdet i den selvstændige virksomhed, at De havde drevet selvstændig  

 virksomhed som hovederhverv fra 1970 til 31. marts 2001. De oplyste, at  

 virksomheden havde været et ApS.
De havde arbejdet i virksomheden i 37 timer  

 om  

 ugen.
 Det fremgår af Deres lønsedler, at De har været ansat  

 på X på fuld tid siden 1. april 2001.
Det fremgår af en udskrift fra Erhvervs- og  

 Selskabsstyrelsen om virksomheden   ApS, at der blev vedtaget likvidation den  

 4. januar 2002, at advokat   tiltrådte som likvidator, og at selskabet blev  

 tegnet af likvidator.
Selskabet blev opløst efter likvidation den 9. december  

 2002.
 De ansøgte den 7. maj 2004 om at overgå til efterløn  

 fra den 1. juli 2004.
 A-kassen traf den 13. juli 2004 afgørelse om, at  

 løntimerne for perioden fra den 1. april 2001 til den 8. december 2002 ikke  

 kunne tælle med til beskæftigelseskravet, da De først var endeligt og varigt  

 ophørt som selvstændig erhvervsdrivende den 9. december 2002, hvor Deres  

 selskab blev tvangsopløst.
De klagede med brev af 22. juli 2004 over a-kassens  

 afgørelse.
De skrev, at De havde været lønmodtager i Deres eget ApS i 15 år  

 indtil den 31. marts 2001, hvor et stort firma tog Deres kunder, hvorefter  

 der  

 ikke mere var indtjeningsmuligheder i Deres ApS.
De søgte arbejde som  

 lønmodtager  

 fra den 1. april 2001 til den 1. juli 2004. Da der ikke havde været  

 indtjening  

 i Deres ApS fra den 1. april 2001 til den 1. juli 2004, mente De Dem  

 berettiget  

 til 12 præmieportioner, da det umuligt kan være rigtigt, at Deres ApS, der  

 var  

 sendt til likvidation, kan være Deres hovederhverv.
 A-kassen skrev den 29. juli 2004 til Dem med en uddybet  

 begrundelse for afgørelsen.
A-kassen oversendte den 29. juli 2004 sagen til  

 direktoratet. Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 21. september 2004 denne  

 afgørelse:
 Timer fra lønarbejde fra den 1. april 2001 til den 9.  

 december 2002 kan ikke regnes med til optjening af beskæftigelseskravet.
Begrundelse Det er en konsekvens af afgørelsen, at løntimerne i  

 perioden fra den 1. april 2001 til den 9. december 2002 dermed ikke kan  

 bruges  

 til optjening af timer til 2-års-kravet og til den skattefri præmie.
 Grunden til, at løntimerne i den nævnte periode ikke  

 kan bruges til optjening af beskæftigelseskravet, er, at De ikke har opfyldt  

 betingelserne for ophør med Deres selvstændige virksomhed før den 9. december  

 2002.
 Reglerne om ophør står i bekendtgørelse nr. 850 af 16.  

 oktober 2002 om ophør med udøvelse af selvstændig virksomhed som  

 hovedbeskæftigelse.
 Det fremgår af bekendtgørelsens § 3, stk. 1, at man kan  

 anses for ophørt, når virksomheden er endeligt overdraget eller lukket.
 Deres virksomhed kan først anses for endeligt lukket på  

 det tidspunkt, hvor ApSet er blevet likvideret og dermed ikke længere  

 eksisterer.  

 Det forhold, at der ikke har været aktivitet i virksomheden siden den 1.  

 april  

 2001, gør ikke, at De kan anses for ophørt fra et tidligere tidspunkt end den  

 9. december 2002. Først når man opfylder betingelserne for ophør i ovennævnte  

 bekendtgørelse,  

 kan man anses for ophørt i arbejdsløshedsforsikringslovens forstand.
 Vedrørende medregning af arbejdstimer til  

 beskæftigelseskravet fremgår det af den dagældende bekendtgørelse nr. 1355 af  

 20. december 2000 om beskæftigelseskrav, dagpengeperiode og aktivperiode § 5,  

 stk. 1, at selvstændig virksomhed kan medregnes til opfyldelse af  

 beskæftigelseskravet, hvis virksomheden har været udøvet i væsentligt omfang.  

 Af samme bekendtgørelses § 2, stk. 1, fremgår det, at beregning af  

 beskæftigelseskravet foretages på baggrund af løntimer i et sædvanligt  

 beskæftigelsesforhold.
Ifølge praksis kunne man ikke medregne lønarbejde til  

 opfyldelse af beskæftigelseskravet, så længe man ikke var ophørt med  

 virksomheden.
Denne praksis fremgår modsætningsvis af vejledningen til  

 ovennævnte bekendtgørelse punkt 1.4., hvor der står, at beskæftigelseskravet  

 kan opfyldes ved at sammenlægge arbejde ved selvstændig hovedbeskæftigelse  

 med  

 lønarbejde, der ligger forud for eller efter ophøret med  

 virksomhedsudøvelsen.
Da De først den 9. december 2002 opfyldte betingelserne  

 for at være ophørt med den selvstændige virksomhed, kunne De først fra dette  

 tidspunkt medregne Deres løntimer til opfyldelse af beskæftigelseskravet og  

 dermed til opfyldelse af 2-års-reglen og timer til den skattefri  

 præmie. 3. Klagen til  

 ankenævnet De skrev den 23. september 2004:
 Jeg ønsker at anke afgørelsen fra Arbejdsdirektoratet,  

 der siger, at jeg ikke kan optjene timer til den skattefri præmie fra den 1.  

 april 2001 til den 9. december 2002.
Jeg er bekendt med A-kassens synspunkter. Arbejdsløshedskassen sendte den 30. september 2004  

 Deres klage til Arbejdsdirektoratet og skrev:
 Vort medlem påklager Arbejdsdirektoratets afgørelse.  

 Arbejdsløshedskassen medsender medlemmets klage.
Medlemmet har anmodet Arbejdsløshedskassen om at være  

 behjælpelig med klagen, idet Arbejdsdirektoratet i deres afgørelse af 21.  

 september 2004 ikke kommenterer a-kassens bemærkninger/indstilling til at  

 dispensere fra gældende regelsæt Arbejdsdirektoratet fastholder, at medlemmet tidligst  

 anses for ophørt som selvstændig erhvervsdrivende pr. den dato, hvor den  

 selvstændige virksomhed er tvangsopløst, jf. fuldstændig rapport fra  

 Erhvervs-  

 og Selskabsstyrelsen.
 Ifølge Erhvervs- og Selskabsstyrelsen er selskabet  

 opløst efter likvidation pr. 9/12 2002.
 Arbejdsløshedskassen har i sin oversendelsesskrivelse  

 til Arbejdsdirektoratet henledt opmærksomheden på, at medlemmet for perioden  

 1.  

 april 2001 til den 9. december 2002 kan dokumentere mere end 1924  

 arbejdstimer  

 inden for en isoleret periode på 65 uger.
 I skrivelse af 29/7 2004 fremfører Arbejdsløshedskassen  

 følgende synspunkter, som vi anmoder Arbejdsdirektoratet om at medtage i  

 deres  

 afgørelse/vurdering:
1. Arbejdsomfanget i den selvstændige virksomhed  

 reduceres væsentligt pr. 1. april 2001, hvor medlemmet påbegynder  

 lønmodtagerbeskæftigelse.
Momsregnskab fra Told og Skat vil kunne bekræfte  

 påstanden om, at arbejdsomfanget i den selvstændige virksomhed reduceres.
2. Medlemmet kan dokumentere 1924 lønmodtagertimer  

 inden for en isoleret periode på 65 uger.
Kan derfor fremføre påstand om, at  

 det væsentligste indtægtsgrundlag efter den 1. april 2001 findes via  

 lønindkomsten.
 3. Medlemmet har ikke råderet over anpartsselskabet pr.  

 4. januar 2002, hvor advokat   tiltræder som likvidator for selskabet.
 4. Det er arbejdsløshedskassens opfattelse, at  

 medlemmet ud fra en konkret vurdering har ændret status (fra hoved- til  

 bibeskæftigelse), idet medlemmet kan dokumentere 1924 lønmodtagertimer  

 indenfor  

 perioden 1. april 2001 og frem til den 9. december 2002, hvor selskabet  

 likvideres.
Arbejdsdirektoratet har i skrivelse af 21/9 2004  

 redegjort for, hvorfor løntimerne for perioden 1. april 2001 til den 9.  

 december 2002 ikke kan bruges til optjening af timer til 2 års kravet og  

 dermed  

 den skattefri præmie.
Baggrunden herfor er, at medlemmet ikke opfylder  

 betingelserne for ophør med den selvstændige virksomhed før den 9. december  

 2002.
Arbejdsdirektoratet tager ikke stilling til, hvorvidt  

 beskæftigelsesperioden kan bruges til at omgøre den selvstændige virksomhed  

 fra  

 hoved- til bibeskæftigelse! Arbejdsløshedskassen er bekendt med, at omdannelsen af  

 den selvstændige virksomhed (fra hoved- til bibeskæftigelse) først anses for  

 en  

 realitet på det tidspunkt, hvor medlemmet melder sig ledig og samtidig  

 opfylder  

 beskæftigelseskravet på 52 uger inden for de seneste 65 uger.
Heraf  

 konkluderes, at beskæftigelsen  

  

 aldrig  

 anses for opfyldt på andre tidspunkter  

 end i de seneste 65 uger, der ligger umiddelbart forud for ledigmeldelsen.  

 Idet  

 medlemmet ikke anmoder om dagpenge den 9. december 2002, vil  

 Arbejdsdirektoratet ikke anse virksomheden for omgjort fra hoved- til  

 bibeskæftigelse.
 Det faktum, at medlemmet ikke søger om dagpenge den 9.  

 december 2002, bør ikke føre til anden konklusion end den, at virksomheden  

 anses for omgjort fra hoved- til bibeskæftigelse, hvilket vil medføre, at  

 samtlige lønmodtagertimer kan medtages til beskæftigelseskravet samt  

 opgørelse  

 af den skattefri præmie.
Det er vores opfattelse, at vægten ikke bør lægges på,  

 hvornår (hvilket tidspunkt) medlemmet anmoder om dagpenge, men derimod  

 hvorvidt  

 det kan sandsynliggøres, at aktivitetsniveauet i den selvstændige virksomhed  

 ikke har været stigende efter perioden, hvor medlemmet kan dokumentere 1924  

 lønmodtagertimer indenfor en isoleret periode på 65 uger.
Det er vores  

 opfattelse, at tidspunktet for anmodning om dagpenge skævvrider  

 retsgrundlaget for vore medlemmer.
 Det medlem, som anmoder om dagpenge umiddelbart efter  

 perioden på 1924 lønmodtagertimer indenfor 65 uger, har omgjort sin status  

 (fra  

 hoved- til bibeskæftigelse).
 Vælger medlemmet derimod at vente med ansøgning om  

 dagpenge til et senere tidspunkt, vil han fortsat bevare sin status som  

 selvstændig erhvervsdrivende (hovedbeskæftigelse). Derved bliver det ikke  

 lønmodtagertimerne, som vægter mest, når medlemmet (ved hjælp af  

 lønmodtagertimer) dokumenterer, at der er sket et skift i medlemmets  

 indtjeningsgrundlag (eksistensgrundlag) fra selvstændig virksomhedsdrift til  

 lønmodtagerbeskæftigelse.
Håber, at Arbejdsmarkedets Ankenævn vil medtage  

 vurdering af, om medlemmet har omgjort den selvstændige virksomhed, således  

 at  

 lønmodtagertimerne kan medgå til opgørelse af beskæftigelseskravet og dermed  

 den skattefri præmie. 4.  

 Arbejdsdirektoratets bemærkninger til klagen Arbejdsdirektoratet skrev den 5. oktober 2004:
 Direktoratet sender klage over afgørelse af 21.  

 september 2004.
 Der er ikke kommet nye oplysninger, der giver  

 direktoratet anledning til at ændre afgørelsen.
For så vidt angår a-kassens oversendelsesbrev af 30.  

 september 2004 skal det bemærkes, at direktoratet  

  

 har  

 medtaget de 4  

 punkter, som a-kassen nævner nederst på side 1, i den vurdering, som ligger  

 til  

 grund for direktoratets afgørelse af 21. september 2004. Dette fremgår da  

 også  

 af begrundelsen for afgørelsen.
For fuldstændighedens skyld skal direktoratet  

 her tage stilling til de enkelte punkter:
 Pkt.1.
 Det forhold, at arbejdsomfanget i virksomheden  

 reduceres væsentligt pr. 1. april 2001, er ikke i sig selv en ophørsgrund.  

 For  

 at anses for ophørt skal medlemmet opfylde en af ophørsgrundene i  

 bekendtgørelse  

 nr. 850 af 16. oktober 2002 om ophør med udøvelse af selvstændig virksomhed  

 som  

 hovedbeskæftigelse.
 Pkt. 2.
Hvis et medlem skal anses for at have omdannet sin  

 hovedbeskæftigelse til bibeskæftigelse, skal medlemmet opfylde § 20, stk. 2,  

 i  

 ovennævnte bekendtgørelse.
Dette er ikke tilfældet, idet medlemmet ikke har  

 været ledigt i perioden.
Det skal bemærkes at bestemmelsen i § 20, stk. 2, er en  

 undtagelse fra hovedreglen om, at virksomheden skal være endeligt lukket  

 eller  

 afhændet, før medlemmet kan anses for ophørt.
Betingelserne i bestemmelsen er  

 klare, idet medlemmet  

  

 umiddelbart forud for ledigheden  

 skal have haft  

 lønarbejde i tilsammen 52 uger inden for 65 uger.
Hvis dette er tilfældet,  

 kan  

 virksomheden anses for at være omdannet til bibeskæftigelse.
Bestemmelsen kan  

 således anvendes i forbindelse med medlemmets ledighed og ikke i alle andre  

 situationer.
 Pkt. 3.
 Hvis et medlem, der har drevet selvstændig virksomhed  

 som hovedbeskæftigelse, skal anses for ledig, skal virksomheden som  

 hovedregel  

 enten være overdraget eller lukket, jf. § 2 i ovennævnte bekendtgørelse.  

 Dette  

 sker for medlemmets virksomheds vedkommende først den 9. december 2002, hvor  

 selskabet bliver likvideret.
Det er direktoratets opfattelse, at medlemmet ikke kan  

 anses for afskåret fra fortsat at drive virksomheden (jf. undtagelsen i § 2,  

 stk. 2, i ovennævnte bekendtgørelse) fra et tidligere tidspunkt end den 9.  

 december 2002, fx fra den 4. januar 2002, hvor ledelsen fratrådte, og  

 selskabet  

 herefter blev tegnet af en advokat, idet likvidationen først er endelig, når  

 selskabet er opløst.
Det er under en igangværende likvidation muligt at  

 ophæve  

 likvidationen og genoptage driften af virksomheden, jf. § 62 i lov om  

 anpartsselskaber.
 Pkt. 4.
 Se ovenfor under pkt. 2.
Om a-kassens bemærkninger om dispensation Direktoratet har ikke truffet en egentlig afgørelse om  

 dispensation, idet vi har læst den pågældende passus i a-kassens  

 oversendelsesbrev af 29. juli 2004 som en anmodning om at ændre a-kassens  

 egen  

 afgørelse til gunst for medlemmet.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen. 5. Nyt efter  

 klagen Intet nyt.
6. Regler Lov om  

 arbejdsløshedsforsikring m.v., jf. lovbekendtgørelse nr. 712 af 19. juli 2000 § 53.  

  

 Ret  

 til dagpenge opnås efter 1 års medlemskab af en anerkendt  

 arbejdsløshedskasse.
Stk. 2.  

  

 Retten til at opnå dagpenge i den i § 52 a, stk. 1, og § 55, stk. 1 og 5,  

 nævnte periode er endvidere betinget af, at et fuldtidsforsikret medlem har haft beskæftigelse  

 som lønmodtager i en tid, som sammenlagt svarer til beskæftigelse i fagets  

 fulde, sædvanlige arbejdstid i mindst 52 uger inden for de sidste 3 år, eller  

 i  

 en tilsvarende periode har udøvet selvstændig erhvervsvirksomhed i væsentligt  

 omfang, Ved lov nr. 1035 af 17. december 2002 udgår  

 henvisningen til § 52 a, stk.1, hvorefter der alene henvises til § 55, stk. 1  

 og 3.
 § 57.
Stk. 3.  

  

 En  

 selvstændig erhvervsdrivende anses for ledig, når hans personlige arbejde i  

 virksomheden er ophørt mere end midlertidigt.
Nærmere regler om, hvornår en  

 selvstændig erhvervsdrivendes personlige arbejde i virksomheden anses for  

 ophørt mere end midlertidigt, fastsættes af direktøren for  

 Arbejdsløshedsforsikringen efter forhandling med Landsarbejdsrådet (nu:  

 direktøren for Arbejdsdirektoratet efter forhandling med  

 Beskæftigelsesrådet).
§ 74 k.  

  

 Et  

 medlem, som tidligst overgår til efterløn mindst 2 år efter, at  

 efterlønsbeviset har virkning, og som i denne periode har haft lønarbejde i  

 mindst 3.120 timer, et deltidsforsikret medlem dog mindst 2.496 timer, eller  

 har drevet selvstændig virksomhed i væsentligt omfang, optjener ved arbejde  

 herudover i mindst 481 timer ret til en skattefri præmie, når medlemmet  

 fylder  

 65 år eller afgår ved døden.
Det er en betingelse, at medlemmet ikke har fået  

 udbetalt delpension efter lov om delpension.
Det er endvidere en betingelse,  

 at  

 der ikke er sket tilbagebetaling af efterlønsbidraget efter § 77 a.
 Stk. 2.   Præmien ydes for hver 481 timer, dog højst  

 for 12 gange 481 timer.
 Bestemmelserne er uændrede.
 Stk. 5.  

  

 Direktøren  

 for Arbejdsløshedsforsikringen fastsætter efter forhandling med  

 Landsarbejdsrådet  

 nærmere regler om anvendelsen af denne bestemmelse, herunder om opgørelse af  

 arbejde efter stk. 1 og 2, samt om opgørelse af arbejde efter § 74 i, stk. 7,  

 og § 74 j, stk. 5, og om udbetaling af præmien.
 Ved lov nr. 278 af 25. april 2001 blev § 74 k, stk. 5,  

 til stk. 8, men teksten forblev uændret.
Arbejdsdirektoratets bekendtgørelse nr. 594 af 22. juni  

 2001 om fleksibel efterløn som ændret ved bekendtgørelse nr. 1208 af 18.  

 december 2002 § 11.  

  

 Et  

 medlem, som tidligst overgår til efterløn mindst 2 år efter bevistidspunktet,  

 og som i den periode har haft lønarbejde eller selvstændig virksom hed som  

 kombinationsforsikret i mindst 3.120 timer, et deltidsforsikret medlem dog  

 mindst 2.496 timer, eller drevet selvstændig virksomhed i æsentligt omfang, har ret til:
1)  

 	  

 at få efterløn med  

 den dagpengesats, medlemmet ville være berettiget til i tilfælde af ledighed,  

 dog mindst satsen i efterlønsbeviset, 2)  

 	  

 at få fradrag for pension  

 m.v. i efterlønnen udelukkende efter § 22, og 3)  

 	  

 at optjene en  

 skattefri præmie efter § 12.
 Stk. 2.  

  

 Arbejde til at opfylde kravet i stk. 1 gøres op og dokumenteres efter  

 reglerne  

 om optjening af beskæftigelseskravet i bekendtgørelse om beskæftigelseskrav  

 og  

 dagpengeperiode samt i bekendtgørelse om kombinationsforsikring, jf. dog stk.  

 3  

 og 4. Medlemmets status som fuldtids- eller deltidsforsikret medlem på  

 bevistidspunktet er afgørende for opgørelsen af kravet i stk. 1.
Direktoratet for  

 Arbejdsløshedsforsikringens bekendtgørelse nr. 1355 af 20. december 2000 om  

 beskæftigelseskrav, dagpengeperiode og aktivperiode § 2.  

  

 Beregning af beskæftigelseskravet foretages på baggrund af opgjorte løntimer  

 i  

 et sædvanligt beskæftigelsesforhold, der er i overensstemmelse med gældende  

 overenskomster eller i øvrigt er udført på almindelige løn- og arbejdsvilkår,  

 jf. dog stk. 2-8 og § 4.
§ 5.  

  

 Selvstændig virksomhed medregnes til opfyldelse af beskæftigelseskravet, hvis  

 medlemmet godtgør at have udøvet virksomheden i væsentligt omfang.
Ved  

 væsentligt omfang forstås, at beskæftigelsen i den selvstændige virksomhed har haft et omfang, der kan sidestilles med  

 lønarbejde i over 30 timer pr. uge.
Arbejdsdirektoratets  

 bekendtgørelse nr. 504 af 16. juni 2003 om beskæftigelseskrav og  

 dagpengeperiode § 2.  

  

 Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er  

 i overensstemmelse med gældende overenskomster eller i øvrigt er udført på  

 almindelige løn- og arbejdsvilkår, jf. dog stk. 2-8 og § 4. Alle løntimer  

 kan medregnes, jf. dog § 5, stk. 5.
§ 5.  

  

 Selvstændig virksomhed medregnes til opfyldelse af beskæftigelseskravet, hvis  

 medlemmet godtgør at have udøvet virksomheden i væsentligt omfang.
Ved  

 væsentligt omfang forstås, at beskæftigelsen i den selvstændige virksomhed  

 har  

 haft et omfang, der kan sidestilles med lønarbejde i over 30 timer pr. uge.
 Stk. 5.  

  

 For  

 medlemmer, der er forsikret efter lovens § 45 (kombinationsforsikring), og  

 medlemmer, der udøver selvstændig virksomhed i væsentligt omfang, kan der for  

 en uge højst medregnes et timetal, der svarer til den almindeligt gældende,  

 fulde arbejdstid inden for det offentlige område.
 § 15.  

  

 Bekendtgørelsen træder i kraft den 1. juli 2003.
 Stk. 2.  

  

 § 2,  

 stk. 1, 2. pkt., har virkning for lønarbejde, der fra og med den 1. juli 2003  

 udføres sideløbende med, at medlemmet udøver selvstændig virksomhed som  

 hovedbeskæftigelse.
Arbejdsdirektoratets  

 bekendtgørelse nr. 165 af 13. marts 2001 om ophør med udøvelse af selvstændig  

 virksomhed som hovedbeskæftigelse § 3.  

  

 Et  

 medlem anses for ophørt mere end midlertidigt med det personlige arbejde i  

 virksomheden, når medlemmet dokumenterer, at virksomheden endeligt er  

 overdraget eller lukket.
 § 18.  

  

 Et  

 medlem, der fortsætter med sit personlige arbejde i virksomheden efter at  

 have  

 påbegyndt lønarbejde, kan ikke anses for ledig, før betingelserne i kapitel 1  

 og 2 er opfyldt, jf. dog stk. 2.
Stk. 2.  

  

 Ved  

 ledighed fra lønarbejdet vurderes retten til dagpenge efter reglerne for  

 medlemmer, der under ledighed har bibeskæftigelse ved selvstændig virksomhed,  

 når medlemmet dokumenterer umiddelbart forud for ledigheden enten 1)  

 	  

 at have haft  

 lønarbejde i en tid, der sammenlagt svarer til fagets fulde, sædvanlige  

 arbejdstid i mindst 52 uger inden for de seneste 65 uger, eller 2)  

 	  

 at have haft  

 lønarbejde i en tid, der sammenlagt svarer til fagets fulde, sædvanlige  

 arbejdstid i mindst 26 uger inden for de seneste 35 uger, når der i  

 umiddelbar  

 tilknytning til påbegyndelsen af lønarbejdet er sket en væsentlig omlægning  

 af  

 driften, der har medført en reduktion af arbejdsmængden i virksomheden.
 Stk. 3.  

  

 Opgørelsen af medlemmets lønarbejde inden for henholdsvis 65 uger og 35 uger  

 foretages efter reglerne om beregning af beskæftigelseskravet i lovens § 53,  

 stk.  

 2.
Arbejdsdirektoratets  

 bekendtgørelse nr. 850 af 16. oktober 2002 om ophør med udøvelse af  

 selvstændig  

 virksomhed som hovedbeskæftigelse § 3.  

  

 Et  

 medlem anses for ophørt mere end midlertidigt med det personlige arbejde i  

 virksomheden, når medlemmet dokumenterer, at virksomheden endeligt er  

 overdraget eller lukket.
 § 20.  

  

 Et  

 medlem, der fortsætter med sit personlige arbejde i virksomheden efter at  

 have  

 påbegyndt lønarbejde, kan ikke anses for ledig, før betingelserne i kapitel 1  

 og 2 er opfyldt, jf. dog stk. 2.
Stk. 2.  

  

 Ved  

 ledighed fra lønarbejdet vurderes retten til dagpenge efter reglerne for  

 medlemmer, der under ledighed har bibeskæftigelse ved selvstændig virksomhed,  

 når medlemmet dokumenterer umiddelbart forud for ledigheden enten 3)  

 	  

 at have haft  

 lønarbejde i en tid, der sammenlagt svarer til fagets fulde, sædvanlige  

 arbejdstid i mindst 52 uger inden for de seneste 65 uger, eller 4)  

 	  

 at have haft  

 lønarbejde i en tid, der sammenlagt svarer til fagets fulde, sædvanlige  

 arbejdstid i mindst 26 uger inden for de seneste 35 uger, når der i  

 umiddelbar  

 tilknytning til påbegyndelsen af lønarbejdet er sket en væsentlig omlægning  

 af  

 driften, der har medført en reduktion af arbejdsmængden i virksomheden.
 Stk. 3.  

  

 Opgørelsen af medlemmets lønarbejde inden for henholdsvis 65 uger og 35 uger  

 foretages efter reglerne om beregning af beskæftigelseskravet i lovens § 53,  

 stk. 2.
