Indhold Forord 1. Grænseværdier -fastsættelse og funktion Forord I denne anvisning redegøres for proceduren ved fastlæggelse af  

 grænseværdier for stoffer og materialer.
Videre indeholder anvisningen  

 nærmere retningslinier for, hvordan grænseværdier med udgangspunkt i  

 arbejdsmiljøreglerne kan anvendes ved en vurdering af de sikkerheds- og  

 sundhedsmæssige forhold ved arbejde med stoffer og materialer samt ved  

 vurdering af arbejdsorganisatoriske og tekniske foranstaltninger.
Som bilag til denne anvisning findes lister over grænseværdier samt lister  

 over stoffer og processer, der anses for at være kræftfremkaldende.
Listerne  

 revideres hvert andet år.
 Listerne træder i kraft 1. januar 1997.
Foreslåede ændringer med henblik på næste liste fremgår af bilagets  

 varslingsafsnit.
Skriftligt begrundede indsigelser mod varslede tilføjelser  

 eller ændringer skal sendes til Direktoratet for Arbejdstilsynet senest den  

 1. oktober 1997.
 Denne anvisning er udarbejdet af Direktoratet for Arbejdstilsynet og har  

 været forelagt Arbejdsmiljørådet.
 Ved fastsættelse af grænseværdier er der taget hensyn til de vejledende  

 grænseværdier, der er fastsat i Kommissionens direktiv 91/322/EØF af 29. maj  

 1991 (EF-tidende, L 177 af 5.7.91).
 Anvisningen erstatter At-anvisning Nr. 3.1.0.2, Juli 1994 om grænseværdier  

 for stoffer og materialer.
 Direktoratet for Arbejdstilsynet, december 1996.
Jens Andersen 1. Grænseværdier - fastsættelse og funktion 1.1 Indledning Det overordnede mål med reguleringen af stoffer og materialer på  

 arbejdspladsen er, at alle sikres mod udsættelse for sundhedsskadelig  

 påvirkning.
Et af midlerne til at nærme sig dette mål er, at Arbejdstilsynet  

 fastsætter administrative normer for luftforureningen i form af grænseværdier  

 (GV) for en række stoffer og materialer, hvor der foreligger dokumentation  

 for, at de er sundhedsfarlige.
Grænseværdien udtrykker værdien for stoffets  

 gennemsnitskoncentration i løbet af en 8 timers arbejdsdag.
1.2 Fastsættelse Grænseværdier for stoffer og materialer fastsættes og bekendtgøres ifølge  

 § 22 i Arbejdsministeriets bekendtgørelse om stoffer og materialer af  

 direktøren for Arbejdstilsynet.
 Grænseværdier fastsætes efter følgende procedure, som er godkendt af  

 Arbejdsmiljørådet:
Udgangspunktet for fastsættelsen og revisionen af grænseværdier er  

 videnskabelig dokumentation (såvel sundhedsmæssig som kontrolteknisk) fra  

 bl.a.
USA, Tyskland, de nordiske lande samt Arbejdstilsynets bearbejdning af  

 erfaringer fra danske arbejdspladser.
Grænseværdier fastsættes efter  

 forudgående varsling og behanlding af eventuelle indsigelser.
Varslingen  

 udarbejdes af Arbejdstilsynet og angives normalt med et konkret tal.
Den sundhedsmæssige dokumentation drøftes i grænseværdiudvalget under  

 Arbejdsmiljørådet med repræsentanter fra arbejdsmarkedets parter.  

 Efterfølgende foretages en teknisk/økonomisk vurdering af grænseværdiniveauet  

 i Arbejdsmiljørådets udvalg om stoffer og materialer, ligeledes med  

 repræsentanter fra arbejdsmarkedets parter.
Arbejdsmiljørådet afgiver på  

 denne baggrund en indstilling til direktøren for Arbejdstilsynet, som  

 fastsætter og bekendtgør grænseværdierne i en særlig grænseværdiliste (bilag  

 til anvisningen).
 I tilfælde af uenighed i Arbejdsmiljørådet fastsætter direktøren  

 grænseværdien ud fra følgende retningslinier:
- Grænseværdien bør som hovedregel ikke være strengere end i de lande,  

 Danmark normalt kan sammenlignes med.
Det vil sige først og fremmest de  

 nordiske lande, men også Tyskland og USA.
 - Oplysninger om betydelige meromkostninger som følge af  

 grænseværdiændringen for de berørte virksomheder må sammenholdes med tvivl om  

 den medicinske dokumentation.
 I særlige tilfælde kan direktøren for Arbejdstilsynet fastsætte  

 grænseværdier, uden at den generelle procedure følges, når der foreligger  

 oplysninger om en særlig risiko ved stoffernes anvendelse.
 Dokumentationsmateriale om stoffers skadevirknig kan indhentes ved  

 henvendelse til Direktoratet for Arbejdstilsynet.
1.3 Lovgrundlag Ifølge Arbejdsministeriets bekendtgørelse om stoffer og materialer er  

 stoffer og materialer, der er optaget i Arbejdstilsynets liste over  

 grænseværdier og bilag hertil, bl.a. omfattet af bekendtgørelsens regler om  

 substitution.
 Substitution vil sige, at farlige stoffer og materialer ikke må anvendes,  

 hvis de kan erstatts med et ufarligt, et mindre farligt eller et mindre  

 generende stof eller materiale. (Bekendtgørelse nr. 540 om stoffer og  

 materialer, § 19).
 Derudover stiller lovgivningen følgende krav:
 - Sundhedsskadelige eller eksplosive luftarter samt røg, damp, stærk hede  

 eller stank, som udvikler sig i enkelte arbejdsrum eller i dele af bedrifter,  

 skal så vidt muligt fjernes på udviklingsstedet og hindres i at trænge ind i  

 andre arbejdsrum.
 - Hvor sundhedsskadelig forurening af luften ikke kan undgås, skal der  

 træffes enhver mulig foranstaltning til beskyttelse af arbejderne.  

 (Arbejdsministeriets bekendtgørelse nr. 1163 af 16. december 1992 om faste  

 arbejdssteders indretning, kapitel 5 og 8).
 - Unødig påvirkning fra farlige stoffer og materialer skal undgås.  

 Påvirkning fra stoffer og materialer under arbejdet skal derfor nedbringes så  

 meget, som det er rimeligt under hensyntagen til den tekniske udvikling, og  

 fastsatte grænseværdier skal overholdes. (Arbejdsministeriets bekendtgørelse  

 nr. 1182 af 18. december 1992 om arbejdets udførelse, § 16, og  

 Arbejdsministeriets bekendtgørelse nr. 1163 af 16. december 1992 om faste  

 arbejdssteders indretning, § 20).
Lovgrundlaget indebærer, at det ikke er tilstrækkeligt blot at overholde  

 grænseværdien, hvis de foranstående bestemmelser ikke er opfyldt.
En  

 overholdelse af grænseværdien kan således ikke benyttes som eneste kriterium  

 ved vurderingen af de sikkerheds- og sundhedsmæssige forhold.
 Der skal med andre ord altid foretages en konkret vurdering af  

 arbejdsmiljøforholdene og eventuel sundhedsfare ved anvendelse af stoffer og  

 materialer med henblik på nødvendige foranstaltninger.
1.4 Funktion Selvom grænseværdien ikke er udtryk for et stofs giftighed, kan den være  

 vejledende for en vurdering af stoffet ud fra et hygiejnisk synspunkt, når  

 man sammenholder grænseværdien med stoffets virkemåde, flygtighed og andre  

 egenskaber.
Herved får man et vist indtryk af, hvor stor risiko der vil være  

 ved brugen af det pågældende stof.
Ifølge den fastlagte procedure fastsættes grænseværdier som hovedregel ud  

 fra sundhedsmæssige hensyn, baseret på den aktuelle viden om stoffernes  

 virkning.
En given grænseværdi kan dog også være udtryk for de  

 teknisk/økonomiske aspekter eller kontroltekniske muligheder.
 Denne afvejning, forskelle i personers følsomhed og den eventuelt  

 begrænsede viden om stoffernes sundhedsfarlige egenskaber betyder, at der kan  

 opstå gener/symptomer eller arbejdsbetingede lidelser ved koncentrationer  

 under grænseværdien.
Det følger af regelgrundlaget og forbeholdene ved fastsættelsen af  

 grænseværdierne, at grænseværdier kun kan være vejledende ved en vurdering  

 af, om sundhedsfarlige forhold eksisterer, og at koncentrationen af alle  

 luftforureninger derfor generelt bør holdes så langt under grænseværdien som  

 muligt.
Men hensyn til retningslinierne for den konkrete vurdering henvises  

 til afsnit 2.2 »Retningslinier«.
 Hvis der ikke er fastsat en grænseværdi for et stof, er dette ikke udtryk  

 for, at stoffet nødvendigvis er mindre farligt end et stof på  

 grænseværdilisten. Årsagen til, at et stof ikke har en grænseværdi, kan bl.a.  

 være manglende videnskabelig dokumentation om stoffets sundhedsskadelige  

 egenskaber, fx ved nye kemiske stoffer, eller ved stoffer med meget begrænset  

 udbredelse.
2. Foranstaltninger 2.1 Indledning Afgørelsen af, i hvilket omfang der skal foretages foranstaltninger i  

 forbindelse med arbejde med stoffer og materialer, må altid bero på en  

 konkret vurdering.
Uanset om der er foretaget målinger eller ej, og selv om  

 grænseværdien er overholdt, skal der etableres (yderligere) foranstaltninger,  

 hvis påvirkningen er unødig, eller hvis arbejdet ikke udføres forsvarligt,  

 jf. nedenstående afsnit om retningslinier.
 Ved helt uacceptable luftforureningsforhold må arbejdet kun fortsætte,  

 hvis faren straks kan afværges ved brug af personlige værnemidler som  

 midlertidig foranstaltning, indtil luftforureningen er mindsket/elimineret  

 gennem permanente tekniske foranstaltninger.
 Hvis det viser sig, at gennemførelsen af de nødvendige tekniske  

 foranstaltninger er tidskrævende, skal personlige værnemidler, fx  

 åndedrætsværn, anvendes som midlertidig foranstaltning, indtil den permanente  

 tekniske foranstaltning er etableret.
 Koncentrationen af alle luftforureninger bør som nævnt generelt holdes så  

 langt under grænseværdien som muligt.
2.2 Retningslinier Sundhedsskadelige påvirkninger fra stoffer og materialer skal så vidt  

 muligt undgås eller nedbringes ved:
 Ved planlægning og tilrettelæggelse af arbejdet skal mulighederne for at  

 undgå påvirkninger søges udnyttet i den nævnte rækkefølge.
 Til brug for virksomhedens og sikkerhedsorganisationens vurdering af  

 luftforureningsforholdene m.v. og stillingtagen til hvorvidt der skal træffes  

 (yderligere) foranstaltninger, er der i det følgende opstillet en række  

 vejledende retningslinier for, hvilke faktorer der bør inddrages ved denne  

 vurdering.
 Udgangspunktet er, at der skal træffes foranstaltninger, hvis:
- forholdene ikke er forsvarlige, eller - påvirkningen er unødig.
 Dette gælder uanset, om der er foretaget målinger eller ej, og selv om  

 grænseværdien er overholdt.
2.2.1 Ikke-forsvarlige forhold Arbejdet kan ikke betragtes som udført forsvarligt, hvis der fx optræder  

 sygdom, skader, bivirkninger, gener/symptomer i forbindelse med arbejdet.
 Uanset usikkerhed om luftforureningens art eller at målinger viser værdier  

 langt under grænseværdien, kan arbejdet ikke siges at blive udført  

 forsvarligt, såfremt der optræder påviselige gener/symptomer, skadelige gener  

 eller arbejdsbetingede lidelser, der kan henføres til de aktuelle  

 arbejdsforhold.
 Ved vurdering af arbejdsforhold skal der endvidere tages hensyn til, om de  

 forurenende stoffer eller materialer har særlige egenskaber, fx når der er  

 tale om kræftfremkaldende, allergene eller lignende stoffer.
2.2.2 Unødig påvirkning Unødig påvirkning, som kan fjernes ved teknisk rimelige foranstaltninger,  

 er bl.a.:
 - Påvirkning der skyldes, at maskiner ikke er normalt vedligeholdt eller  

 opstillet, at ventilationsanlægget ikke er renset og kontrolleret med henblik  

 på anlæggets effektivitet, eller at ventilationsanlægget ikke er tilpasset  

 den pågældende arbejdsproces.
 - Påvirkning der skyldes manglende ventilation, hvor ventilation er  

 praksis eller krævet (»god standard«) inden for branchen, jf. bl.a.  

 vejledninger fra branchesikkerhedsrådene.
 - Påvirkning fra en arbejdsproces, de pågældende ikke selv deltager i,  

 hvilket fx kan skyldes at:
 - Påvirkning der skyldes, at arbejdet udføres i små lukkede rum uden  

 ventilation, således at koncentrationen er stigende i dagens løb, fx  

 fotokopieringsrum.
 - Påvirkning der skyldes, at afhjælpende foranstaltninger ikke er  

 gennemført, selv om de kun medfører en lille økonomisk belastning for  

 virksomheden, fx låg på spande eller beholdere med stoffer og materialer.
 - Påvirkning fra sekundære forureningskilder (støv o.l.), som kan fjernes  

 ved passende rengøring.
 2.3 Projektering  Virksomhedens og sikkerhedsorganisationens  

 vurdering af luftforureningsforholdene, mulighederne for stofsubstitution  

 m.v. ud fra bl.a. ovenstående retningslinier kan medføre, at der skal  

 projekteres eller ændres et ventilationsanlæg for at nedbringe forureningen.
 Ved anvendelsen af grænseværdier til vurdering af de sikkerheds- og  

 sundhedsmæssige forhold ved arbejde med stoffer og materialer, hvor der er  

 etableret eller planlægges ventilationsanlæg som teknisk foranstaltning, skal  

 der bl.a. tages hensyn til:
 - de generelle forbehold i forbindelse med fastsættelsen af grænseværdier  

 (mangelfuld viden om stoffernes virkning, afvejning af de sundhedsmæssige  

 hensyn over for de tekniske/økonomiske).
- usikkerhed i forbindelse med prøvetagnings- og analyseudstyrs  

 nøjagtighed og usikkerhed ved den statistiske vurdering af målingerne (jf.  

 Arbejdsmiljøinstituttets (AMI's) vejledning 4/1983) - en supplerende teknisk sikkerhedsfaktor bl.a. med henblik på en  

 »fremtidssikring« af anlægget.
 Ved projektering af ventilationsanlæg bør der benyttes varslede  

 nedsættelser af grænseværdien, og når der er flere stoffer til stede,  

 benyttes sumformlen.
 Ved projekteringen skal der endvidere inddrages eventuelle belastninger  

 fra:
- luftforureninger hvis sammensætning ikke er velkendt, herunder  

 vanskeligt målbare tilstedeværende stoffer, fx ved røgudvikling og  

 højtryksspuling - tilstedeværelse af stoffer, der ikke har en grænseværdi - urenheder i materialer.
3. Bilag 3.1 Indledning Bilaget omfatter dels en ordliste med stikord og forklaringer, som skal  

 lægges til grund ved anvendelsen af grænseværdierne/listerne til vurdering af  

 de sikkerheds- og sundhedsmæssige forhold ved arbejde med stoffer og  

 materialer, dels grænseværdilister, lister over stoffer og processer, der  

 anses for at være kræftfremkaldende, samt varslingslister.
 Med hensyn til gennemførelse af luftforureningsmålinger og andre  

 arbejdshygiejniske undersøgelser m.v. henvises til relevant faglitteratur og  

 bl.a. følgende publikationer:
 - Vejledning i arbejdshygiejniske undersøgelser - luftforurening,  

 Vejledning nr. 5/1990 fra AMI.
 - Planlægning og statistisk vurdering af luftforureningsmålinger,  

 Vejledning nr. 4/1983 fra AMI.
 - Prøvetagning af respirabelt støv, Vejledning nr. 2/1981 fra AMI.
 - At-meddelelse nr. 1.01.8 om ventilation.
 Om grænseværdilisterne og listerne over stoffer og processer, der anses  

 for at være kræftfremkaldende, bemærkes, at listerne revideres hvert andet  

 år, og at foreslåede ændringer med henblik på næste liste fremgår af  

 varslingsafsnittet (3.7).
3.2 Ordliste - stikord og forklaringer Arbejdshygiejniske målinger Målinger af arten og koncentrationen af forekommende luftforureninger kan  

 vise, hvad, og i hvilket omfang, den enkelte udsættes for ved arbejde med  

 stoffer og materialer, eller påvise virkningen af forskellige tekniske  

 foranstaltninger eller opspore forureningskilder og vurdere deres  

 kildestyrke.
 Ved enhver arbejdshygiejnisk måling skal virksomhedens  

 sikkerhedsorganisation inddrages, således at man får sikkerhed for, at  

 målingerne udføres under normale, repræsentative driftsforhold indbefattet de  

 særligt belastende faser af forskellige arbejdsprocesser.
 Med hensyn til planlægning og gennemførelse af arbejdshygiejniske målinger  

 henvises til faglitteratur, vejledninger m.v., jf. afsnit 3.1.
 Se også Luftforureningsmålinger.
 CAS-nr.
CAS-numre angiver et stofs identifikationsnummer i Chemical Abstract  

 Service.
For stofgrupper og stoffer, der forekommer i flere isomere former,  

 kan der være knyttet flere CAS-numre.
De anførte CAS-numre er derfor  

 vejledende og ikke altid udtømmende.
Det understreges, at grænseværdien  

 henholdsvis optagelse på kræftlisten er knyttet til navnet og ikke til det  

 eller de anførte CAS-numre.
Enheder Grænseværdier for gasser og dampe angives normalt som ppm (parts per  

 million = dele pr. million), svarende til antal kubikcentimeter  

 forureningsstof pr. kubikmeter luft.
 Koncentrationen kan også angives i mg/(m3), det vil sige milligram  

 forureningsstof pr. kubikmeter luft.
Koncentrationsangivelsen ppm og mg/(m3) kan omregnes ved hjælp af følgende  

 formel: M konc. i mg/(m3) = ----- x konc. i ppm 24,45 hvor M er stoffets molekylvægt.
 For stoffer, der findes som fibre i luften (fx asbest), kan grænseværdien  

 angives som antal fibre pr. cm3 luft.
 Partikulær forurening angives i mg/m3.
Gennemsnitsværdier Grænseværdier angiver normalt stoffets tidsvægtede  

 gennemsnitskoncentration for en 8-timers arbejdsdag.
 Selv om den tidsvægtede gennemsnitskoncentration ikke overstiger  

 grænseværdien, må koncentrationen dog aldrig, selv inden for en kort  

 tidsperiode (højst 15 min.), overskride 2 x grænseværdien.
 Se også Loftværdi.
Gennemsnitsberegning Som regel vil koncentrationen af et luftforureningsstof på en arbejdsplads  

 variere i løbet af arbejdsdagen.
 Ved at foretage måling af forureningsstoffets koncentration i forskellige  

 perioder kan man få et billede af koncentrationsvariationerne.
 Ved beregning af det tidsvægtede gennemsnit indgår en koncentration målt i  

 en bestemt periode, med en vægt svarende til periodens længde, som vist i  

 følgende eksempel:
 Kun perioder, hvor den enkelte er udsat for eksponering, medtages ved  

 beregning.
Hudgennemtrængelige stoffer En del stoffer, især væsker, kan trænge igennem huden og på denne måde  

 optages i organismen.
Når det er kendt, at et stof kan optages gennem huden,  

 er dette markeret med et H i grænseværdilisten.
 For de stoffer er forudsætningen for at kunne bruge den angivne  

 grænseværdi som vurderingsgrundlag, at der ikke samtidig sker optagelse  

 gennem huden.
Kræftfremkaldende stoffer Stoffer, der anses for at være kræftfremkaldende, er opført på en særlig  

 liste (bilag 3.6). Stofferne på listen opfylder de kriterier, som er  

 beskrevet i rapport nr. 7/1981 (Kræft og kemiske stoffer) og bygger i øvrigt  

 på lister over humancarcinogene og dyrecarcinogene stoffer, offentliggjort af  

 WHO's kræftforskningsinstitut IARC (International Agency Research on Cancer)  

 samt vurderinger foretaget af De Europæiske Fællesskaber.
 Efter § 4 i Arbejdstilsynets bekendtgørelse nr. 300 af 12. maj 1993 anses  

 materialer, der indeholder 0,1 % eller derover af et stof, der er optaget på  

 Arbejdstilsynets ovennævnte liste, for at være farlige for sikkerhed og  

 sundhed.
 Oplysning om, at et stof af Arbejdstilsynet anses for at være  

 kræftfremkaldende, eller at et materiale indeholder mere end 0,1 % af et  

 stof, der anses for at være kræftfremkaldende, skal fremgå af  

 brugsanvisningens afsnit om sundhedsoplysninger i henhold til  

 Arbejdsministeriets bekendtgørelse om stoffer og materialer.
 Med hensyn til regler om klassificering og mærkning af stoffer og  

 produkter henvises til Miljøministeriets bekendtgørelser.
Organiske opløsningsmidler Stoffer, som Arbejdstilsynet anser for at være organiske opløsningsmidler,  

 er opført på en særlig liste (bilag 3.4.1).
Stoffer på denne liste er omfattet af bl.a.
Arbejdstilsynets  

 bekendtgørelse nr. 52 af 13. januar 1988 om materialer med indhold af  

 flygtige stoffer herunder organiske opløsningsmidler og Arbejdsministeriets  

 bekendtgørelse nr. 524 af 19. juni 1992 om unges farlige arbejde.
Oplysning om korttidsvirkninger og virkning af langvarig eller gentagen  

 belastning fra organiske opløsningsmidler samt materialer, der indeholder  

 mere end 0,5 % af et organisk opløsningsmiddel, skal fremgå af  

 brugsanvisningens afsnit om sundhedsoplysninger i henhold til bekendtgørelsen  

 om stoffer og materialer.
Herudover skal navnet på det organiske  

 opløsningsmiddel oplyses i brugsanvisningen.
Loftværdi Der findes en gruppe stoffer, som har en så hurtig akut virkning, at  

 overskridelse af grænseværdien ikke på noget tidspunkt kan tillades.
Stoffer  

 i denne gruppe, som specielt omfatter en række irriterende gasser, tildeles  

 en særlig grænseværdi, en loftværdi.
Ved kontrol af om en loftværdi er overholdt, er en måleperiode af en vis  

 varighed nødvendig.
Den fundne koncentration bliver således  

 gennemsnitskoncentrationen over måleperioden.
Den nødvendige minimale måleperiode (prøvetagningsperiode) vil være  

 forskellig fra stof til stof.
Måleperioden må dog højst være 15 minutter.
For  

 akut narkotiske eller stærkt ætsende stoffer anbefales så kort måleperiode  

 som muligt - af måletekniske grunde højst 5 minutter.
 I grænseværdilisten er sådanne stoffer markeret med et L i kolonnen  

 »Anmærkninger«.
Luftforureningsmålinger Med hensyn til planlægning og gennemførelse af luftforureningsmålinger  

 henvises til faglitteratur, vejledninger m.v., jf. afsnit 3.1.
 Ved arbejdshygiejniske undersøgelser kan der benyttes tre typer af  

 luftforureningsmålinger:
1. Eksponeringsmålinger, hvor der foretages en  

 bedømmelse af den enkelte beskæftigedes udsættelse for forureningen.
Ved  

 disse målinger benyttes personbåret måleudstyr.
Ved prøvetagning i forbindelse med eksponeringsmålinger skal det således  

 bl.a. sikres, - at prøvetagningen som hovedregel foretages i den beskæftigedes  

 indåndingszone - at prøvetagningen foregår under normale driftsforhold med normal  

 ventilation indbefattet de særligt belastende faser af forskellige  

 arbejdsprocesser - at prøvetagningstiden er så lang, at den viser en repræsentativ  

 gennemsnitsværdi - at der ved planlægningen af prøvetagningen fortages en kortlægning af  

 eventuelle koncentrationsvariationer under arbejdsprocessen eller  

 arbejdsdagen.
 2. Emissionsmålinger eller kildestyrkemålinger, hvor  

 de enkelte maskiners og/eller processers afgivelse af forurening bedømmes.
3. Immissionsmålinger, hvor en arbejdsplads/lokalets  

 almene luftforureningssituation bedømmes.
Ved disse målinger benyttes faste  

 (stationære) målesteder.
 Se også Arbejdshygiejniske målinger.
Prøvetagning Se Luftforureningsmålinger.
Sumformel Når flere stoffer forekommer samtidig, kan de have en forstærkende  

 (synergistisk) eller afsvækkende (antagonistisk) virkning.
 Hvis der ikke foreligger specifik oplysning om stoffernes samvirkning, må  

 der i det mindste regnes med en sammenlagt (additiv) virkning.
 Følgende formel anvendes til beregning af den samlede påvirkning:
 hvor C er luftkoncentrationen af de respektive stoffer, og GV de  

 tilsvarende grænseværdier.
 En brøksum på 1 svarer til grænseværdien for den samlede påvirkning.
 Ved samtidig forekomst af følgende stoffer anvendes sumformen normalt  

 ikke:
- benzen og tetrachlormethan - bly og svovlsyre.
 For yderligere definitioner m.v. henvises til bilag 3.3-3.7.
3.3 Anmærkninger * ud for et stof betyder, at stoffet er optaget i listen over varslede  

 ændringer af grænseværdierne (bilag 3.7.1). betyder, at stoffet er nyt på  

 listen, eller at grænseværdien er ændret i forhold til 1994-listen.
L  markerer, at grænseværdien er en loftværdi, som ikke på noget  

 tidspunkt må overskrides.
Se dog afsnit 3.2 under »Loftværdi«.
 H  betyder, at stoffet kan optages gennem huden.
 K  betyder, at stoffet er optaget på listen over stoffer, der  

 anses for at være kræftfremkaldende (bilag 3.6).
3.4 Grænseværdier for luftforurening Liste over grænseværdier for gasser, dampe og partikulær forurening 3.4.1 Vejledende liste over organiske opløsningsmidler Ved anvendelse af listen over organiske opløsningsmidler skal følgende  

 lægges til grund:
Tentative (foreløbige) grænseværdier er regnestørrelser, der er benyttet  

 som erstatning for grænseværdier ved fastsættelse af MAL-faktorer (der  

 anvendes til fastsættelse af kodenumre for malevarer), indtil endelige  

 grænseværdier er fastsat.
Værdierne er kun vejledende.
En del opløsningsmidler er optaget på listen under flere navne.
Stoffer  

 opført på grænseværdilisten er på denne liste optaget under det oftest  

 anvendte navn.
Andre navne for disse stoffer findes i bilag 3.4.
3.4.2 Liste over grænseværdier for støv Ved anvendelse af grænseværdier for støv skal følgende lægges til grund:
 Hvor grænseværdien er angivet som gældende for respirabelt støv, skal der  

 ved målingen anvendes en forudskiller med følgende karakteristik:
) jernoxid- og zinkprimere eller ingen overfladebehandling *) fx stål efter SIS 2332, eller tilsvarende **) PGV'erne er beregnet ud fra et erfaringsdatamateriale.
 En vurdering efter hidtidige regler (kemisk analyse af svejserøgen) er  

 fortsat mulig.
3.5 Biologisk eksponeringsværdi Bly Den enkeltes blodniveau må ikke overskride værdien på 20 Microg Pb/100 ml  

 blod.
3.6 Lister over stoffer og processer, der anses for at være  

 kræftfremkaldende Forord Indledning Nærværende lister over stoffer og processer angiver, hvor der er  

 dokumentation for at antage en kræftrisiko hos mennesker.
De er udarbejdet  

 efter kriterier, der er forhandlet med Arbejdsmiljørådet.
 Listen over stoffer (liste I), der anses for kræftfremkaldende, er en  

 fælles liste for Arbejdstilsynet og Miljøstyrelsen, idet den fra  

 Miljøstyrelsen er vejledende.
 På denne liste er optaget stoffer, der af EF er anerkendt som  

 kræftfremkaldende, jævnfør Miljø- og Energiministeriets bekendtgørelse nr. 69  

 af 7. september 1996 af listen over farlige stoffer.
Ved den seneste ændring af bekendtgørelsen er listen over farlige stoffer  

 udvidet med ca. 700 stoffer, som alle er kul- og olieafledte.
Alle disse  

 stoffer er alene vurderet for to specifikke sundhedseffekter, herunder den  

 kræftfremkaldende effekt.
I listen i bind 2 er disse kul- og olieafledte  

 stoffer identificeret med CAS-nr., EØF-nr. og Index-nr.
Disse stoffer er derfor automatisk omfattet af Arbejdstilsynets liste over  

 stoffer og processer, der anses for at være kræftfremkaldende.
For  

 overskuelighedens skyld er navne på stofferne ikke gentaget, men opført på  

 listen under en samlet betegnelse »kul- og olieafledte stoffer«,  

 med en henvisning til den til enhver tid gældende liste over farlige stoffer.
Endvidere er optaget stoffer, der er vurderet som kræftfremkaldende hos  

 mennesker, sandsynligt kræftfremkaldende hos mennesker eller muligt  

 kræftfremkaldende hos mennesker.
Vurderingerne er foretaget og offentliggjort  

 af WHO's kræftforskningscenter (International Agency for Research on Cancer,  

 IARC) i IARC Monographs Supplememt 7 i 1987, samt IARC Monographs bind 43-66  

 udgivet 1987-96.
 Endelig er enkelte stoffer optaget på listen efter den af Arbejdstilsynet  

 tilknyttede varslingsprocedure.
 På liste II er processer fra Rådets direktiv 90/394/EØF af 28. juni 1990  

 om beskyttelse af arbejdstagere mod risici for under arbejdet at være udsat  

 for kræftfremkaldende stoffer.
Dokumentationsgrundlag De vigtigste kriterier for, at et stof kan betragtes som kræftfremkaldende  

 for mennesker, er, at epidemiologiske undersøgelser eller velgennemførte  

 dyreforsøg påviser kræftforekomst.
Arbejdsmiljøinstituttets rapport nr. 7/81,  

 »Kræft og kemiske stoffer«, gør nærmere rede herfor.
 Miljøministeriets bekendtgørelse nr. 829 af 15. oktober 1993 om  

 klassificering, emballering, mærkning, salg og opbevaring af kemiske stoffer  

 og produkter, som ændret ved Miljø- og Energiministeriets bekendtgørelse nr.  

 963 af 12. december 1995, indeholder ligeledes kriterier for vurdering af  

 kemiske stoffers kræftfremkaldende effekt.
 Efter bekendtgørelsen vurderes et stof som kræftfremkaldende, såfremt  

 oplysningerne kan kategoriseres i een af 3 kategorier:
Carc1: Stoffer, der vides at fremkalde kræft hos mennesket.
Det foreligger  

 tilstrækkelig dokumentation for en årsagssammenhæng mellem menneskets  

 udsættelse for stoffet og udvikling af kræft.
Carc2: Stoffer, der bør anses for at fremkalde kræft hos mennesket.
Der  

 foreligger tilstrækkelig dokumentation til at nære stærk formodning om, at  

 stoffets påvirkning af mennesker kan fremkalde kræft, generelt på grundlag  

 af:
- egnede langtidsforsøg i dyr - andre relevante oplysninger.
 Carc3: Stoffer, der giver anledning til betænkelighed, da de muligvis kan  

 fremkalde kræft hos mennesket, men for hvilke der ikke foreligger  

 tilstrækkelige oplysninger til at foretage en tilfredsstillende vurdering.  

 Der er visse tegn fra relevante dyreforsøg, men disse er utilstrækkelige til  

 at placere den i kategori Carc2.
Placering af et stof i kategori Carc1 eller Carc2 medfører, at det skal  

 mærkes med symbol T »Giftig« og med risikosætning 45 »Kan  

 fremkalde kræft« eller risikosætning 49 »Kan fremkalde kræft ved  

 indånding«.
Placering i kategori Carc3 medfører mærkning med symbol Xn  

 »Sundhedsskadelig« og risikosætning 40 »Mulighed for varig  

 skade på helbred«.
På stoflisten er endvidere optaget stoffer på grundlag af IARC's  

 dokumentationer.
IARC giver ikke anbefaling med hensyn til regulering, men  

 udgiver monografier med dokumentation til brug for bl.a. nationale og  

 internationale myndigheders risikovurdering og lovgivning vedrørende  

 kræftrisici i arbejdsmiljø, ydre miljø m.m.
IARC inddeler sine vurderinger i  

 5 grupper:
 1. Stoffer, der er kræftfremkaldende hos mennesker.
2a.
Stoffer, der er sandsynligt kræftfremkaldende hos mennesker.
2b.
Stoffer, der er muligt kræftfremkaldende hos mennesker.
 3. Stoffer, der ikke er klassificerbare med hensyn til  

 kræftfremkaldende effekt hos mennesker.
 4. Stoffer, der sandsynligvis ikke er  

 kræftfremkaldende hos mennesker.
 Opdelingen af stofferne er, såvel i Miljøministeriets bekendtgørelse som i  

 IARC-monografierne, udelukkende baseret på, hvor omfattende dokumentationen  

 for kræftfremkaldende effekt hos mennesker er - dvs. hvor sikkert  

 vidensgrundlaget er - og siger intet om stoffernes indbyrdes farlighed.
 I listerne er der ud for hvert enkelt stof og proces anført foranledningen  

 til optagelsen på listen.
På liste II er angivet visse »processer« fra industri og  

 håndværk.
Dokumentationen for at anse disse processer som kræftfremkaldende  

 er en registreret overhyppighed af kræft blandt de personer, der har været  

 beskæftiget med de pågældende arbejdsprocesser (epidemiologiske  

 undersøgelser). Det er ikke muligt med sikkerhed at udpege de faktorer ved  

 arbejdet, som har resulteret i øget kræfthyppighed, og kræftrisikoen behøver  

 ikke at være knyttet til slutproduktet.
Forskel i risiko Det følger af ovenstående, at konkret viden om et stofs indplacering i  

 IARC-grupperne eller dets tildeling af enten risikosætning 40, risikosætning  

 45 eller risikosætning 49 ikke kan benyttes til en vurdering af kræftrisikoen  

 i arbejdsmiljøet.
For alle de nævnte stoffer gælder, at de har en iboende egenskab til at  

 kunne fremkalde kræft i forsøgsdyr eller hos mennesker.
Der er imidlertid  

 stor forskel på, hvordan denne egenskab kan komme til udtryk.
For eksempel  

 kan den måde, man udsættes for stoffet på, være af afgørende betydning.
Et  

 stof som krysttallinsk siliciumdioxid (fx i form af kvarts) regner man med  

 kun udgør en risiko for lungekræft efter indånding - dvs. kvartsen skal være  

 støvformig med en partikelstørrelse, der er respirabel (diameter under 5  

 mikrometer). For syntetiske mineralfibre gælder tilsvarende, at de skal være  

 tilstrækkeligt små til at kunne indhaleres for at udgøre en kræftrisiko.
For  

 træstøv vurderes, at risikoen for kræft i praksis kun kan forekomme ved  

 udsættelse for træstøv i høje koncentrationer gennem længere tid.
Der er endvidere stor forskel på styrken af stoffernes kræftfremkaldende  

 effekt.
Man ved for eksempel, at det for svampegiften aflatoxin gælder, at  

 selv meget små mængder udgør en kræftrisiko for mennesker, mens dette ikke er  

 tilfældet for saccharin.
Her har en ekspertgruppe vurderet, at det ved  

 saccharin med de dosisniveauer, som er sædvanlige at finde i arbejdsmiljøet,  

 ikke er holdepunkter for at antage, at der skulle være nogen kræftrisiko.
I Arbejdstilsynets rapport nr. 12/90 »Forslag til styrkegruppering af  

 kræftfremkaldende stoffer« er dokumentationen for en begrænset gruppe af  

 de mest benyttede kræftfremkaldende stoffer gennemgået.
På baggrund heraf er  

 stofferne inddelt i 3 grupper efter styrken af den kræftfremkaldende effekt.  

 For at kunne vurdere en konkret risiko ved arbejde med et kræftfremkaldende  

 stof er det nødvendigt at inddrage dette forhold tillige med oplysninger om  

 muligheder for optagelse i kroppen, eksponeringens størrelse m.m.
Regulering Stofferne på liste I anses for farlige for eller i øvrigt forringende for  

 sikkerhed eller sundhed i henhold til § 2, stk. 2 b i Arbejdsministeriets  

 bekendtgørelse nr. 540 af 2. september 1982 om stoffer og materialer.
 Materialer, der indeholder over en nærmere fastsat grænse (som regel 0,1  

 %) af stofferne, er også omfattet af denne bestemmelse, jævnfør  

 Arbejdstilsynets bekendtgørelse nr. 300 af 12. maj 1993 om foranstaltninger  

 til forebyggelse af kræftrisikoen ved arbejde med stoffer og materialer m.v.
 Med Arbejdstilsynets bekendtgørelse nr. 535 af 12. juli 1990 om  

 registrering af stoffer og materialer, som anses for at være  

 kræftfremkaldende, er der indført en anmeldepligt for stofferne fra liste I  

 samt materialer med indhold heraf.
 CAS-nr.
De fleste stoffer har fået tildelt et CAS-nummer (Chemical Abstract  

 Service-nummer), der i reglen fungerer som en entydig kemisk identifikation  

 af et stof.
Der kan dog forekomme tilfælde, hvor et stofnavn eller -navne  

 dækker over flere CAS-numre.
 Listens angivelse af CAS-numre skal betragtes som eksempler, jævnfør for  

 eksempel visse stofgrupper eller stoffer i forskellige isomerformer.
 Anmærkninger  ud for et stof betyder, at stoffet er nyt på listen,  

 eller at dokumentationsgrundlaget eller mærkningen er ændret i forhold til  

 1994-listen.
 x markerer, at stoffet ikke er optaget på listen over farlige stoffer  

 (Miljø- og Energiministeriets bekendtgørelse nr. 69 af 7. februar 1996).  

 Producenter og importører er derfor forpligtet til at vurdere stoffets  

 farlighed i henhold til de kriterier, der er fastlagt i Miljøministeriets  

 bekendtgørelse nr. 829 af 15. oktober 1993 om klassificering, emballering,  

 mærkning, salg og opbevaring af kemiske stoffer og produkter, som ændret ved  

 Miljø- og Energiministeriets bekendtgørelse nr. 963 af 12. december 1995.
 xx markerer, at stoffet er optaget på listen over farlige stoffer (Miljø-  

 og Energiministeriets bekendtgørelse nr. 69 af 7. februar 1996) uden  

 klassificering for kræftfremkaldende effekt.
I Liste over stoffer, der anses for at være kræftfremkaldende 3.7. Varslingsliste Listen indeholder:
 3.7.1 Varslede ændringer af grænseværdierne i bilag 3.4.
 3.7.2 Varslede tilføjelser til grænseværdierne i bilag 3.4.
 3.7.3 Varslede tilføjelser til listen over stoffer, der anses for at være  

 kræftfremkaldende (bilag 3.6).
 3.7.4 Henvisninger.
 I kolonnen »Foranledning« er der for hvert stof anført den  

 litteraturkilde, der har foranlediget Arbejdstilsynets varsling.  

 Litteraturkilden er nærmere beskrevet i afsnit 3.7.4 Henvisninger.
 Hvis de varslede tilføjelser eller ændringer af grænseværdier og  

 opløsningsmidler fastsættes, vil værdierne i bilag 3.4.1 Vejledende liste  

 over organiske opløsningsmidler blive ændret i overensstemmelse hermed.  

 Ændringer kan medføre revurdering af tentative (foreløbige) grænseværdier for  

 opløsningsmidler, der ikke er opført på varslingslisten.
 Skriftligt begrundede indsigelser mod de varslede tilføjelser eller  

 ændringer skal sendes til Direktoratet for Arbejdstilsynet senest den 1.  

 oktober 1997.
 3.7.4 Henvisninger:
 A&H: Arbete och Halsa vetenskaplig skriftserie, Arbetsmiljøinstitutet,  

 Sverige.
 ACGIH 81, 89-90, 90-91, 92-93, 93-94, 94-95, 95-96: Threshold Limit Values  

 for Chemical Substances in the Work Environment, 1981, 1989-1990, 1990-1991,  

 1992-1993, 1993-1994, 1994-1995, resp. 1995-1996.
 (ACGIH = American Conference of Governmental Indstrial Hygienists).
 AFS-87: Arbetarskyddsstyrelsens Forfattningssamling, AFS 1987:12.  

 Arbetarskyddstyrelsens kungorelse med foreskrifter om hygieniska gransvarden.
 At: Arbejdstilsynets egen dokumentation.
 DECOS/NL: Dutch Expert Committee for Occupational Standards, Holland.
MAK-94, -95: Maximale Arbeitsplatzkonzentrationen 1994, resp. 1995 der  

 Senatskommission zur Prufung gesundheitsschadlicher Arbeitsstoffe.
Deutsche  

 Forschungsgemeinschaft.
 NEG-96, -105, 114, 115, 116, 117, 119: Nordiska Expertgruppen f or  

 Gransvardesdokumentation, publikation nr. 96, 105, 114, 115, 116, 117, resp.  

 119.
Norge 96: Direktoratet for arbeidstilsynet.
Administrative normer for  

 forurensning i arbeidsatmosfære 1996.
SCOEL: Scientific Committee for Occupational Exposure Limits.
Commission  

 of the European Communities.
 * betyder, at forslaget vil blive behandlet i Arbejdsmiljørådets udvalg om  

 grænseværdier.
