 Foruden de i udenrigsministeriets bekendtgørelse nr. 73 af 30. juni 1965  

 og efterfølgende bekendtgørelser, senest nr. 58 af 11. juni 1968, Lovtidende  

 C, nævnte lande har yderligere følgende lande tiltrådt den under De forenede  

 Nationers narkotikakonference den 30. marts 1961 undertegnede konvention om  

 kontrol med narkotiske midler med virkning fra den ud for hvert land anførte  

 dato:
Bulgarien har ved deponeringen af sit ratifikationsinstrument taget  

 forbehold over for artikel 48, stk. 2, vedrørende tvisters henvisning til Den  

 mellemfolkelige Domstol.
Samtidig har Bulgarien afgivet følgende erklæring:
»Folkerepublikken Bulgarien anser det for nødvendigt af understrege,  

 at ordlyden af artikel 40, stk. 1, artikel 12, stk. 2 og 3, artikel 13, stk.  

 2, artikel 14, stk. 1 og 2, og artikel 31, stk. 1 b) er af diskriminerende  

 karakter, da den udelukker visse staters deltagelse.
Disse artiklers ordlyd  

 er klart uforenelige med konventionens karakter, som tilstræber at forene  

 alle parters bestræbelser på at opnå en ordning af disse spørgsmål, som  

 berører alle landes interesser på dette område.« Frankrigs tiltrædelsesinstrument indeholder erklæringer om den fortsatte  

 gyldighed af artikel 9 i konventionen af 26. juni 1936 om bekæmpelse af  

 ulovlig handel med farlige narkotiske midler og om konventionens  

 anvendelsesområde på hele Den franske Republiks territorium.
 Endvidere har Mauritius, til hvis territorium konventionens gyldighed var  

 udstrakt, før det opnåede selvstændighed, meddelt De forenede Nationers  

 generalsekretær, at det anser sig for bundet af konventionens bestemmelser  

 fra datoen for opnåelsen af selvstændighed den 12. marts 1968.
 Udenrigsministeriet, den 13. oktober  

 1969.
 F.M.
 Paul Fischer.
