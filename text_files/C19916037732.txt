 En række konkrete ansøgninger om genkøb af policer, tegnet for  

 udtrædelsesgodtgørelser i henhold til lov om tilsyn med pensionskasser  

 (lovbekendtgørelse nr. 4 af 12. januar 1984) har givet tilsynet baggrund for  

 at meddele samtlige livsforsikringsselskaber og firmapensionskasser  

 nedennævnte ændrede praksis vedrørende genkøb af policer.
Ved ikrafttrædelsen af lov om tilsyn med firmapensionskasser (lov nr. 326  

 af 24. maj 1989) den 28. maj 1989 er lov om tilsyn med pensionskasser  

 ophævet.
Da den nye lov ikke indeholder bestemmelser svarende til  

 pensionskasselovens § 9, stk. 3 og § 18, stk. 2, er disse bestemmelser  

 bortfaldet ved lovens ophævelse.
 "Cirkulærskrivelser" af 9. januar 1969 og 12. december 1980  

 udstedt i henhold til ovennævnte lovbestemmelser vedrørende  

 forsikringsselskabernes indberetning af oprettelser af policer tegnet for  

 udtrædelsesgodtgørelser samt Finanstilsynets "Vejledning af 21.  

 september 1984 for pensionskasser om anvendelsen af udtrædelsesgodtgørelser,  

 jf. § 9, stk. 3 i lov om tilsyn med pensionskasser", er som følge heraf  

 ophævet.
 Finanstilsynet skal derfor ikke længere behandle ansøgninger om genkøb, og  

 policer kan herefter ikke klausuleres således, at genkøb kræver  

 Finanstilsynets samtykke.
 Ansøgninger om genkøb af de omhandlede policer behandles for fremtiden  

 alene af det enkelte forsikringsselskab med udgangspunkt i selskabets  

 gældende regelgrundlag herfor.
 Anvendelsen af udtrædelsesgodtgørelser fra firmapensionskasser er fremover  

 alene reguleret af pensionskassernes vedtægtsbestemmelser, som på dette punkt  

 vil blive afløst af pensionsregulativets bestemmelser herom.
