Udenlandsk fusion   succession for danske  

 aktionærer   selskaberne Lloyds Trust World Investment Portfolio  

 Limited og the International Equity Class of Lloyds TSB Offshore Funds  

 Limited, hjemmehørende på Jersey, Kanaløerne Det er om fusionen oplyst, at selskaberne Lloyds Trust  

 World Investment Portfolio Limited og the International Equity Class of  

 Lloyds TSB Offshore Funds Limited fusioneredes med virkning pr. 9. juli 1998  

 med Lloyds Trust World Investment Portfolio Limited som det indskydende  

 selskab og the International Equity Class of Lloyds TSB Offshore Funds  

 Limited som det modtagende selskab.
 Told- og Skattestyrelsen fandt på baggrund af det  

 indsendte materiale, at den fusionsprocedure, som er fulgt ved den  

 foreliggende fusion, i vidt omfang svarer til den procedure, der skal  

 følges ved en fusion mellem danske selskaber.
Told- og Skattestyrelsen kunne på det foreliggende  

 grundlag udlede, at den gennemførte transaktion havde så  

 væsentlige lighedspunkter med en dansk fusion, at tilladelse kunne  

 gives.
Told- og Skattestyrelsen bemærkede, at tilladelsen til  

 succession for aktionærerne i Lloyds Trust World Investment Portfolio  

 Limited og the International Equity Class of Lloyds TSB Offshore Funds  

 Limited er bindende for samtlige aktionærer, der er fuldt  

 skattepligtige til Danmark på tidspunktet for fusionen.
Virkningen af  

 tilladelsen er således, at aktionærerne i de udenlandske  

 selskaber stilles på samme måde, som hvis de havde været  

 aktionærer i danske selskaber.
 Princippet om, at alle aktionærer er omfattet af  

 tilladelsen, er tidligere anvendt af Ligningsrådet i en spaltningssag  

 offentliggjort i TfS 2000, 833.
På denne baggrund meddelte Told- og Skattestyrelsen  

 i medfør af fusionsskattelovens § 15, stk. 6, tilladelse til, at  

 fusionsskattelovens §§ 9 og 11 finder anvendelse vedrørende de ved  

 fusionen modtagne aktier.
Tilladelsen gælder og er bindende for alle  

 aktionærer, der ved fusionen var fuldt skattepligtige til Danmark.
