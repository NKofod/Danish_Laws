Bestemmelserne i §§ 5 og 6 i cirkulære af 14. maj 1981 om en  

 tillidsmandsordning for præster ophæves.
For udøvelse af tillidsmandshvervet  

 gælder herefter de for organisationsvalgte i en forhandlingsberettiget  

 organisation almindelige regler, der er fastsat ved finansministeriets  

 cirkulære af 24. august 1981 om vilkår for tjenestefrihed til  

 organisationsarbejde for tjenestemænd i staten, folkeskolen og folkekirken.
Medens det hidtil har været således, at den tid, som tillidsmanden  

 anvendte til hvervet, betragtedes som arbejdstid, er hovedreglen fremtidig,  

 at tillidsmandshvervet skal varetages i fritiden, ved omlægning af tjenesten  

 eller ved tjenestebytning.
Det påhviler såvel vedkommende provst som  

 tillidsmanden at medvirke til en hensigtsmæssig løsning.
 Såfremt varetagelsen af hvervet ikke kan ske ved omlægning eller bytning,  

 kan provsten efter forhandling med tillidsmanden tillade fravær fra tjenesten  

 i indtil 120 timer på årsbasis uden lønafkortning.
 Ved opgørelsen medregnes alt fravær, herunder forhandlingsmøder med  

 styrelser og deltagelse i kongresser, delegeretmøder, hovedbestyrelsesmøder,  

 bestyrelsesmøder, forretningsudvalgsmøder m.v.
Ved fravær herudover foretages lønafkortning med 1/2080 pr. time af den  

 til enhver tid gældende årsløn.
Afkortningen medfører ikke fradrag ved  

 beregning af lønanciennitet eller pensionsalder.
 Nærværende cirkulære, der træder i kraft straks, bedes bekendtgjort for  

 stiftets provster og præster.
