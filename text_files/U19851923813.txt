 Resume (udarbejdet af Socialministeriet) Forskudsvis børnebidrag fra  

 Kommunen som følge af separation var modtaget uberettiget fra det tidspunkt,  

 hvor samlivet blev genoptaget.
 Et pålæg om lønindeholdelse i forbindelse med den uberettigede  

 udbetaling blev dog ophævet, idet Kommunen fandtes at måtte bære risikoen  

 for, at bidragsmodtageren havde undladt løbende at give de fornødne  

 oplysninger.
Af anke 1-B. 210/1985 - Århus kommune (adv.
Steen F Andersen) - mod M  

 (adv.
N.
Schou, Århus, e.o.) - fremgik, at indstævnte og H var blevet  

 separeret ved bevilling af 7. juni 1982, og at det i forbindelse hermed var  

 pålagt indstævnte at udrede det til enhver tid gældende normalbidrag til  

 fællesbørnene med virkning fra 1. juni 1982. Da ægtefællerne kort efter havde  

 genoptaget samlivet i noglemåneder, erklærede Århus Statsamt i en skrivelse  

 af 15. august 1983 separationen for brudt, og ægtefællerne blev senere i 1983  

 separeret ved dom.
 Appellanten, der fra 1. juni 1982 til 31. marts 1984 havde udbetalt  

 børnebidragene forskudsvist, havde givet indstævntes arbejdsgiver pålæg om  

 lønindholdelse til dækning af bidragene, og dette pålæg havde indstævnte nu  

 påstået ophævet, medens appellanten påstod pålægget opretholdt.
Indstævnte gjorde til støtte for sin påstand gældende, at den i  

 separationsbevillingen fastsatte bidragspligt var bortfaldet ved  

 separationens bortfald.
Såfremt fogedretten fandt, at bidragsafgørelsen ikke  

 var bortfaldet, kunne indstævnte i hvert fald ikke være pligtig at betale  

 bidrag for den periode, hvori samlivet havde været genoptaget.
 Appellanten gjorde til støtte for sin påstand gældende, at betingelserne  

 for forskudsvis udbetaling af børnebidragene havde været til stede ved  

 udbetalingen, jfr. 22 i loven om børnetilskud og andre familieydelser, idet  

 bidragsafgørelsen, der blev truffet ved separationsbevillingen, ikke var  

 ophævet.
 I Århus fogedrets kendelse 27. november 1984 siges: Det lægges til grund,  

 at bidragsafgørelsen af 7. juni 1982 ikke er bortfaldet ved annulering af  

 separationensbevillingen af samme dato.
 Da andet ikke er oplyst, må det antages, at rekvisitus i den periode han  

 genoptog samlivet med ægtefællen, H, har ydet bidrag til familiens underhold,  

 hvorfor fogedretten ikke finder, at han er pligtig til at udrede yderligere  

 bidrag for denne periode uanset, at bidraget er udredet forskudsmæssigt med  

 rette den 1. april 1983 af Århus kommune.
 Under henvisning til, at bidragsafgørelsen ikk er bortfaldet, og at  

 samlivet var ophævet igen den 1. oktober 1983, findes rekvisitus at være  

 pligtig at udrede børnebidrag fra den 1. juni 1982 og frem i tiden til  

 bidragspligten bortfalder eller ophæves med undtagelse af den periode, hvor  

 samlivet har været genoptaget.
 Da rekvisitus ikke har udredet bidrag som pålagt bestemmes: Det af Århus  

 kommune over for M foretagne lønpålæg vil være at opretholde, dog således at  

 restancen reduceres med bidraget for perioden, hvor samlivet var genoptaget.
 I V.L.D. 30. september 1985 (Agersnap, Sigrid Ballund, lorenzen) siges  

 bl.a.:
 --- For landsretten har appellanten, Århus kommune, principalt genoptaget  

 sin for fogedretten nedlagte påstand og har subsidært påstået kendelsen  

 stadfæstet.
Indstævnet, M, har principalt påstået pålægget om lønindholdelse ophævet  

 og har subsidært påstået stadfæstelse. parterne er for landsretten enige om  

 at lægge til grund, at indstævnete i tiden fra den 3. december 1982 til den  

 26. marts 1983 genoptog samlivet med H.
Appellanten har ikke bestridt, at  

 indstævnte i denne periode har opfyldt sin underholdspligt over for børnene.
I en skrivelse af 15. august 1983 fra Århus Statsamt til indstævnte  

 angående samkvemsret anføres det: Under henvisning til Deres ansøgning ---  

 skal man meddele, at statsamtet på det foreliggende grundlag finder, at  

 separationen af 7. juni 1982 er brudt på grund af samlivsgenoptagelse i  

 separationstiden, --- Deres separationsbevilling af 7. juni 1982 beror foreløbig her.
De bedes  

 indsende Deres børnebidragsafgørelse hertil.
I et notat udfærdiget af fuldmægtig K.
Staugaard Nielsen, Århus Statsamt,  

 den 11. oktober 1983 angående en telefonsamtale med H's advokat anføres det:
Vi talte om hans ansøgning om fastsættelse af børnebidrag, og jeg  

 meddelte, at hustruen har modtaget bidrag forskudsvis til den 1. oktober  

 1983. Da afgørelsen af 7. juni 1982 er kasseret i forbindelse med vor  

 afgørelse om separationens bortfald, og da samlivet mellem parterne er  

 ophævet (ifølge manden i slutningen af marts 1983), er det mest praktisk at  

 lade bidragsafgørelsen fortsætte, således at hustruen kan få bidrag udbetalt  

 fra den 1. oktober 1983 på grundlag af denne. --- Af en opgørelse over indstævntes bidragsrestance pr. 21. marts 1984  

 fremgår, at de samlede indbetalinger overstiger de pr. 1. december 1982  

 skyldige beløb.
Fuldmægtig Jørgen Fuglsang-Nielsen, Århus kommunees social- og  

 sundhedsforvaltning, har som vidne forklaret, at en bidragsberettiget  

 forinden førsteforskudsvise udbetaling af bidrag skal give oplysninger om  

 sine personlige forhold, herunder om et eventuelt samliv med den  

 bidragsforpligtede.
Den bidragsberettigede har endvidere pligt til at give  

 oplysning, såfremt forholdene ændres.
Den bidragsforpligtede bliver løbende  

 underrettet om, hvilke forskudsvise udbetalinger det offentlige har foretaget  

 til den bidragsberettigede. Århus kommune blev i først i februar 1984 bekendt  

 med, at samlivet mellem indstævnte og H havde været genoptaget.
Appellanten har for landsretten navnlig anført, at  

 børnebidragsresolutionen, der er en særskilt forvaltningsakt, ikke har en  

 sådan sammenhæng med separationen, at den uden videre kan anses for  

 bortfaldet som følge af, at separationen er brudt.
Hertil må kræves en  

 udtrykkelig ophævelse.
Appellanten har således haft pligt til at udbetale  

 bidragene forskudsvis, jfr. lov om børnetilskud og andre familieydelser, §  

 21. For så vidt angår den periode, hvor samlivet var genoptaget, følger det  

 af førnævnte lovs § 22, stk. 4, at det er forholdene på bidragets  

 forfaldsdag, der er afgørende.
Efterfølgende omstændigheder er således  

 appellanten uvedkommende.
For parterne vil der være mulighed for indbyrdes at  

 regulere forpligtelsen til at bidrage til børnenes underhold.
Indstævnte har heroverfor anført, at bidragsresolutionen, der er affødt af  

 separationen, nødvendigvis må bortfalde, når separationen brydes.
Appellanten  

 må med hensyn til det samlivsperioden udbetalte beløb, være nærmest til at  

 bære risikoen for, at den bidragsberettigede ikke opfylder sin  

 oplysningspligt.
