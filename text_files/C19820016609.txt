1. Værdiansættelsen af forpagterbolig Ligningsrådet har med virkning fra indkomståret 1982 vedtaget følgende  

 retningslinier for fastsættelse af værdien af forpagteres bolig:
 Forpagtere, der bebor en bolig på den forpagtede ejendom, skal som  

 skattepligtig almindelig indkomst medregne værdien af boligen, jf.  

 statsskattelovens § 4, b.
Værdien af boligen skal ansættes skønsmæssigt, idet statens satser for  

 brug af tjenesteboliger er vejledende ved udøvelsen af skønnet, ligesom der  

 skal tages hensyn til stuehusets alder, beliggenhed, faciliteter og beboet  

 areal.
Med hensyn til størrelsen af de for tiden gældende boligbidrag for  

 statens tjeneste- og lejeboliger henvises til finansministeriets cirkulære  

 nr. 21 af 22. februar 1982.
2. Vedligeholdelsesudgifter på forpagterbolig Ved vestre landsrets dom af 20. januar 1981 er det antaget, at udgifter  

 til vedligeholdelse af en forpagterbolig, som forpagteren er forpligtet til  

 at afholde i henhold til forpagtningskontrakten, kan fradrages ved  

 indkomstopgørelsen, da de må anses for omfattet af bestemmelserne i  

 statsskattelovens § 6a og ligningslovens § 14, stk. 1.
 Efter at sagen var indbragt for højesteret, blev der indgået forlig,  

 hvorved ministeriet for skatter og afgifter har anerkendt fradrag for de  

 nævnte vedligeholdelsesudgifter, mod at sagen blev hjemvist til  

 ligningsmyndighederne til fornyet værdiansættelse af forpagterens bolig.
De skattelignende myndigheder amodes om at foranledige indkomstansættelsen  

 genoptaget, såfremt der efter en samlet vurdering af såvel den ansatte  

 lejeværdi som de afholdte vedligeholdelsesudgifter kan ske en nedsættelse af  

 ansættelsen.
En ændring forudsætter, at der fremsættes begæring herom, eller  

 forholdet i øvrigt er skattemyndighederne bekendt, og der ikke er forløbet  

 mere end 3 år fra udløbet af de pågældende indkomstår.
