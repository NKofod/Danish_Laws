Bekendtgørelse om, hvorledes hidtidige arbejdsindtægter  

  

 opgøres og reguleres m.v. efter § 59 i lov om aktiv  

  

 socialpolitik I medfør af § 59, stk. 2, i lov om aktiv  

 socialpolitik, jf. lovbekendtgørelse nr. 709 af 13. august 2003, fastsættes:
§ 1.  

  

 Den  

 hidtidige arbejdsindtægt, der ligger til grund for nedsættelsen af  

 revalideringsydelsen efter § 59, stk. 1, er den årsløn, der efter  

 § 7 i lov om erstatningsansvar og § 41, stk. 1 og 2, i lov om  

 forsikring mod følger af arbejdsskade er fastsat ved beregningen af den  

 løbende  

 udbetaling af erstatning m.v.
Er der tale om en årsløn fastsat efter  

 § 41  

 i lov om forsikring mod følger af arbejdsskade, finder det i § 41,  

 stk. 3, nævnte maksimum ikke anvendelse.
 § 2.  

  

 Hvis  

 der ikke er fastsat en årsløn efter § 1, beregnes årslønnen efter  

 principperne i § 41, stk. 1 og 2, i lov om forsikring mod følger af  

 arbejdsskade, dog således at beregning af årslønnen efter § 41,  

 stk. 1, 1. pkt., sker som den samlede arbejdsfortjeneste i året forud  

 for  

 revalideringen påbegyndes.
 § 3.  

  

 Bekendtgørelsen  

 træder i kraft den 1. december 2003, og gælder for tilbud om revalidering,  

 hvor  

 første udbetaling finder sted den 1. december 2003 eller senere.
 Stk. 2.  

  

 Ved  

 bekendtgørelsens ikrafttræden ophæves bekendtgørelse nr. 54 af 27. januar  

 1998  

 om, hvorledes hidtidige arbejdsindtægter opgøres og reguleres m.v. (om  

 nedsættelse af revalideringsydelsen).
