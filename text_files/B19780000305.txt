 I medfør af §§ 1 og 2 i lov nr. 633 af 21. december 1977 om ændring af  

 ligningsloven bestemmes følgende:
§ 1.  Ved afgrænsningen af de energibesparende  

 foranstaltninger m.v., der berettiger til fradrag ved opgørelsen af den  

 skattepligtige indkomst i henhold til ligningslovens § 15K, gælder kapitel  

 II, §§ 4-6 i boligministeriets bekendtgørelse nr. 621 af 14. december 1977 om  

 statstilskud til energibesparende foranstaltninger vedrørende bygninger.
Den  

 i bekendtgørelsens § 4, nr. 11, nævnte erklæring vil kunne meddeles af en  

 energikonsulent, jfr. § 4 nedenfor, eller af anden sagkyndig.
§ 2.  Fradrag indrømmes kun for udgifter til et  

 arbejde, der er forhåndsgodkendt af kommunalbestyrelsen som en  

 energibesparende foranstaltning.
Udgiftens størrelse skal forhåndsgodkendes  

 af kommunalbestyrelsen.
Forhåndsgodkendelsen skal være meddelt skriftligt,  

 inden arbejdet påbegyndes.
Stk. 2.  Ansøgning om forhåndsgodkendelse indsendes til  

 kommunalbestyrelsen i den kommune, hvor ejendommen er beliggende.
Ansøgningen  

 skal udfærdiges på et særligt skema, som kan rekvireres hos kommunen.  

 Ansøgningen skal indeholde en redegørelse for arbejdet og et overslag over  

 udgifterne.
Endvidere skal ansøgningen indeholde en erklæring om, at følgende  

 betingelser for at opnå forhåndsgodkendelse er opfyldt:
§ 3.  Når arbejdet er afsluttet, skal ejeren indsende  

 en erklæring til kommunalbestyrelsen herom og om, at arbejdet er udført i  

 overensstemmelse med forhåndsgodkendelsen.
Erklæringen skal tillige indeholde  

 oplysning om størrelsen af de samlede udgifter ved arbejdet herunder den  

 eventuelle udgift til energikonsulent.
Regninger fra de virksomheder, der har  

 udført arbejdet, vedlægges.
Af erklæringen skal det fremgå, hvilke  

 momsregistrerede bygge- og anlægsvirksomheder der har udført arbejdet, samt  

 at der ikke er tale om et arbejde udført af en indehaver af bygge- og  

 anlægsvirksomhed på egen ejendom.
Endelig skal erklæringen indeholde  

 oplysning om, at ejerboligen på tidspunktet for arbejdets fuldførelse tjener  

 til helårsbolig for ejeren.
Erklæringen afgives på et særligt skema, der  

 udleveres af kommunen.
Stk. 2.  Kommunalbestyrelsen meddeler herefter  

 skriftligt ejeren, om det færdige arbejde på grundlag af de af ejeren afgivne  

 erklæringer og iøvrigt foreliggende oplysninger kan anses for udført i  

 overensstemmelse med forhåndsgodkendelsen og i øvrigt opfylder betingelserne  

 efter stk. 1. Størrelsen af den samlede udgift, der indgår i beregningen af  

 fradraget, skal fremgå af meddelelsen.
Meddelelse som anført kan kun afgives,  

 såfremt der ikke er givet tilskud til arbejdet fra det offentlige efter lov  

 nr. 423 af 25. august 1976 som ændret ved lov nr. 112 af 30. marts 1977 og  

 efter lov nr. 127 af 22. april 1975 med senere ændringer.
 Stk. 3.  Den i stk. 2 omhandlede meddelelse vedlægges  

 selvangivelsen for det indkomstår, hvori arbejdet fuldføres.
§ 4.  De i § 13a i lovbekendtgørelse nr. 498 af 14.  

 september 1977 om statstilskud til energibesparende foranstaltninger  

 vedrørende bygninger omhandlede konsulenter yder efter anmodning fra ejeren  

 sagkyndig bistand i forbindelse med energibesparende foranstaltninger i  

 ejerboliger.
Konsulentens honorar udregnes efter de takster, der er fastsat  

 af boligministeriet for bistand vedrørende udlejningsboliger.
Honoraret kan  

 medregnes til de udgifter til isolering m.v., der indgår i beregningen af  

 fradraget.
 Stk. 2.  Kommunalbestyrelsen kan ikke lade sin  

 godkendelse være betinget af, at der foreligger en konsulenterklæring.
 § 5.  Bekendtgørelsen har virkning fra den 1. januar  

 1978.
