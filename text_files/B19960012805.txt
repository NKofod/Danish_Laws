 I medfør af § 5, stk. 1, § 21, stk. 2, og efter bemyndigelse i henhold til  

 § 9, stk. 2, i lov nr. 292 af 10. juni 1981 om visse havanlæg, samt efter  

 samråd med Søfartsstyrelsen, fastsættes:
Område § 1.  Denne bekendtgørelse finder anvendelse på  

 havanlæg, som omhandlet i havanlægslovens § 1.
 Stk. 2.  Bestemmelserne i denne bekendtgørelse finder  

 tilsvarende anvendelse på boreskibe og andre skibe, medens der fra disse  

 udøves efterforsknings- eller indvindingsvirksomhed af råstoffer i  

 undergrunden under havbunden.
 § 2.  I denne bekendtgørelse forstås ved arbejdssted  

 det samlede område på havanlægget, som de ansatte har adgang til som led i  

 deres arbejde, herunder også indkvarteringsfaciliteter, som de ansatte efter  

 omstændighederne har adgang til i forbindelse med udførelse af arbejdet.
 Stk. 2.  Ved arbejdsplads forstås det sted inden for  

 arbejdsstedet, hvor den enkelte ansatte udfører et arbejde.
 Stk. 3.  Ved arbejdsrum forstås ethvert rum, hvor der  

 udføres arbejde.
Planlægning og indretning af arbejdsstedet § 3.  Arbejdsstedet skal indrettes sikkerheds- og  

 sundhedsmæssigt fuldt forsvarligt ud fra både en enkeltvis og samlet  

 vurdering af de forhold i arbejdsmiljøet, som på kort eller langt sigt kan  

 have indvirkning på den fysiske eller psykiske sundhed, og således at  

 sundhedsskadelige påvirkninger undgås.
§ 4.  Indretning af arbejdssteder, herunder væsentlig  

 ombygning, der kan sidestilles hermed, skal planlægges og gennemføres  

 således, at hensynet til sikkerhed og sundhed i forbindelse med udførelsen af  

 arbejdet som helhed er tilgodeset.
Det skal herunder navnlig iagttages, at  

 arbejdsrum, m.v. dimensioneres, indrettes og indbyrdes placeres således, at Almindelige bestemmelser § 5.  Hvor hensynet til sikkerhed og sundhed gør det  

 påkrævet, skal arbejdsstedet være indrettet, så arbejde, der ikke efter sin  

 art er udendørs, kan foregå i forsvarlige arbejdsrum, medmindre dette vil  

 være åbenbart urimeligt eller uhensigtsmæssigt.
 Stk. 2.  Ved arbejde, der foregår udendørs i længere  

 perioder, skal foranstaltninger til beskyttelse af de ansatte mod vejrliget,  

 f.eks. telt, halvtag eller container, etableres i det omfang, det efter  

 omstændighederne er rimeligt.
 Stk. 3.  Områder, hvor der kan være risiko for  

 nedstyrtning eller nedstyrtende genstande, skal sikres ved afspærring,  

 overdækning eller anden passende foranstaltning.
 § 6.  Tekniske anlæg m.v. skal være af forsvarlig  

 konstruktion og indretning under hensyn til anvendelsen og skal være  

 forsvarligt vedligeholdt.
 Stk. 2.  Der skal under hensyn til risikoen ved brand og  

 andre ulykker være forsvarlig mulighed for flugt og redning af personer.
 § 7.  Hvor der kan opstå særlige faresituationer, skal  

 arbejdsstedet være forsynet med alarmsystemer, som f.eks. gas- og  

 branddetektorer, der på hensigtsmæssig måde advarer herom.
§ 8.  Hvor arbejdets art og forholdene i øvrigt gør  

 det påkrævet, skal arbejdsstedet være forsynet med passende vejrtræknings- og  

 genoplivningsudstyr, samt fornødne hjælpemidler til førstehjælp i  

 ulykkestilfælde.
Nævnte udstyr m.v. skal findes i tilstrækkelig mængde,  

 anbragt på hensigtsmæssige steder.
 § 9.  Der skal på ethvert arbejdssted forefindes  

 tilstrækkeligt, egnet redningsudstyr til at der i nødstilfælde er mulighed  

 for evakuering og flugt direkte til havet.
 Stk. 2.  Det i stk. 1 nævnte udstyr skal være til  

 rådighed i tilstrækkeligt antal til det antal arbejdstagere, der kan påregnes  

 at være til stede.
 Stk. 3.  Det i stk. 1 nævnte udstyr skal være  

 fremstillet af solide materialer under hensyntagen til dets funktion samt til  

 de forhold, hvorunder det skal bruges eller opbevares i brugsklar stand.
 Stk. 4.  Det i stk. 1 nævnte udstyr skal være af en  

 iøjnefaldende farve og forsynet med udstyr, der gør det muligt for brugeren  

 at påkalde sig redningsfolkenes opmærksomhed.
 Stk. 5.  Det i stk. 1 nævnte udstyr skal være af en  

 type, der er egnet til brug ved det pågældende arbejdssted og skal være  

 udrustet til at muliggøre overlevelse i tilstrækkelig lang tid.
 § 10.  Der skal på arbejdsstedet være indrettet  

 tilstrækkelige adgangsveje og -arealer af en sådan størrelse og beskaffenhed,  

 at de ansatte kan færdes uhindret samt uden fare for sikkerhed og sundhed og  

 med anvendelse af tekniske hjælpemidler i fornødent omfang.
 Stk. 2.  Adgangsveje og -arealer, der er hævet over  

 tilstødende arealer, skal være forsynet med passende værn.
 Stk. 3.  Tekniske anlæg, installationer og lignende, som  

 regelmæssigt eller tilbagevendende skal være tilgængelige for eftersyn,  

 rensning og justering på arbejdsstedet, skal i nødvendigt omfang være  

 udstyret med forsvarlige adgangsveje og arbejdsplatforme til brug herfor.
Stk. 4.  Når særlige forhold taler derfor, kan sådanne  

 adgangsveje udformes som lejdere.
Lejdere skal være hensigtsmæssigt indrettet  

 og sikret mod personnedstyrtning.
§ 11.  Placeringen, antallet og dimensionerne af døre,  

 porte, lemme m.v. skal være forsvarlige under hensyn til arbejdets art og  

 forholdene i øvrigt.
De skal bestå af egnede materialer og være udformet og  

 indrettet således, at de uden vanskelighed og uden risiko kan åbnes, lukkes  

 og passeres.
 Stk. 2.  Gennemsigtige eller halvgennemsigtige  

 skillevægge, og navnlig skillevægge udelukkende bestående af glas, i  

 arbejdsrum eller i nærheden af arbejdspladser eller adgangsveje, skal være  

 klart afmærket og fremstillet af sikkerhedsmaterialer eller være adskilt fra  

 disse arbejdspladser og adgangsveje på en sådan måde, at arbejdstagerne  

 hverken kan komme i kontakt med skillevæggene eller blive ramt, hvis væggene  

 splintres.
 Stk. 3.  På gennemsigtige døre skal der anbringes en  

 afmærkning i øjenhøjde.
 Stk. 4.  Hvis gennemsigtige eller halvgennemsigtige døre  

 og porte ikke er udført i sikkerhedsmateriale, og hvis der er risiko for, at  

 arbejdstagerne kan komme til skade, såfremt døre eller porte splintres, skal  

 disse flader beskyttes mod sprængning.
 § 12.  Afhængig af arbejdets art og forholdene i  

 øvrigt skal der være et tilstrækkeligt antal flugtveje og nødudgange af en  

 sådan udformning, dimension og placering, at der er en betryggende mulighed  

 for, at alle på arbejdsstedet i en faresituation kan komme i sikkerhed i det  

 fri eller til et sikkerhedsområde.
 Stk. 2.  Døre og porte i flugtveje skal åbne i  

 flugtretningen eller, hvis dette ikke er muligt, være udformet som skydedøre,  

 og de skal kunne betjenes på en nem og sikker måde uden brug af nøgle.
 Stk. 3.  Flugtveje og nødudgange skal holdes frit  

 passable.
 § 13.  I det omfang det er påkrævet af hensyn til en  

 sikker orientering og at de ansatte kan færdes sikkert, skal adgangsveje og  

 -arealer samt flugtveje have en tydelig markering af retninger, udgange og  

 uventede niveauforskelle.
 Stk. 2.  Flugtveje og nødudgange, hvortil der kræves  

 belysning, skal være forsynet med tilstrækkelig nødbelysning.
 § 14.  Når hensynet til arbejdstagernes sikkerhed,  

 sundhed og velfærd gør det nødvendigt, skal der stilles et lettilgængeligt  

 opholdsrum til arbejdstagernes disposition.
 Stk. 2.  Opholdsrummet skal være tilstrækkeligt stort og  

 indeholde et passende antal borde og siddepladser med ryglæn.
 Stk. 3.  Hvis arbejdstiden afbrydes regelmæssigt eller  

 ofte, og der ikke findes opholdsrum, skal der stilles andre rum til  

 arbejdstagernes disposition, således at de kan opholde sig der under  

 arbejdets afbrydelse.
 Stk. 4.  Der skal træffes passende foranstaltninger til  

 beskyttelse af ikke-rygere mod tobaksrøg.
 Stk. 5.  Gravide kvinder skal have mulighed for at hvile  

 sig liggende under passende forhold.
Arbejdsplads § 15.  Den enkeltes arbejdsplads skal være  

 hensigtsmæssigt indrettet, herunder være så rummelig, at nødvendigt inventar,  

 hjælpemidler og materialer kan anbringes indbyrdes forsvarligt og således, at  

 alle funktioner, der er forbundet med arbejdet, kan udføres sikkert og med  

 forsvarlige arbejdsstillinger og -bevægelser.
Stk. 2.  Hvor arbejdet uden ulempe kan foregå siddende,  

 skal der findes en hensigtsmæssig arbejdsplads til dette.
Ved stående og  

 gående arbejde skal der, så vidt det er muligt, findes siddepladser, der kan  

 benyttes ved afbrydelse i arbejdet.
 Stk. 3.  Der skal være forsvarlig adgang til  

 arbejdspladsen og forsvarlig flugtmulighed herfra.
 § 16.  Arbejdspladsen skal være placeret og indrettet,  

 så den ansatte ikke påvirkes unødigt af stoffer og materialer, stråling,  

 ekstreme temperaturer, træk eller vibrationer m.v. fra andre arbejdspladser  

 eller processer.
 § 17.  Hvor der er risiko for forurening med  

 materialer, der er smittefarlige, eller med stoffer eller materialer, som det  

 af hensyn til sikkerhed eller sundhed er vigtigt at få fjernet hurtigt fra  

 huden eller hindre spredning af, skal der i nærheden af arbejdspladsen findes  

 passende og tilstrækkelige hjælpemidler hertil, som f.eks. øjenskylleflaske,  

 rindende vand eventuelt i form af nødbruser, og særlige rensemidler.
Arbejdsrum § 18.  Arbejdsrum skal være forsvarligt indrettet og  

 placeret under hensyn til de processer, der skal foregå i arbejdsrummet, og  

 således at unødige påvirkninger fra sundhedsskadelige stoffer og materialer,  

 stråling, ekstreme temperaturer, træk eller vibrationer m.v. fra andre dele  

 af arbejdsstedet og omgivelserne i øvrigt så vidt muligt er undgået.  

 Arbejdspladser skal være forsvarligt placeret i arbejdsrummet.
 Stk. 2.  Hvis der i et arbejdsrum er særlige sikkerheds-  

 eller sundhedsmæssige risici på grund af arbejdets art, særlige  

 arbejdsprocesser m.v., skal arbejdsrummet være placeret, indrettet og  

 udstyret, så farerne er imødegået mest muligt.
 § 19.  Arbejdsrum skal under hensyntagen til arbejdets  

 art samt arbejdstagernes fysiske aktivitet være forsvarligt isoleret.
 § 20.  Gulvareal, rumhøjde og rumindhold skal være  

 afpasset efter arbejdets art, de tekniske hjælpemidler, materialer og det  

 inventar, der findes i arbejdsrummet, samt det antal personer, der normalt  

 færdes eller opholder sig der.
§ 21.  Arbejdsrum skal være velbelyste, enten ved  

 hjælp af dagslys eller ved hjælp af passende kunstig belysning.
Vinduer,  

 ovenlys og belysning i øvrigt skal være udført, placeret og eventuelt  

 afskærmet således, at de ikke medfører blænding, overophedning eller  

 generende kuldenedfald.
 Stk. 2.  Vinduer og ovenlys, der kan åbnes, reguleres  

 eller fastgøres, skal være udformet således, at disse operationer kan udføres  

 på en sikkerhedsmæssigt forsvarlig måde, og de skal placeres således, at de  

 ikke udgør en fare for arbejdstagerne, når de er åbne.
 § 22.  Gulvet i arbejdsrummet og under de enkelte  

 arbejdspladser skal være uden buler eller huller, der indebærer en  

 sikkerhedsmæssig risiko for de ansatte, og uden farlige niveauforskelle.
 Stk. 2.  Gulvbelægningen skal være tilpasset det  

 arbejde, der udføres i arbejdsrummet, og have en under hensyn til arbejdets  

 art passende stabilitet og skridsikkerhed.
 § 23.  Overfladerne på gulve, vægge og lofter i  

 arbejdsrum skal være af en sådan beskaffenhed, at der ved rengøring og  

 rensning kan opnås forsvarlige hygiejniske forhold.
§ 24.  Arbejdsrummets overflader må ikke afgive dampe  

 eller støv til arbejdsrummet eller kunne give anledning til dannelse af  

 statisk elektricitet, så de ansatte udsættes for sundhedsskadelige eller  

 kraftigt generende påvirkninger.
I arbejdsrum, hvor der kan være  

 eksplosionsfare, skal gulvbelægningen være egnet og ikke gnistgivende.
 Stk. 2.  Hvis det ikke kan undgås, at gulvbelægningen i  

 arbejdsrum, hvor der kan være eksplosionsfare, kan være gnistgivende, skal de  

 ansattes fodtøj være af en sådan beskaffenhed, at der ikke opstår gnister.
Inventar § 25.  Der skal på arbejdsstedet findes passende  

 inventar, således at arbejdet kan udføres forsvarligt.
 Stk. 2.  Stole, arbejdsborde og lignende, der anvendes  

 ved skiftende arbejdsopgaver eller af skiftende personale, skal i fornødent  

 omfang være indstillelige.
Stk. 3.  Inventaret skal være fremstillet af materialer,  

 der ikke frembyder sundhedsfare.
Udformning og materialer skal være af en  

 sådan art, at inventaret kan renholdes effektivt på hensigtsmæssig måde for  

 de forureninger, det udsættes for.
 Temperaturforhold m.v.
 § 26.  I arbejdstiden skal temperaturen i  

 arbejdsrummene være tilpasset den menneskelige organisme under hensyn til de  

 anvendte arbejdsmetoder og den fysiske belastning, som de ansatte udsættes  

 for.
Stk. 2.  Hvis opvarmning af et arbejdsrum ikke er mulig  

 på grund af arbejdets art eller efter forholdene ikke er rimelig, skal der  

 ske lokal opvarmning af de enkelte arbejdspladser.
Hvis dette ikke er muligt,  

 skal der træffes andre foranstaltninger til beskyttelse af de ansatte mod  

 kulde.
§ 27.  Hvis arbejdets art medfører kraftig  

 varmestråling, skal der træffes egnede foranstaltninger, som f.eks  

 afskærmning eller indkapsling af den pågældende arbejdsproces, til  

 beskyttelse af de ansatte.
Hvis dette ikke er muligt, skal der træffes andre  

 foranstaltninger til beskyttelse af de ansatte mod varmestråling.
 § 28.  Fugtighed eller damp, der opstår som følge af  

 arbejdsprocesser eller aktiviteter i arbejdsrummet, og som ikke er nødvendig  

 af hensyn til produktionen, skal i videst muligt omfang fjernes.
Ventilation § 29.  Hvert arbejdsrum skal have tilstrækkelig  

 tilførsel af frisk luft uden generende træk.
 Stk. 2.  Hvis der ikke på forsvarlig måde kan opnås  

 tilstrækkelig luftfornyelse gennem vinduer, døre, ventiler og lignende til  

 det fri, skal der indrettes en mekanisk ventilation, der giver tilstrækkelig  

 tilførsel af frisk luft.
§ 30.  Hvis det ikke på anden måde kan hindres, at  

 arbejdstagerne ved en arbejdsproces udsættes for luftarter, støv eller  

 lignende, der er sundhedsskadelige eller eksplosive, eller røg,  

 mikroorganismer, aerosoler eller anden generende luftforurening, skal der  

 etableres en mekanisk udsugning, der såvidt muligt fjerner forureningen på  

 det sted, hvor den udvikles.
Samtidig skal der tilføres frisk erstatningsluft  

 af passende temperatur.
 Stk. 2.  Hvis forureningen ikke kan fjernes effektivt på  

 udviklingsstedet, skal arbejdsprocessen henlægges til et særligt rum, kabine  

 eller lignende, hvor der ikke udføres andet arbejde, og som er udstyret med  

 tilstrækkelig mekanisk ventilation.
 Stk. 3.  Den udsugede luft må ikke føres tilbage til  

 arbejdsrummet eller andre rum medmindre den er effektivt renset.
 Stk. 4.  De i stk. 1 og 2 nævnte ventilationsanlæg skal  

 være forsynet med en kontrolanordning, der angiver funktionssvigt.
 § 31.  Tilførsel af frisk luft ved mekanisk  

 ventilation skal bestå af udeluft.
 Stk. 2.  Den friske luft kan dog i begrænset omfang  

 blandes med udsuget luft fra arbejdsrummet eller fra andre rum, forudsat at  

 denne luft er renset og ikke stammer fra ventilationsanlæg som omhandlet i §  

 30.
§ 32.  Ventilationsanlæg skal være konstrueret og  

 installeret således, at de ikke i sig selv tilfører arbejdsstedet  

 sundhedsskadelige stoffer eller materialer, herunder mikroorganismer.
De skal  

 være velfungerende, f.eks. med afbalancerede indblæsnings- og  

 udsugningsmængder.
 Stk. 2.  Afkastningsluften skal føres ud til det fri.  

 Afkast skal placeres således, at mindst mulig afkastluft suges ind ved  

 udeluftindtag, gennem vinduer og døre, eller giver anledning til gener på  

 arbejdsstedet i øvrigt.
 Stk. 3.  Ventilationsanlæg skal være indrettet og  

 placeret, så støj og trækgener undgås, og således at vedligeholdelsen kan ske  

 på forsvarlig måde.
 Stk. 4.  Ventilationsanlæg skal holdes i funktionsdygtig  

 stand, herunder holdes forsvarligt rene, og jævnligt kontrolleres.
Belysning § 33.  Belysningen på arbejdsstedet skal være af en  

 sådan beskaffenhed, at arbejdet kan foregå forsvarligt og de ansatte kan  

 færdes forsvarligt.
 Stk. 2.  I det omfang det er påkrævet af hensyn til en  

 sikker orientering i et rum, skal der ved indgangen til dette kunne tændes  

 tilstrækkelig belysning.
 § 34.  Der skal være en tilstrækkelig almen belysning  

 i arbejdsrummet og passende særbelysning på den enkelte arbejdsplads, således  

 at arbejdet kan foregå forsvarligt, herunder i hensigtsmæssige  

 arbejdsstillinger.
 § 35.  Den kunstige belysning skal med hensyn til  

 lysfordeling, lysstyrke og lyskvalitet, være afpasset efter forholdene og  

 efter arbejdets art.
Stk. 2.  Belysningen må ikke i sig selv give anledning  

 til en sundhedsskadelig påvirkning.
Den skal være indrettet således, at den  

 ikke giver generende blænding eller reflekser eller medfører generende varme.
 Stk. 3.  Hvis arbejdet er af en sådan art, at det kan  

 være forbundet med en særlig fare, hvis belysningen svigter, skal der være  

 indrettet en forsvarlig nødbelysning, der sikrer den nødvendige orientering.
Vedligeholdelse og rengøring § 36.  Arbejdsstedet skal holdes forsvarligt vedlige,  

 rent og ryddeligt, så forholdene til stadighed er sikkerheds- og  

 sundhedsmæssigt forsvarlige.
Det skal herunder navnlig iagttages, at Stk. 2.  Rengøringen skal udføres på en sådan måde, at  

 skadelig forurening ikke spredes.
 Stk. 3.  Der må ikke anvendes rengøringsmidler eller  

 -metoder, der kan forringe de sikkerheds- eller sundhedsmæssige forhold i  

 øvrigt på arbejdsstedet.
 § 37.  Der skal på arbejdsstedet være forsvarlige  

 forhold for udførelsen af oprydning, rengøring og vedligeholdelse, så  

 arbejdet hermed kan ske uden fare for sikkerhed og sundhed for såvel dem, der  

 udfører dette arbejde, som for andre på havanlægget.
Branddetektion og -bekæmpelse § 38.  Der skal træffes passende foranstaltninger for  

 at forebygge, opdage og bekæmpe udbrud og spredning af brand.
 Stk. 2.  Om nødvendigt skal der foretages  

 brandsektionering for at udskille områder med særlig brandfare.
 Stk. 3.  På arbejdsstedet skal der foreligge en  

 brandsikringsplan med en beskrivelse af de foranstaltninger, der er  

 nødvendige for at forebygge, opdage og bekæmpe udbrud af brand.
 § 39.  I det omfang, det fremgår af  

 sikkerhedsredegørelsen, skal der, til imødegåelse af risici, forefindes  

 egnede systemer til detektion af og sikring mod brand samt  

 brandslukningssystemer og alarmer.
 Stk. 2.  Disse systemer kan bl.a. omfatte:
 § 40.  Ikke-automatiske brandslukningsanordninger skal  

 være lettilgængelige, ukomplicerede at betjene og, om nødvendigt, beskyttet  

 mod beskadigelse.
 § 41.  Nødsystemer skal være adskilt eller på anden  

 måde beskyttet mod uheld, i det omfang det er nødvendigt for at sikre, at  

 nødfunktionerne forbliver driftsklare i nødstilfælde.
 Stk. 2.  Om nødvendigt skal der være to sideordnede  

 nødsystemer.
Fjernbetjening § 42.  I det omfang, det fremgår af  

 sikkerhedsredegørelsen, skal der udarbejdes et system til fjernbetjening i  

 nødstilfælde.
 Stk. 2.  Dette system skal omfatte kontrolstationer, der  

 er anbragt på passende steder og kan anvendes i nødstilfælde, herunder om  

 nødvendigt kontrolstationer på sikre samlingssteder og evakueringssteder.
 Stk. 3.  Udstyr, der kan fjernbetjenes, jf. stk. 1, skal  

 mindst omfatte systemer til:
Kommunikation § 43.  I det omfang, det fremgår af  

 sikkerhedsredegørelsen, skal ethvert bemandet arbejdssted være forsynet med:
 Stk. 2.  Disse systemer skal kunne forblive driftsklare  

 i nødsituationer.
 Stk. 3.  Det akustiske system skal suppleres med  

 kommunikationssystemer, der ikke er afhængige af sårbare  

 strømforsyningssystemer.
 § 44.  Der skal på egnede steder være mulighed for at  

 slå alarm.
 § 45.  Såfremt der er arbejdstagere til stede på  

 arbejdssteder, som almindeligvis ikke er bemandede, skal der forefindes  

 egnede kommunikationssystemer.
Samlingssteder og bemandingsliste § 46.  Der skal træffes tilstækkelige foranstaltninger  

 til at afskærme evakueringssteder og sikre samlingssteder mod varme og røg  

 samt, i det omfang det er muligt, mod virkningerne af eksplosioner og til at  

 sikre, at flugtveje til og fra evakueringsstederne og samlingsstederne er  

 anvendelige.
 Stk. 2.  Disse foranstaltninger skal være af en sådan  

 art, at de beskytter arbejdstagerne tilstrækkeligt længe til, at en eventuel  

 evakuerings- og redningsaktion kan gennemføres i sikkerhed.
 Stk. 3.  I det omfang, det fremgår af  

 sikkerhedsredegørelsen, skal et af de i stk. 1 nævnte beskyttede steder være  

 forsynet med passende installationer til fjernbetjening af det i § 43  

 omhandlede udstyr og til kommunikation med land og redningstjenesten.
 § 47.  Fra indkvarteringsfaciliteterne og  

 arbejdsstederne skal der være let adgang til de sikre samlingssteder og  

 evakueringssteder.
 Stk. 2.  Der skal for hvert sikkert samlingssted være  

 opslået en ajourført liste med navnene på de arbejdstagere, der har fået  

 anvist det pågældende samlingssted.
Stk. 3.  Der skal foreligge en fortegnelse over de  

 arbejdstagere, der har fået tildelt særlige opgaver i nødstilfælde.
Denne  

 fortegnelse skal være opslået på passende steder på arbejdsstedet.
Kontrol med boringer § 48.  For at forebygge udblæsninger skal der være  

 egnet kontroludstyr til brug i forbindelse med boringsoperationer.
 Stk. 2.  Dette udstyr skal være afpasset efter de  

 forhold, der hersker på boringsstedet.
Dispensation § 49.  Energistyrelsen kan, hvor særlige forhold  

 foreligger, herunder hvis flytbare havanlæg samt boreskibe eller andre skibe,  

 omfattet af § 1, stk. 2 forventes at opholde sig i en kortere periode på  

 dansk søterritorium eller kontinentalsokkelområde, dispensere fra  

 bestemmelserne i denne bekendtgørelse, når det skønnes rimeligt og fuldt  

 forsvarligt, og i det omfang, det er foreneligt med direktiv 92/91/EØF af 3.  

 november 1992 om minimumsforskrifter for forbedring af arbejdstagernes  

 sikkerhed og sundhed i den boringsrelaterede udvindingsindustri.
Straf § 50.  Medmindre højere straf er forskyldt efter anden  

 lovgivning straffes med bøde eller hæfte, den der Stk. 2.  For overtrædelser af §§ 3 - 48 kan der pålægges  

 rettighedshaverne og operatøren bødeansvar, selvom overtrædelsen ikke kan  

 tilregnes dem som forsætlig eller uagtsom.
Overtrædes de i 1. punktum nævnte  

 bestemmelser under samme omstændigheder indenfor andre arbejdsgiveres  

 respektive arbejdsområder, pålægges vedkommende arbejdsgiver bødeansvar som  

 nævnt i 1. punktum.
For bødeansvaret fastsættes ingen forvandlingsstraf.
 Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Ikrafttræden § 51.  Bekendtgørelsen træder i kraft den 1. april  

 1996, og finder anvendelse for arbejdssteder, der tages i brug første gang  

 efter denne dato.
 Stk. 2.  Arbejdssteder, der er taget i brug før den i  

 stk. 1 nævnte dato, skal snarest muligt og senest 3. november 1999 opfylde  

 kravene i denne bekendtgørelse.
 Stk. 3.  Foretages der efter den i stk. 1 nævnte dato  

 ændringer, udvidelser eller ombygninger af arbejdssteder, der er taget i brug  

 før denne bekendtgørelses ikrafttræden, skal disse ændringer, udvidelser og  

 ombygninger opfylde kravene i denne bekendtgørelse.
Energistyrelsen, den 6. marts 1996 Ib Larsen / Uffe Danvold (* 1) Bekendtgørelsen indeholder bestemmelser, der gennemfører Rådets  

 direktiv 92/91/EØF, EF-Tidende 1992 L 348, s. 9.
