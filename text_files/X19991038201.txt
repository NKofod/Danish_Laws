God revisorskik Den 17. februar 1999 afsagde Revisornævnet i sagen j.nr. 98-110.951  

   Advokatrådet mod registreret revisor Poul Møller  

 sålydende KENDELSE:
Ved kendelse afsagt den 30. marts 1998 af Disciplinærnævnet  

 for Registrerede Revisorer (sag nr.
R-11/1997) blev registreret revisor Poul  

 Møller pålagt en bøde på 50.000 kr. for at have  

 afgivet urigtig erklæring og dermed ikke have udført sit hverv  

 med omhu og nøjagtighed samt i overensstemmelse med god  

 revisorskik.
 Ved skrivelse af 29. juni 1998 har indklagede indbragt kendelsen for  

 Revisornævnet med påstand om formildelse.
 Klageren er opfordret til at fremkomme med en udtalelse.
 Sagen blev behandlet på et møde i Revisornævnet den 18.  

 januar 1999, hvor ingen af parterne gav møde.
 Indklagede har i sin indbringelsesskrivelse af  29. juni 1998 bl.a.  

 anført:
 "       .
Som det fremgår af revisionsfirmaets skrivelse til  

 advokatrådet har der ikke for tiden før december 1996  

 været anmærkning til klientkontoerklæringen.
Den derefter  

 manglende bogføring medfører overtrædelse af flere  

 paragraffer i klientkontovedtægten.
 Den manglende bogføring er et væsentligt punkt, men under  

 hensyntagen til virksomhedens størrelse og omfang samt advokat P s  

 håndtering af betroede midler, har det ikke medført tab eller  

 vinding for nogen og betroede midler er behandlet som sådan.
 Endvidere skal det anføres:
 De bogholderimæssige transaktioner i den omhandlende periode var af  

 meget begrænset omfang.
 Betroede midler er indsat på klientkonto og hævninger til  

 driftkonto er alene salærindtægter.
 Den af Advokatrådet iværksatte undersøgelse  

 medførte bemærkninger på 2 punkter:
Manglende bogføring i perioden 10. januar   22. maj 1997 Manglende føring af klienttilsvarskonto i samme periode og  

 således ikke overholdt bestemmelsen om daglig regulering og  

 afstemninger.
 Min klient har oplyst, at dennes sag med Advokatrådet er afsluttet  

 med en bøde på kr. 5.000,00 for overtrædelse af  

 klientkontobestemmelserne, og betaling af omkostningerne i forbindelse med  

 gennemførelsen har undersøgelsen i advokatvirksomheden den 22.  

 maj 1997.
Afslutning Undertegnede erkender på erklæringstidspunktet  

 ubetænksomt   at have overtrådt § 4 a, stk. 2 i lov om  

 registrerede revisorer ved at anvende standarderklæring uden  

 tilføjelser.
 Med den ovenfor beskrevne hændelsesforløb og de  

 anførte argumenter skal jeg anmode Revisornævnet om en  

 formildende afgørelse.
.." Klageren har i sin skrivelse af 27. oktober 1998 anført, at  

 klageren ingen yderligere bemærkninger har.
 Revisornævnets bemærkninger:
 Revisornævnet kan tiltræde Disciplinærnævnets  

 begrundelse for, at der skal ikendes en alvorlig sanktion for den skete  

 overtrædelse af § 4a, stk. 2, i lov om registrerede revisorer.  

 Revisornævnet finder bøden passende og stadfæster derfor  

 kendelsen.
 I medfør af Bekendtgørelsen om Revisornævnet § 11,  

 stk. 3, er det bestemt, at kendelsen skal offentliggøres.
 Thi bestemmes:
 Disciplinærnævnets afgørelse *stadfæstes.
Knud A.
Knudsen Udskriftens rigtighed bekræftes.
Revisornævnet, den 17. februar 1999 *Berigtiget i medfør af retsplejelovens § 221, idet ordet "stadfæstes" ved en skrivefejl var udgået.
den 23. februar 1999 K.
A.
Knudsen Anette Høgh sekr.
Bilag 1 K E N D E L S E :
 Under denne sag har Advokatrådet ved skrivelse af 2.  

 oktober 1997 indgivet en klage over registreret revisor Poul Møller.
 Erhvervs- og Selskabsstyrelsen har oplyst, at Poul  

 Møller har været optaget i Revisorregistret siden den 25. august  

 1976.
Det fremgår af sagen, at statsautoriseret revisor  

 Flemming T.
Christensen fra revisionsfirmaet P.
J.
Aarup efter  

 Advokatrådets anmodning den 22. maj 1997 foretog en undersøgelse  

 af, om advokat X havde overholdt bestemmelserne i vedtægten om  

 advokaters pligter med hensyn til behandlingen af betroede midler  

 (klientkontovedtægten).
 Advokatrådets revisor fremsendte den 11. juni 1997  

 sin rapport vedrørende undersøgelsen til Advokatrådet.  

 Rapportens konklusion lyder således:
 "1. Det er konstateret, at der ikke er foretaget  

 bogføring i perioden den 10. januar 1997 til den 22. maj 1997, hvilket  

 er i strid med bekendtgørelse om erhvervsdrivende virksomheders  

 bogføring, årsregnskaber og opbevaring af regnskabsmateriale,  

 Erhvervs & Selskabsstyrelsens bekendtgørelse nr. 598 af 21. august  

 1990 §§ 1 og 6.
 2. Advokat [P] har i perioden 10. januar til 22. maj 1997  

 ikke opfyldt klientkontovedtægtens bestemmelse om at føre en  

 klienttilsvarskonto i overensstemmelse med Klientkontovedtægtens § 1,  

 stk. 1 og således ikke overholdt bestemmelsen om daglig regulering i  

 overensstemmelse med § 2, stk. 4, ligesom afstemninger i overensstemmelse med  

 § 6 ikke er foretaget.
 Forelagt udkast til nærværende  

 redegørelse har advokat  [P] forklaret, at en medvirkende årsag  

 til de konstaterede forhold er, at han siden årsskiftet har været  

 uden sekretær og haft personlige problemer af familiemæssig  

 art".
Advokat X s seneste erklæring vedrørende  

 klienttilsvar m. v. (pr. 31. december 1996) var underskrevet af advokaten den  

 2. april 1997 og var samme dato attesteret af indklagede.
I denne forbindelse  

 bekræftede indklagede bl.a., Ved skrivelse af 7. juli 1997 bad Advokatrådet  

 indklagede om at fremkomme med en redegørelse for de konstaterede  

 uoverensstemmelser mellem de faktiske bogholderimæssige forhold hos  

 advokat X og attestationen i klientkontoerklæringen.
 Indklagedes svarede den 8. august 1997 Advokatrådet  

 således:
"  Den 1. april og 2. april foretager vi  

 undersøgelser og efterprøvninger af overholdelse af  

 klientkontobestemmelserne.
Vore undersøgelser omfatter alene perioden  

 frem til 31. december 1996 og kun perioden efter 1. januar 1997 med henblik  

 på en kontrol af skæringsposter.
Advokat  [P] oplyser på besøgsdagen, at der  

 ikke har været foretaget bogføring siden 10. januar 1997 og frem  

 til besøgsdagen.
Sekretæren, som har forestået  

 bogføringen, var fratrådt ultimo december 1996.
 Ved erklæringsafgivelsen den 2. april 1997 var vi af  

 den opfattelse, at forholdet omkring overtrædelse af  

 klientkontobestemmelser omhandlede klientkontoerklæringen pr. 31.  

 december 1997, hvorfor klientkontoerklæringen pr. 31. december 1996  

 ikke indeholder forbehold eller anmærkninger.
 Som det også fremgår af en  

 standarderklæring er vi nu enig i, at erklæringen omfatter  

 perioden frem til besøgsdagen.
 ...".
 Klageren har gjort gældende, at indklagede  

 ved sin påtegning af 2.april 1997 på klientkontoerklæringen  

 af samme dato har overtrådt § 4 a, stk. 2, jf. stk. 3, i lov om  

 registrerede revisorer.
Klageren har nærmere anført, at  

 Advokatrådet i henhold til retsplejelovens § 143 stk. 1, jfr. §  

 127 har pligt til at føre tilsyn med advokaters overholdelse af  

 reglerne om behandling af betroede midler.
Opfyldelsen af denne pligt er i  

 vidt omfang afhængig af, at de attestationer, som revisorerne afgiver,  

 er korrekte og pålidelige.
Dette er imidlertid ikke tilfældet med  

 indklagedes attestation af 2. april 1997 på advokat X s  

 klientkontoerklæring.
Efter indklagedes egne oplysninger må det  

 således antages, at han   da han afgav attestationen og  

 erklærede, at han ikke havde konstateret hverken overtrædelser af  

 klientkontovedtægten eller bogføringsloven   vidste, at der ikke  

 var sket bogføring siden 10. januar 1997. Klageren har i øvrigt  

 henvist til de ovennævnte oplysninger, som fremgår af indklagedes  

 påtegning på klientkontoerklæringen.
 Indklagede har i det hele henvist til sin ovenfor  

 nævnte redegørelse til Advokatrådet af 8. august 1997.
 Disciplinærnævnet skal udtale:
I forbindelse med, at advokat X den 2. april 1997  

 underskrev en erklæring vedrørende klienttilsvar mv. pr. 31.  

 december 1996, afgav indklagede samme dato en attestation.
I attestationen  

 bekræftede indklagede bl.a., Det fremgår imidlertid ligeledes af sagen, at  

 indklagede, da han afgav ovennævnte erklæring, var bekendt med,  

 at der hos advokat X ikke var foretaget bogføring i perioden fra den  

 10. januar 1997 til den 2. april 1997. Indklagede har endvidere ikke  

 bestridt, at der i den samme periode   som konstateret af klageren   i en  

 række tilfælde er sket overtrædelse af  

 klientkontobestemmelserne, idet der siden den nævnte dato bl.a. ikke  

 var ført en klienttilsvarskonto, lige som der ikke var foretaget  

 afstemning af indestående på klientbankkonto med klienttilsvar.
 Som forklaring på, at ovennævnte forhold ikke  

 fremgår af hans erklæring af 2. april 1997, har indklagede  

 anført, at han på tidspunktet for erklæringsafgivelsen,  

 den 2. april 1997, var af den opfattelse   som han nu erkender var fejlagtig  

   at hans undersøgelser alene skulle omfatte perioden frem til den 31.  

 december 1996. Specielt vedrørende overtrædelserne af  

 klientkontobestemmelserne mente han således, at de vedrørte  

 klientkontoerklæringen pr. 31. december 1997, hvorfor  

 erklæringen pr. 31. december 1996 ikke indeholdt forbehold eller  

 bemærkninger.
 Disciplinærnævnet bemærker hertil, at  

 det udtrykkeligt fremgår af den af indklagede den 2. april 1997  

 underskrevne erklæring, at denne var baseret på en gennemgang af  

 advokat X s forhold omfattende perioden frem til den 2. april 1997. Herefter  

 findes det tilstrækkeligt godtgjort, at indklagede ved afgivelsen af  

 nævnte, erkendt urigtige erklæring   i hvert fald groft uagtsomt  

   har overtrådt § 4 a, stk. 2, i lov om registrerede revisorer,  

 hvorefter en registreret revisor bl.a. skal udføre sit hverv med omhu  

 og nøjagtighed samt i overensstemmelse med god revisorskik.
Ved fastsættelsen af den disciplinære sanktion  

 må nævnet særligt hense til, at det med henblik på  

 klagerens, Advokatrådets, lovpligtige tilsyn med advokaters behandling  

 af betroede midler er afgørende, at rådet kan have tillid til de  

 erklæringer, som en revisor afgiver i henhold til  

 klientkontovedtægtens bestemmelser samt Revisorinstruksen  

 vedrørende afgivelse af klientkontoerklæringer.
Indklagede har  

 imidlertid efter det anførte forholdt Advokatrådet  

 væsentlige oplysninger, der var indklagede bekendt på tidspunktet  

 for afgivelsen af den pågældende erklæring, og som i  

 henhold til revisorinstruksens § 9 uden unødigt ophold burde have  

 været meddelt til Advokatrådet.
 Disciplinærnævnet finder derfor, at sagen  

 bør afgøres ved, at indklagede i medfør af  

 § 11 a, stk. 1, i lov om registrerede revisorer ikendes en  

 bøde på 50.000 kr.
 T h i   b e s t e m m e s :
 Indklagede registreret revisor Poul Møller  

 pålægges en bøde på 50.000 kr.
 Afgørelsen offentliggøres, jf. § 11 a, stk.  

 6, i lov om registrerede revisorer.
Afgørelsen kan inden 3 måneder fra dens meddelelse indbringes  

 for Revisornævnet.
Indbringelse af sagen for Revisornævnet har  

 opsættende virkning.
