 Reglerne for beregning af bygningsværdien for tidligere jordrentebrug ved  

 opgørelsen af særlig indkomst og frigørelsesværdi er fastsat i ministeriet  

 for skatter og afgifters bekendtgørelse nr. 588 af 21. november 1975.
 Når begæring om afløsning af jordrente er indgivet i et kalenderår, i  

 hvilket almindelig vurdering ikke har fundet sted, og ejendomsvurderingen  

 skal danne grundlag for beregningen, skal forskelsværdien korrigeres under  

 hensyn til de siden den seneste almindelige vurdering indtrufne ændringer i  

 handelsværdiniveauet.
 Under henvisning hertil har statsskattedirektoratet beregnet den  

 procentsats, der skal anvendes til korrektion af forskelsværdien, til 111 for  

 afløsningsbegæringer indgivet i 1978, idet forskelsværdien ved 16. alm.  

 vurdering pr. 1. april 1977 sættes = 100.
