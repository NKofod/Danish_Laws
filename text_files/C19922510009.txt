Forsvarsministeriet og Dansk Funktionærforbund har den 31. januar 1992 i tilknytning til Statsansattes Kartels fællesoverenskomst indgået organisationsaftale for civile kørelærere i forsvaret.
 Organisationsaftalen vedlægges som bilag.
 § 1.  Bestemmelserne i denne kundgørelse omfatter  

 civile kørelærere i forsvaret.
 § 2.  I tilslutning til ovennævnte organisationsaftale  

 bemærkes følgende:
 Generelle bemærkninger.
 Organisationsaftalen har virkning fra den 1. oktober 1991, og fra denne  

 dato ansættes civile kørelærere i forsvaret som månedslønnede  

 ikke-funktionærer, dog således, at den ansatte i de første 6 måneders  

 ansættelse betragtes som timelønnet ikke-funktionær i henseende til reglerne  

 om gruppeliv og opsigelsesvarsler.
Vedrørende opsigelse og afskedigelsesprocedure bemærkes, at de ansatte er  

 omfattet af en generel aftale, indgået mellem Finansministeriet og  

 centralorganisationerne, jf.
Statsansattes Kartels fællesoverenskomst § 19.
Vedrørende tillidsrepræsentantreglerne bemærkes, at der foreligger en  

 generel bindende aftale, indgået mellem Finansministeriet og  

 Centralorganisationernes Fællesudvalg.
Aftalen medfører bl.a., at valg af  

 tillidsrepræsentant ikke længere skal meddeles til Forsvarsministeriet, men  

 til den ansættende myndighed.
 Vedrørende lønanciennitet er de ansatte omfattet af en særlig aftale, jf.  

 Statsansattes Kartels fællesoverenskomst § 5. Bestemmelserne om tillæggelse  

 af forhøjet lønanciennitet gælder alene ved nyansættelser.
Bemærkninger til organisationsaftalens enkelte bestemmelser ad organisationsaftalens § 5.
 Til støtte for planlægning af tjenesten er det bestemt, at forhandling om  

 arbejdstiden skal finde sted mindst en gang pr. kvartal, og at der skal  

 udarbejdes tjenestelister eller lignende for en periode, der ikke bør være  

 mindre end 4 uger.
 Det har været aftaleparternes hensigt, at kun den lovpligtige mørkekørsel  

 planlægges uden for tidsrummet af den normale arbejdstid fra kl. 0600-1700.
 Tilrettelæggelse af arbejdstiden finder sted efter forhandling med den  

 stedlige tillidsrepræsentant.
 ad organisationsaftalens § 6.
 Tillægget på 50 pct. for udført overarbejde afrundes opad til hele timer.
 § 3.  Cirkulære om Statsansattes  

 Kartelsfællesoverenskomst, Statsansattes Kartels hovedaftale samt cirkulære  

 om tillidsrepræsentanter for overenskomstansatte i staten er udsendt i  

 Forsvarsministeriets kundgørelsessamling, bind 2, faneblad 2.
 § 4.  Organisationsaftalen afløser sammen med  

 Statsansattes Kartels fællesoverenskomst overenskomst 1989 mellem  

 Forsvarsministeriet og Dansk Funktionærforbund vedrørende løn- og  

 arbejdsforhold m.v. for de med undervisning i motorkørsel og hertil hørende  

 teori i forsvaret beskæftigede civile kørelærere.
 P.M.V.
 E.B.
A.
Anholm Bilag Organisationsaftale mellem Forsvarsministeriet og Dansk Funktionærforbund for civile kørelærere i forsvaret.
