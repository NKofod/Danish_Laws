Cirkulæreskrivelse om meddelelse om  

 provisionslønnet sælgers arbejdsophør, der var begrundet  

 med ringe indtjening, kunne ikke anses for fyldestgørende  

 begrundet Kommentar m.v.:
 En provisionslønnet sælger, der opsagde sin  

 stilling på grund af ringe indtjening ca. 3 uger efter  

 påbegyndelsen af arbejdet, kunne ikke anses for at have en  

 fyldestgørende grund til arbejdsophøret, da han kun havde  

 været ansat i kort tid, og da han ifølge  

 ansættelseskontrakten ikke var lovet nogen garantiløn.
 Meddelelse om afgørelsen:
Medlemmet indgik den 5. november 1992 en  

 salgs-repræsentant-kontrakt med sin tidligere arbejdsgiver.  

 Ifølge kontrakten skulle medlemmet modtage en provision på 10  

 eller 20% af salget af virksomhedens produkter.
Medlemmet tiltrådte  

 stillingen den 23. november 1992.
Den 15. december 1992 opsagde medlemmet stillingen.
Han  

 begrundede opsigelsen med, at han følte, at han var blevet vildledt  

 ved jobsamtalen, da der var blevet lovet en vis etableret kundekreds og en  

 garantiløn på kr. 16.000,- i prøvetiden.
Medlemmet var  

 endvidere utilfreds med sin distriktschef og følte, at han ville have  

 været bedre udrustet til jobbet, hvis han var startet med  

 svejseskole.
 Medlemmet anførte i klagen til direktoratet, at han  

 godt var klar over, at det ikke fremgik af hans kontrakt, at han var blevet  

 lovet en garantiløn, men at han stolede på folk.
Medlemmets tidligere arbejdsgiver meddelte den 4. februar  

 1993 arbejdsløshedskassen, at det altid havde været  

 virksomhedens politik, at der blev arbejdet på fuld provision, hvilket  

 også fremgik af kontrakten.
Arbejdsgiveren mente, at det måtte  

 bero på en misforståelse, at der skulle have været  

 etableret en kundekreds, da virksomheden først startede den 1. marts  

 1992.
Ved oversendelsen af sagen til direktoratet den 9. februar  

 1993 fastholdt arbejdsløshedskassen afgørelsen og  

 bemærkede, at den ikke havde fundet det godtgjort, at medlemmet var  

 blevet misinformeret ved ansættelsen.
Arbejdsløshedskassen lagde  

 ved afgørelsen vægt på, at medlemmet næppe på  

 kun 3 uger kunne vurdere, om indtjeningen var dårlig.
Medlemmet havde  

 endvidere ikke søgt juridisk rådgivning hos den faglige  

 organisation.
 Medlemmet meddelte den 25. februar 1993 telefonisk  

 direktoratet, at der var flere ansatte, der var blevet lovet en  

 garantiløn de 3 første måneder, og som ikke fik  

 denne.
 Den 4. marts 1993 meddelte medlemmet, at 4-5 andre  

 personer var holdt op i virksomheden på grund af diverse  

 uoverensstemmelser om, hvad der var blevet lovet dem ved  

 ansættelsen.
 Arbejdsløshedskassen oplyste den 26. marts 1993, at  

 medlemmet også var medlem af den faglige organisation.
 Direktoratet lagde ved afgørelsen den 26. marts  

 1993 til grund, at medlemmet ikke i ansættelseskontrakten var blevet  

 lovet en minimumsløn, men at medlemmet under ansættelsessamtalen  

 havde fået det indtryk, at han ville få en løn på  

 minimum 16.000,- kr.
 Direktoratet lagde vægt på, at medlemmet ikke  

 havde forsøgt at opnå en løsning på de  

 opståede problemer - eventuelt gennem den faglige organisation.
Ankenævnet tiltrådte direktoratets  

 afgørelse.
Ankenævnet lagde ved afgørelsen dels  

 vægt på, at medlemmet var ansat i så kort tid, dels at han  

 ifølge ansættelseskontrakten ikke var lovet nogen  

 garantiløn.
