 Vedligeholdelsesudgifter, der var foranlediget af mange års udlejning,  

 blev godkendt fradragsberettigede, selv om de først blev udført over eet år  

 efter udlejningens ophør, idet ejeren først tog den del af ejendommen,  

 hvortil udgifterne var afholdt, i brug efter istandsættelsen.
 A klagede over, at de stedlige skattemyndigheder ikke havde godkendt hans  

 fradrag for vedligeholdelsesudgifter på fast ejendom i indkomstopgørelsen for  

 1985.
Klageren ejede i lige sameje med sin samlever en ejendom, der var opført i  

 1934 og som klageren havde haft siden 1954. Der var tale om en  

 tofamiliesejendom, som havde været udlejet i klagerens ejertid indtil den 1.  

 marts 1984, hvor han og samleveren var flyttet ind i ejendommen.
Klageren og  

 samleveren havde i 1985 betalt 5.118 kr. for pålægning af tæpper på trappe og  

 gangarealer i ejendommen.
Ved indkomstopgørelsen havde klageren fratrukket  

 halvdelen af dette beløb eller 2.559 kr.
 De stedlige ligningsmyndigheder havde ikke godkendt dette fradrag og havde  

 som begrundelse anført, at udgiften ikke kunne anses for at være afholdt i  

 umiddelbar forbindelse med udlejningens ophør den 1. marts 1984, idet  

 regningen på belægningen var dateret den 4. juni 1985. Der var herved henvist  

 til Vestre Landsrets dom af 14. december 1981 vedrørende Mogens Høst-Madsen.
Klageren anførte, at belægningen havde relation til udlejningen, idet  

 trappen var særdeles nedslidt efter den mangeårige udlejning og det samme  

 gjaldt gangene, som var blevet særligt ramponerede ved hundehold.
Man havde  

 valgt tæppebelægning i stedet for at lægge nyt gulv og trappetrin, idet  

 tæppebelægning var billigere.
Når arbejdet ikke var udført i umiddelbar  

 forbindelse med lejemålets ophør, skyldtes dette alene, at håndværkerne ikke  

 havde tid til at tage sig af arbejdet på klagerens ejendom på grund af andre  

 arbejder.
Ligeledes kunne belægningen ikke pålægges, før malerarbejdet var  

 udført, og der var desuden indtruffet ledningsbrud, som havde medført  

 yderligere forsinkelse.
Klageren havde først taget 1.salen, som trappen førte  

 op til, i brug, efter at tæppebelægningen var foretaget.
Den omhandlede vedligeholdelsesudgift, som ubestridt alene vedrørte slid i  

 udlejningsperioden, var afholdt i tilknytning til lejemålets ophør i  

 umiddelbar forbindelse med, at ejeren selv tog den del af ejendommen, som  

 udgiften havde relation til, i anvendelse til beboelse.
Herefter fandt  

 Landsskatteretten ikke grundlag for at nægte klageren fradrag for den  

 omhandlede vedligeholdelsesudgift.
Den påklagede ansættelse blev herefter  

 nedsat med 2.559 kr.
 LV 1986, G 2.2.
