Bekendtgørelse om ændring af  

 bekendtgørelse om administration af ældreboliger § 1 I bekendtgørelse nr. 190 af 20. marts 1990 om administration af  

 ældreboliger, som ændret ved bekendtgørelse nr. 985 af 14.  

 december 1993, bekendtgørelse nr. 968 af 18. november 1996 og  

 bekendtgørelse nr. 1026 af 16. december 1999, foretages  

 følgende ændringer:
 1. Indledningen affattes således:
»I medfør af § 11 a, stk. 2, § 17, stk. 8, § 29,  

 stk. 2 og § 33 i lov om boliger for ældre og personer med handicap, jf.  

 lovbekendtgørelse nr. 143 af 26. februar 1998, med de ændringer,  

 der følger af § 2 i lov nr. 423 af 6. juni 2002 fastsættes  

 følgende:« 2. § 18 a ophæves.
 3. Efter § 18 indsættes:
» § 18 a. Ældre og personer med handicap, der har et  

 særligt behov for ældreboliger, herunder boliger omfattet af § 5  

 a, stk. 3 og 4, i lov om boliger for ældre og personer med handicap,  

 har ret til frit at vælge sådanne boliger.
Stk. 2. Retten til frit valg efter stk. 1 gælder  

 uanset boligens beliggenhed.
Det er en forudsætning, at betingelserne  

 efter § 17, stk. 1, 1. pkt., i lov om boliger for ældre og personer med  

 handicap er opfyldt i bopælskommunen og i tilflytningskommunen.  

 Tilflytningskommunens vurdering af udefrakommende skal ske efter de samme  

 retningslinier, som gælder for kommunens egne borgere.
Stk. 3. Retten til frit valg efter stk. 1 omfatter ret  

 til, at ægtefælle, registreret partner eller samlever fortsat kan  

 indgå i husstanden.
Hvis en person ønsker, at  

 ægtefælle, registreret partner eller samlever fortsat skal  

 indgå i husstanden, skal den bolig, der tilbydes, være egnet til  

 2 personer.
Efterlevende samlever til ældre eller person med handicap,  

 jf. stk. 1, har ret til at fortsætte lejeforholdet.
Anvisning af ledige ældreboliger § 18 b. Ældre og personer med handicap, der har behov  

 for en ældrebolig eller en plejebolig, jf. § 18 a, optages efter  

 reglerne i § 18 c på venteliste i den kommune, hvor den ønskede  

 bolig er beliggende.
Stk. 2. Ledige boliger efter stk. 1 anvises af  

 kommunalbestyrelsen, jf. dog § 17, stk. 1, 3. pkt., og stk. 2, i lov om  

 boliger for ældre og personer med handicap, til de personer, der har  

 størst behov for den pågældende bolig.
I behovsvurderingen  

 indgår den enkeltes sociale, fysiske, psykiske og økonomiske  

 forhold.
§ 18 c.
Det skal fremgå af den kommunale, henholdsvis  

 den amtskommunale venteliste, hvorvidt den enkelte boligsøgende har  

 bopæl inden for eller uden for kommunegrænsen, henholdsvis  

 amtskommunegrænsen.
Stk. 2. Hvis en boligsøgende ønsker  

 optagelse på flere ventelister, kan der opkræves et gebyr for  

 administration af ventelisten.
Den, der udøver anvisningsretten til  

 boligerne, jf. § 18 a, kan ved optagelse på ventelisten opkræve  

 gebyret, jf. 1. pkt.
Gebyret må ikke overstige de udgifter, der er  

 forbundet med administrationen af ventelisten.
Manglende betaling af gebyr  

 medfører sletning på ventelisten.
 Stk. 3. Boligsøgende, der er optaget på  

 ventelisten, skal efter anmodning gøres bekendt med deres placering  

 på ventelisten.
Adgang til at afslå udefrakommende optagelse  

 på venteliste § 18 d.
Kommunalbestyrelsen kan i særlige tilfælde  

 og af hensyn til at kunne tilbyde egne borgere et passende botilbud beslutte,  

 at udefrakommende, der ønsker at flytte til kommunen, ikke kan optages  

 på venteliste til en ældrebolig eller til en plejebolig/beskyttet  

 bolig/plejehjemsplads, jf. § 18 b, stk. 1. Kommunalbestyrelsen kan lade  

 beslutning efter 1. pkt. træde i kraft 1 måned efter  

 beslutningstidspunktet, når de i bilag 1 anførte betingelser er  

 opfyldt.
Stk. 2. Beslutning efter stk. 1, kan træffes,  

 når der igennem de forudgående 3 måneder som følge  

 af tilgang af udefrakommende boligsøgende er indtruffet en  

 forøgelse af den gennemsnitlige ventetid for boligsøgende med  

 bopæl inden for kommunegrænsen med mindst 50 pct.
De  

 nærmere betingelser for beslutningen fremgår af bilag 1.
 Stk. 3. Beslutning efter stk. 1, 1. pkt., bevarer sin  

 gyldighed i indtil 6 måneder efter ikrafttræden.  

 Kommunalbestyrelsen kan i særlige tilfælde og af hensyn til at  

 kunne tilbyde egne borgere et passende botilbud beslutte at forlænge  

 beslutning efter stk. 1, 1. pkt., om, at udefrakommende, der ønsker at  

 flytte til kommunen, ikke kan optages på venteliste.  

 Kommunalbestyrelsen kan lade beslutning om forlængelse efter stk. 3, 2.  

 pkt., træde i kraft 1 måned efter beslutningstidspunktet,  

 når de i bilag 1 anførte betingelser er opfyldt.
Stk. 4. Beslutning om forlængelse af beslutning  

 efter stk. 3, 2. pkt., kan tidligst træffes 1 måned før  

 udløb af den i stk. 3, 1. pkt. nævnte gyldighedsperiode.  

 Beslutning efter 1. pkt. kan træffes, når den gennemsnitlige  

 ventetid for boligsøgende med bopæl inden for  

 kommunegrænsen som følge af tilgang af udefrakommende  

 boligsøgende igennem de seneste 3 måneder forud for beslutning  

 om forlængelse fortsat overstiger den gennemsnitlige ventetid for  

 boligsøgende med bopæl inden for kommunegrænsen, der  

 gjorde sig gældende på tidspunktet 3 måneder før  

 kommunalbestyrelsens beslutning efter stk. 1, 1. pkt., med mindst 50 pct.
De  

 nærmere betingelser for beslutningen fremgår af bilag 1.
 Stk. 5. Beslutning om forlængelse efter stk. 3, 2.  

 pkt., bevarer sin gyldighed i indtil 6 måneder efter  

 ikrafttræden.
 Stk. 6. Kommunalbestyrelsen offentliggør  

 beslutninger efter stk. 1 og 3.
§ 18 e.
Beslutninger efter § 18 d, stk. 1 og 3, finder ikke  

 anvendelse på personer, der ønsker at flytte til  

 kommunen 1)	for at bevare tæt kontakt til nære  

 pårørende, der bor i tilflytningskommunen, 2)	af religiøse grunde for at blive optaget i et bomiljø,  

 hvis hovedformål er, at personer med samme religiøse  

 overbevisning kan være sammen, 3)	for at blive optaget i et bomiljø, hvor der er opstået  

 et særligt tegnsprogsmiljø for døve, 4)	for at opnå en særlig bolig beregnet for personer, der  

 er omfattet af lov om erstatning til besættelsestidens ofre, eller 5)	i deres egenskab af ægtefæller, registrerede partnere  

 eller samlevende, jf. § 18 a, stk. 3.
§ 18 f.
Kommunalbestyrelsens afgørelser om anvisning af  

 ledige boliger i henhold til bestemmelserne i § 17 i lov om boliger for  

 ældre og personer med handicap kan i første instans indbringes  

 for det sociale nævn, som den kommune, hvor boligerne er beliggende,  

 hører under.
Afgørelser truffet af det sociale nævn kan  

 indbringes for Den Sociale Ankestyrelse. § 57 i lov om retssikkerhed og  

 administration på det sociale område om, hvorvidt ankestyrelsen  

 kan behandle sagen, finder tilsvarende anvendelse.
Kapitel 10 i lov om  

 retssikkerhed og administration på det sociale område finder  

 tilsvarende anvendelse.
§ 18 g.
For amtskommunale ældreboliger og amtskommunale  

 botilbud efter servicelovens § 92 træffes beslutninger efter § 18 d og  

 afgørelser som nævnt i § 18 f af amtsrådet.
Brugerinformation § 18 h.
Med henblik på at personer, der ønsker at  

 gøre brug af det frie valg af ældrebolig m.v. får bedre  

 mulighed for at vurdere og sammenligne den enkelte kommunes, henholdsvis  

 amtskommunes serviceydelser, skal kommunalbestyrelsen henholdsvis  

 amtsrådet sikre, at de i stk. 2-4 anførte oplysninger  

 fremgår på en lettilgængelig måde, eksempelvis  

 på kommunens henholdsvis amtskommunens hjemmeside på internettet  

 og i skriftlig form.
 Stk. 2. For ældreboliger skal følgende som  

 minimum være oplyst:
1)	oversigt over kommunens, henholdsvis amtskommunens  

 ældreboliger, herunder ældreboliger egnet til 2 personer, 2)	boligernes størrelse og indretning, 3)	fællesfaciliteter i tilknytning til den enkelte boligtype, 4)	tilknyttet hjælp, og 5)	resultatet af eventuelle undersøgelser af  

 kvaliteten.
 Stk. 3. For plejeboliger skal følgende som minimum  

 være oplyst:
1)	oversigt over kommunens, henholdsvis amtskommunens plejeboliger,  

 herunder plejeboliger egnet til 2 personer, 2)	antal beboere på plejecentret, 3)	antal fast tilknyttet plejepersonale, 4)	plejecentrets værdier og normer, 5)	dagligdagens rytme, 6)	indsatsen i forhold til demente, 7)	hvordan føres der tilsyn med plejecentret, 8)	boligernes størrelse og indretning, og 9)	resultatet af eventuelle undersøgelser af  

 kvaliteten.
 Stk. 4. For ældreboliger og plejeboliger skal  

 følgende endvidere som minimum være oplyst om den i § 18 b  

 nævnte venteliste:
1)	antal personer på ventelisten, 2)	den gennemsnitlige ventetid på ventelisten, 3)	fordelingen af borgere fra hjemkommunen, henholdsvis  

 hjemamtskommunen og fordelingen af  borgere fra andre kommuner, henholdsvis  

 amtskommuner, 4)	antal fordelte ventelistepladser i det foregående kvartal, 5)	hvilke konsekvenser det kan få, hvis et botilbud afvises, 6)	hvis der opkræves gebyr, størrelsen heraf, og 7)	om kommunalbestyrelsen/amtsrådet har truffet beslutning om, at  

 afslå udefra kommende optagelse på venteliste, jf. § 18 d.« § 2 Bekendtgørelsen træder i kraft den 2. juli 2002.
Erhvervs- og Boligstyrelsen, den 24. juni  

 2002 P.M.V.E.B.Birthe Lehmann /Pia Mørch Bilag 1 Betingelse for beslutning om at afslå udefrakommende  

 optagelse på venteliste, jf. § 18 d Indledningsvis bemærkes, at en generel henvisning til egne borgeres  

 behov ikke i sig selv vil være tilstrækkelig begrundelse til at  

 træffe beslutning efter § 18 d om at afslå udefrakommende  

 optagelse på venteliste.
Der skal således være tale om en  

 kvalificeret begrundelse.
 Til grund for kommunalbestyrelsens/amtsrådets beslutning om at  

 træffe beslutning efter § 18 d må således ligge  

 dokumentation for, at udefrakommende forhold uden for  

 kommunalbestyrelsens/amtsrådets kontrol i form af tilgang af  

 udefrakommende boligsøgende vil være en afgørende  

 hindring for kommunens, henholdsvis amtskommunens opfyldelse af sin  

 forpligtelse til at sikre botilbud til egne borgere, og at betingelserne for  

 at træffe beslutning således er opfyldt.
Dette indebærer, at kortvarige forøgelser af ventetiderne for  

 egne borgere ikke er en afgørende hindring for opfyldelse af  

 forpligtelsen til at sikre botilbud til egne borgere.
Ligeledes er  

 forøgede ventetider som følge af demografiske ændringer i  

 kommunens, henholdsvis amtskommunens befolkning eller indførelse af  

 lempeligere visitationspraksis ikke udefrakommende forhold.
 Da tildeling af boliger omfattet af fritvalgsordningen er behovsbestemt,  

 vil en forøget tilgang af udefrakommende boligsøgende til en  

 given boligtype alene kunne begrunde en beslutning om at afslå  

 udefrakommende optagelse på venteliste til den pågældende  

 boligtype.
Beslutning om at afslå udefrakommende optagelse på venteliste  

 eller beslutning om forlængelse af allerede truffet beslutning herom  

 må baseres på sikker viden om et væsentligt forøget  

 niveau for ventetid for egne borgere sammenlignet med tidligere.
Niveauet for  

 ventetid for egne borgere defineres som den gennemsnitlige ventetid inden for  

 et tidsrum af de forudgående 3 måneder, og en væsentlig  

 forøgelse af niveauet for ventetid for egne borgere defineres som  

 mindst 50 pct.
Da brug af undtagelsesbestemmelsen vil repræsentere en  

 begrænsning af fritvalgsordningen, er det derfor af hensyn til  

 ordningens samlet set uhindrede udfoldelse nødvendigt, at a)	der indlægges en obligatorisk varslingsperiode af 1  

 måneds varighed mellem beslutning om at afslå udefrakommende  

 optagelse på venteliste og faktisk ikrafttræden, og b)	en beslutning om at afslå udefrakommende optagelse på  

 venteliste alene giver adgang til at opretholde denne undtagelsestilstand i  

 et tidsrum af 6 måneder, hvorefter undtagelsestilstanden automatisk  

 ophører, medmindre der træffes beslutning om forlængelse  

 med yderligere 6 måneder, under forudsætning af at betingelserne  

 herfor i øvrigt er opfyldt.
 Ad a): Formålet med varslingsperioden er at tilgodese hensynet til  

 udefrakommende boligsøgende.
 Ad b): Formålet med tidsbegrænsningen er dels en  

 understregning af bestemmelsens karakter af undtagelsesbestemmelse, hvis  

 (fortsatte) anvendelse kræver aktiv handling fra kommunalbestyrelsens  

 eller amtsrådets side, og dels hensynet til sikring af, at grundlaget  

 for en beslutning om at afslå udefrakommende optagelse på  

 venteliste er til stede.
