Bekendtgørelse om ændring af  

 bekendtgørelse om kursus til  

 højere forberedelseseksamen og om studieforberedende  

 enkeltfagsundervisning (hf-bekendtgørelsen) § 1 I bekendtgørelse nr. 605 af 15. juli 1995 om kursus til  

 højere forberedelseseksamen og om studieforberedende  

 enkeltfagsundervisning (hf-bekendtgørelsen), som ændret ved  

 bekendtgørelse nr. 620 af 26. juli 1999 og bekendtgørelse nr.  

 853 af 23. november 1999, foretages følgende ændringer:
 1. § 21, stk. 5, 2. pkt., affattes således:  

 »For studieforberedende enkeltfagsundervisning på  

 voksenuddannelsescentre godkender amtsrådet fagudbudet efter  

 indstilling fra centerrådet.«.
 2. Bilag 7, Engelsk, punkt 10.1,  affattes
således:
»10.1 Den skriftlige prøve Til den skriftlige prøve, der opdeles i to  

 delprøver, gives der fire timer.
Den første del af  

 prøven skal besvares uden brug af computer eller andre  

 hjælpemidler.
Til denne del gives der én time.
I den første delprøve forelægges en  

 dansk tekst, der skal resumeres på engelsk.
I den anden delprøve  

 forelægges et tekstmateriale på engelsk, eventuelt suppleret med  

 billedmateriale, hvortil der stilles én opgave.
Desuden  

 oversættes en dansk tekst.
I begge delopgaver prøves  

 eksaminandens beherskelse af det engelske sprog, forståelse af  

 forlægget og færdighed i almen skriftlig fremstilling på  

 engelsk.«.
 3. Bilag 7, Engelsk, punkt 11.1, ophæves.
 4. Bilag 7, Engelsk, punkt 11.2, affattes
således:
 »11.2 Bedømmelsen lægger først  

 og fremmest vægt på eksaminandens beherskelse af det engelske  

 sprogsystem, dvs. det engelske sprogs ortografi, morfologi, syntaks, semantik  

 og idiomatik.«.
 5. I bilag 7, Engelsk, indsættes som punkt  

 11.3:
 »11.3 I besvarelsen af resumeringsopgaver  

 bedømmes desuden, hvor præcist og nuanceret eksaminanden  

 formår med sine egne ord loyalt at gengive hovedpunkterne i det danske  

 forlæg i en kort, sammenhængende fremstilling på  

 engelsk.«.
 6. I bilag 7, Engelsk, indsættes som punkt  

 11.4:
 »11.4 I besvarelsen af essayopgaver bedømmes  

 desuden, hvor klart og nuanceret eksaminanden formår i en  

 længere, velstruktureret fremstilling at karakterisere og vurdere  

 teksten: Dens forløb, karaktertegning, argumentation,  

 forfatterholdning og budskab.«.
 7. I bilag 7, Engelsk, indsættes som punkt  

 11.5:
»11.5 I besvarelsen af oversættelsesopgaver  

 bedømmes desuden, hvor præcist og nuanceret eksaminanden  

 formår at gengive det danske forlæg på engelsk.
Indtrykket  

 af besvarelsen af denne opgave indgår som et supplement til det indtryk  

 af eksaminandens sprogbeherskelse, som besvarelsen i øvrigt  

 giver.«.
 8. I bilag 7, Engelsk, indsættes som punkt  

 11.6:
 »11.6 Besvarelsen af første delprøve  

 indgår med en tredjedel og besvarelsen af anden delprøve  

 indgår med to tredjedele i den samlede bedømmelse.«.
 9. I bilag 7, Engelsk, indsættes som punkt  

 11.7:
 »11.7 For den samlede besvarelse gives der  

 én karakter ud fra en helhedsvurdering.«.
§ 2 Bekendtgørelsen træder i kraft den 20. juni 2001.
