afsagt af  

 Tvistighedsnævnet den 25. januar 2001 i sag nr.18.2000 Elev A mod virksomhed B Mellem klageren, elev A, født den  

 29. november 1972, og indklagede, virksomhed B, blev der den 17. april 1998  

 indgået en uddannelsesaftale, hvorefter klageren skulle uddannes som  

 kontorelev  

 med specialet administration med uddannelsesperiode fra den 11. maj 1998 til  

 den 10. maj 2000.
 Klageren har ved sin faglige  

 organisation, Handels- og Kontorfunktionærernes Forbund, ved klageskrift  

 modtaget den 11. juli 2000 indbragt sagen for Tvistighedsnævnet med endelig  

 påstand om, at indklagede tilpligtes at betale 256.048,32 kr.
 Beløbet er sammensat af  

 efterbetaling af løn for perioden 1. juni 1998 til 1. december 1999,  

 148.461,75  

 kr., overarbejdsbetaling 97.266,12 kr. og ulempeerstatning for afbrydelse af  

 elevforholdet med 25.000 kr.
 Indklagede har påstået frifindelse  

 og nedlagt selvstændig påstand om, at klageren skal betale en godtgørelse på  

 25.000 kr. til indklagede som følge af uberettiget afbrydelse af  

 elevforholdet.
 Over for indklagedes selvstændige  

 påstand har klageren påstået frifindelse.
Klageren har givet personligt møde  

 for Tvistighedsnævnet og afgivet forklaring.
For indklagede har  

 administrerende  

 direktør C og markedschef D givet møde og afgivet forklaring.
Endelig er der  

 afgivet forklaring af E, HK.
 Sagens omstændigheder:
 Før sin tiltræden hos indklagede  

 havde A gennemført engros-handelsuddannelsen (el-engros), og han var næsten  

 færdig med Højere Handelseksamen, der kunne have været fuldført den 19. juni  

 1998.
I juni 1998 tilbød klagerens  

 daværende chef, F, klageren, at han kunne vikariere for salgsassistenten G i  

 en  

 6 måneders periode, idet G var blevet overført til opgaver i forbindelse med  

 iværksættelse af et nyt EDB-system.
Indklagede havde forud herfor ansat en  

 vikar til afløsning for G, men denne var sprunget fra.
 Den 10. juli 1998 skrev F således  

 til klageren:
Det  

 aftales hermed at din elevløn reguleres med kr. 2050 til 10250 pr. måned i  

 perioden juli-dec. 1998 (6 mdr.), hvor du varetager G´s funktion/opgaver.  

 Løntillægget dækker overarbejde i perioden. I november 1998, efter at F var  

 fratrådt sin stilling, havde klageren en medarbejdersamtale med sin nye chef,  

 D, bl.a. vedrørende løntillægget.
Efter at klageren yderligere havde haft en  

 samtale med den administrerende direktør, C, udarbejdede D et referat hvoraf  

 bl.a. fremgår følgende:
 Omkring  

 lønforhold er der aftalt at du oppebære løntillæg 2050 kr. i resten af din  

 elevtid.
Din løn vil ligeledes blive reguleret med den kontraktlige elevsats  

 fra år 1 til år 2. Dog vil du ikke blive reguleret med B´s elevsats på  

    

  

 kr.1000 efter år 1.
 Aftalen  

 dækker også evt. overarbejde.
P.t.  

 er der ingen forhold som har givet anledning til specielle anmærkninger  

 omkring, arbejdsforhold, kollegaer mv. I sommeren 1999 bad klageren  

 indklagede om, at få en anbefaling til brug for eventuelle jobansøgninger.
D  

 sendte den 22. juni 1999 en anbefaling til klageren, hvori det bl.a. hedder:
 Elevuddannelsen  

 hos B er en allround uddannelse, hvor eleven kommer igennem et  

 uddannelsesforløb bestående af:
Salg Planlægning Indkøb Økonomi Reception, hvor  

 hovedvægten lægges på et af ovennævnte funktionsområder.
 Funktionsområdet  

 for A er salg, hvor A i perioden 1. august 1998 frem til 1. august 1999  

 selvstændigt har varetaget de daglige arbejdsopgaver inden for dette område  

 på  

 lige fod med vore udlærte salgsassistenter.
Vi  

 kan trods et endnu ikke afsluttet uddannelsesforløb give A vor anbefaling  

   Af en uddannelsesplan for bl.a.  

 klageren, der er opdateret pr. 30. juni 1999, fremgår under overskriften  

 Generelt om fordelingen følgende:
13-15  

 måneder i basis afdeling (salg/indkøb) 6-8  

 måneder i salg/indkøb 2  

 måneder i økonomi 1  

 måned i planlægning (evt. halvdags) 1  

 måned i receptionen Den 1. december 1999 blev der i  

 virksomheden afholdt et møde mellem D og E, HK.
Mødet var foranlediget af en  

 henvendelse fra klageren til HK, idet klageren på dette tidspunkt var  

 bekymret  

 for, om han ville kunne nå at gennemføre alle elementer i sin uddannelse.
Den  

    

  

 7. december 1999 skrev E således til  

 indklagede:
 Idet  

 vi henviser til vore telefonsamtaler den 6. ds. skal vi herved bekræfte, at  

 vi  

 finder den foretagne bortvisning af vort medlem uberettiget.
 Vi  

 skal for god ordens skyld oplyse Dem om, at sagen vil blive overgivet til  

 forhandling vore organisationer imellem, hvorunder der vil blive stillet krav  

 om erstatning for det passerede, betaling for overarbejde samt erstatning for  

 tab af uddannelsesgode.
Af  

 hensyn til registrering på   Købmandsskole bedes vedlagte formular returneret  

 eller videresendt til skolen med kopi hertil  Den 13. december 1999 blev der  

 afholdt møde mellem HK og indklagede, og samme dag skrev indklagede således  

 til  

 klageren:
 Da  

 du mod forventning ikke deltog i mødet hos B dags dato, fastholder vi, at du  

 ikke blev bortvist, men at vi har bedt dig om at vende tilbage sammen med en  

 repræsentant fra HK Service & Industri.
Vi  

 forventer fortsat, at du møder op hos B den 14. december 1999 og færdiggør  

 det  

 påbegyndte uddannelsesforløb. Klageren genoptog ikke sit arbejde  

 hos indklagede.
 Efter henvendelse fra HK skrev  

 Uddannelsesnævnet for handels- og kontorområdet den 28. januar 2000 således  

 til  

 HK:
 Det  

 faglige Udvalg for Kontoruddannelser bekræfter, at A´s restuddannelsestid i  

 kontorspecialet Administration er 5 måneder og 7 dage.
 Udvalget  

 har noteret sig, at uddannelsesforholdet hos B er ophørt den 3. december 1999  

 og at eleven i løbet af hele uddannelsesperioden har været beskæftiget med  

 funktioner der henhører under kontorspecialet Administration.
 Klageren  

 har til brug for sagen fremlagt opgørelser over sit overarbejde.
Klageren  

  

  

 har bl.a.  

 forklaret, at han fra starten af ansættelsesforholdet blev beskæftiget i  

 salgsafdelingen.
Indklagede producerer og sælger emballage til flydende  

 fødevarer.
En af fire salgsassistenter i afdelingen, G, skulle midlertidigt  

 beskæftiges med implementering af et nyt EDB-system, og den vikar, man havde  

 ansat til at afløse G, sprang fra.
Derefter spurgte hans daværende chef, F,  

 klageren, om han ville overtage G funktioner.
Det ville han gerne, og efter  

 en  

 uges oplæring hos G, varetog han dennes funktioner fuldt ud.
Hans opgave var  

 navnlig at sørge for, at lagrene af emballage hos to store kunder stedse var  

 af  

 en passende størrelse.
Han foretog beregninger på grundlag af oplysninger om  

 kundernes forbrug.
Aftalen fra juli 1998 om et  

 løntillæg på 2050 kr. fremkom på F initiativ.
F var opmærksom på, at klageren  

 havde en del overarbejde.
Det var klagerens opfattelse, at de 2050 kr.  

 dækkede  

 dels noget af hans overarbejde, dels det forhold, at han bestred en stilling  

 som uddannet.
Efter kort tid gav F klageren en uges afspadsering som følge af  

 overarbejdet, ligesom han tilkendegav, at klagerens løntillæg senere ville  

 kunne blive forhøjet.
Under medarbejdersamtalen med D i  

 november 1998 blev der fastsat en ny slutdato for vikariatet.
D mente ikke,  

 at  

 klagerens løntillæg skulle fortsætte, efter at vikariatet var ophørt.
Da  

 klageren var utilfreds hermed, drøftede han spørgsmålet med den  

 administrerende  

 direktør, C, hvorefter det blev aftalt, at han kunne beholde løntillægget.  

 Som  

 det fremgår af samtalereferatet af 13. november 1998, ville klageren dog på  

 den  

 anden side ikke blive reguleret med elevsatsen på 1000 kr. efter år et.
Under  

 samtalerne med D og C blev spørgsmålet om overarbejde ikke berørt.
I efteråret 1999 blev vikariatet  

 endnu engang forlænget, og han talte med D om, at han var bekymret for sin  

 uddannelse.
Han manglede på det tidspunkt endnu at gennemføre de fleste af de  

 områder, han efter uddannelsesplanen skulle igennem.
D forlængede imidlertid  

 vikariatet til 1. januar 2000. Derefter kontaktede klageren HK og drøftede  

 sagen med E.
Han begyndte i december 1999 at  

 opgøre sit overarbejde.
Indtil da regnede han med, at overarbejdet var dækket  

 af løntillægget.
Men i et møde mellem E, HK, og D sagde D, at klageren  

 oppebar  

 løntillægget på grund af sin modenhed og stillingens karakter, og som følge  

 heraf forsøgte han at skønne over omfanget af sit overarbejde.
De første 6  

 måneder havde der været særligt meget overarbejde, og desuden var det  

 karakteristisk, at der i starten af hver måned var en arbejdspukkel, fordi  

 man  

 på dette tidspunkt fik lagertal fra kunderne.
Ved udøvelsen af skønnet over  

 antallet af overarbejdstimer har han også støttet sig til sin kones erindring  

 om, på hvilke tidspunkter af dagen, han kom hjem.
Den 1. december 1999 forhandlede E  

 i et møde på virksomheden klagerens uddannelsessituation med D.
Han deltog  

 ikke  

 selv i drøftelsen, men blev kaldt ind, da den var tilendebragt.
Han fik  

 oplyst,  

 at man var blevet enige om, at klageren nu skulle over i økonomiafdelingen,  

 og  

 at han godt ville kunne nå at gennemføre sin uddannelse.
Klageren spurgte, om  

 de havde talt om hans overarbejde.
Det havde de ikke, men E bemærkede, at  

 hans  

 overarbejde ikke efter overenskomsten kunne afregnes, sådan som det hidtil  

 var  

 sket.
D bemærkede, at det gjorde man heller ikke, idet tillægget ikke var et  

 overarbejdstillæg, men et tillæg, der var begrundet i kvaliteten af klagerens  

 arbejde.
Derefter forlod E virksomheden, og  

 indklagede passede sit arbejde.
Han hørte, at C kom hen og talte med D og at  

 C  

 udbrød: Så smid ham dog ud for helvede! Derefter blev døren til D  

 kontor  

 lukket.
Kl. ca. 16.15 blev klageren kaldt  

 ind til D.
D sagde til ham, at han ikke gad se klageren mere, at han havde  

 misbrugt deres tillid og skulle pakke sine ting og lade være med at tale med  

 nogen om det.
Han sagde også, at han ikke ville se klageren mere.
Klageren  

 var  

 ikke i tvivl om, at han ikke skulle møde på arbejde igen.
 Han ville egentlig gerne være vendt  

 tilbage til arbejdet efter indklagedes brev af 13. december 1999, men E  

 rådede  

 ham til at lade være.
Udspurgt af indklagedes  

 repræsentant tilføjede klageren vedrørende samtalen med D den 1. december  

 1999,  

 at D havde sagt, at han først skulle vise sig igen med én fra HK.
Efter  

 samtalen pakkede han sine ting.
C  

  

  

 har bl. a.  

 forklaret, at den indklagedes virksomhed har 180 ansatte, heraf 50  

 funktionærer.
Man har sædvanligvis to elever på funktionærområdet.
Mange  

 elever  

 er forblevet ansat efter endt uddannelse.
Den 13. november 1998 havde han en  

 samtale med klageren vedrørende klagerens løntillæg på 2050 kr.
På grundlag  

 af  

 klagerens oplysninger om dennes drøftelser med F, besluttede han, at klageren  

 skulle oppebære tillægget også efter vikariatet.
Samtidig blev det  

 præciseret,  

 at klageren ikke derudover skulle have de sædvanlige 1000 kr. ekstra på 2.  

 uddannelsesår, og at aftalen også dækkede evt. overarbejde.
Han mener i  

 øvrigt  

 ikke, at klageren på noget tidspunkt er blevet pålagt at overarbejde.
Der var  

 periodevis overarbejde for alle medarbejdere i virksomheden.
I et møde med klageren den 5.  

 november 1999 gav klageren udtryk for, at han var bange for at uddannelsen  

 ikke  

 kunne blive gennemført inden for uddannelsesperioden.
Han henviste klageren  

 til  

 at drøfte spørgsmålet med D.
Klageren nævnte ikke i dette møde noget om  

 overarbejde.
Han deltog ikke i mødet mellem D og  

 E den 1. december 1999. Efter mødet talte han med D, der fortalte, at man i  

 mødet var blevet enige om den resterende del af klagerens uddannelsesforløb.  

 Derefter var klageren fremkommer med krav vedrørende overarbejde.
Han sagde  

 til  

 D, at dette spørgsmål kun kunne løses ved at klageren kom igen med  

 HK.
Han  

 har ikke sagt noget til D om, at klageren skulle smides ud.
Der er ingen  

 tvivl  

 om, at klageren har haft overarbejde.
Det var afledt af firmaets almindelige  

 forventning over for alle medarbejdere om, at opgaverne blev løst rettidigt.  

 Hvis medarbejderne som følge af overarbejde havde brug for afspadsering, fik  

 de  

 det.
D  

  

  

 har bl.a.  

 forklaret, at klagerens varetagelse af Gs arbejde var en del af klagerens  

 uddannelse.
Efter drøftelse også med C fik klageren lov til at opretholde  

 tillægget på 2050 kr.
Det skulle også dække  

    

  

 almindeligt forefaldende overarbejde.
Han var klagerens  

 uddannelsesansvarlige og talte jævnligt med klageren.
Klageren gav ikke  

 udtryk  

 for utilfredshed med forholdene, heller ikke i relation til overarbejde.
I  

 sit  

 daglige arbejde kunne klageren fortsat trække på G, ligesom han kunne få  

 hjælp  

 af de øvrige salgsassistenter.
Klageren har utvivlsomt haft overarbejde, men  

 ikke mere end sædvanligt og ikke mere end de øvrige medarbejdere.
De ansatte  

 regulerede selv overarbejde ved at gå tidligere hjem, når der var mulighed  

 herfor.
I slutningen af 1999 tale han på ny med klageren om færdiggørelsen af  

 uddannelsen, og han lovede klageren, at der ikke ville blive problemer  

 hermed.  

 De aftalte, at han skulle udarbejde en revideret uddannelsesplan for  

 klageren,  

 men den nåede ikke at blive færdig før mødet den 1. december 1999.
I mødet med E den 1. december 1999  

 blev han og E enige om, at klageren let kunne nå at færdiggøre sin  

 uddannelse.  

 Derefter blev klageren kaldt ind, og E satte ham ind i resultatet af  

 drøftelserne.
Klageren var tilfreds hermed.
Derefter spurgte klageren:  

 Hvad  

 med mine 500 overarbejdstimer? Han blev chokeret over antallet af  

 timer.
E  

 bemærkede, at der jo var regler for den slags, hvorefter E forlod mødet.  

 Derefter orienterede han C om forløbet, herunder det af klageren rejste  

 spørgsmål om overarbejde.
Han og C var enige om, at klageren måtte vende  

 tilbage med HK, hvis overarbejdsspørgsmålet skulle forhandles yderligere.  

 Dette  

 meddelte han klageren.
Der var ikke antydning af bortvisning i situationen,  

 og  

 C sagde ikke noget om, at han skulle smide klageren ud.
Han så klageren tage  

 hjem,  

 men der var ikke noget mærkeligt ved det, da det var sidst på eftermiddagen.  

 Han har ikke set klageren tage noget med sig.
De følgende dage konstaterede han,  

 at klageren ikke mødte på arbejde.
Han forsøgte ikke at kontakte klageren i  

 den  

 anledning, men forventede at blive kontaktet af HK.
Den 6. december 1999  

 talte  

 han i telefon med E.
E spurgte ham, om han havde bortvist klageren.
Hertil  

 svarede han nej, og bekræftede i øvrigt, at klagerens uddannelsesplan var i  

 kraft.
Han forklarede E, at han havde sendt A hjem og sagt, at han  

 skulle  

 komme igen med HK.
Det var som om, at E under samtalen ville lægge ham  

 i  

 munden, at han havde bortvist klageren.
Es brev af 7. december 1999 blev  

 besvaret af indklagede med brevet af 13. december 1999.
E  

  

  

 har bl. a.  

 forklaret, at han talte i telefon med D den 6. december 1999. Han sagde til D  

 Du har smidt ham ud?, og D bekræftede dette.
Han bekræftede også,  

 at  

 virksomheden fandt, at klageren havde optrådt illoyalt i forbindelse med  

 afslutningen af mødet den 1. december 1999. På grundlag af telefonsamtalen  

 skrev han til indklagede den 7. december 1999 og vedlagde blanket om  

 ophævelse  

 af uddannelsesaftalen.
Efter nogle dage blev han kontaktet af H, Dansk  

 Industri, hvorefter mødet hos indklagede den 13. december 1999 blev aftalt.
 Klageren  

  

  

 har til  

 støtte for sin påstand anført følgende:
Efterbetaling  

 svarende til løn som uddannet:  

  

  

 Forudsætningen for den lave  

 elevløn er, at klageren under ansættelsen får en uddannelse.
Dette skete  

 ikke,  

 idet klageren i stort set hele ansættelsesperioden fungerede i en stilling  

 som  

 uddannet.
Indklagede har utvivlsom sparet udgifter til en vikar, og  

 indklagede  

 har misbrugt elevaftalen og givet en mangelfuld oplæring.
Overarbejdsbetaling:  

  

  

 Klagerens  


  

 overarbejde var, når  

 klagerens særlige  

    

  

 arbejdssituation tages  

 i betragtning, reelt beordret.
Han har derfor krav på overarbejdsbetaling i  

 overensstemmelse med funktionæroverenskomstens § 8. Denne bestemmelse må  

 fortolkes således, at den udelukker, at der som sket indgås aftale om, at alt  

 overarbejde er inkluderet i lønnen.
For så vidt angår omfanget af klagerens  

 overarbejde må klagerens opgørelse lægges til grund.
Det er ubestridt, at  

 klageren har haft en del overarbejde, og der er ikke noget utroværdigt ved  

 klagerens forklaring om og skøn over omfanget.
Krav som  

 følge af bortvisning af klageren:  

  

  

 Indklagede har bevisbyrden for, at  

 klageren skulle være udeblevet uberettiget fra arbejdet.
På grundlag af  

 klagerens forklaring om det, der passerede under mødet den 1. december 1999,  

 Es  

 forklaring om telefonsamtalen med D, og indklagedes passivitet over for  

 klagerens opfattelse af sagen må det lægges til grund, at indklagede den 1.  

 december 1999 bortviste klageren.
 Indklagede  

  

  

    

  

 har til støtte for sin påstand anført  

 følgende:
Efterbetalingskravet:  

  

  

 Klageren var under hele ansættelsesforholdet elev.
Dette fremgår tydeligt  

 af den skriftlige dokumentation, og det var da også grundlaget for HK´s  

 forhandlinger med indklagede.  

    

  

 Klageren  

 er blevet uddannet inden for de områder, han har bestridt, og HK og  

 indklagede  

 var den 1. december 1999 enige om, at klagerens uddannelse uden problemer  

 kunne  

 færdiggøres inden for den aftalte periode.
Endelig har Uddannelsesnævnet  

 godkendt hele klagerens ansættelsesperiode som en uddannelsesperiode.
Overarbejdsbetaling:  

  

  

    

  

 Klageren fik et aftalt løntillæg for  

 overarbejde, og han rejste først den 1. december 1999 krav om betaling for  

 overarbejde ud over dette tillæg.
Det bestrides, at klageren har noget krav  

 på  

 anden overarbejdsbetaling, og dertil kommer, at omfanget af klagerens  

 påståede  

 overarbejde alene beror på hans eget skøn,  

    

  

 at det ikke har været forelagt indklagede løbende og  

    

  

 at det ikke nu kan vurderes eller  

 kontrolleres nærmere.
Krav som  

 følge af klagerens udeblivelse:  

  

  

 Der er ikke noget grundlag for at  

 antage, at klageren blev bortvist den 1. december 1999. Indklagede var ganske  

 vist skuffet over klagerens adfærd, men opfordrede alene klageren til at  

 rejse  

 kravet under en forhandling med HK.
Klageren udeblev, i øvrigt efter  

 opfordring  

 fra HK, fra arbejdet trods  

    

  

 indklagedes  

 opfordring til ham om at møde på ny, og indklagede har derfor krav på  

 erstatning for uberettiget udeblivelse.
I sagens behandling har som faste  

 medlemmer af Tvistighedsnævnet deltaget landsdommer Mogens Kroman (formand),  

 ansættelsesretschef Anne Kathrine Schøn og juridisk konsulent Lise  

 Bardenfleth  

 (begge Dansk Arbejdsgiverforening), samt konsulent Claus Jørgensen og  

 konsulent  

 Ane K.
Lorentzen (begge Landsorganisationen i Danmark). Herudover har som  

 særlig sagkyndige medlemmer deltaget cand.merc.jur Berit Nørskov Pedersen,  

 Dansk Industri og faglig sekretær Bente Andersen, Handels- og  

 Kontorfunktionærernes Forbund i Danmark.
En afgørelse af klagerens krav om  

 betaling af overarbejde indebærer efter de faste nævnsmedlemmers opfattelse  

 en  

 stillingtagen til spørgsmål om fortolkning af den af klageren påberåbte  

 funktionæroverenskomst.
Disse medlemmer er enige om, ikke at behandle dette  

 spørgsmål.
Som følge heraf vil denne del af klagerens krav ikke blive taget  

 under påkendelse ved Tvistighedsnævnet, jf. erhvervsuddannelseslovens § 65,  

 stk. 2.
 Et flertal  

 på 4 medlemmer udtaler:
Det kan ikke lægges til grund, at  

 indklagedes oplæring af klageren har været mangelfuld.
Vi lægger herved  

 særlig  

 vægt på, at HK og indklagede efter forhandlingen den 1. december 1999 var  

 enige  

 om, at klagerens uddannelse kunne færdiggøres inden for den aftalte  

 tidsramme,  

 og at Uddannelsesnævnet har godkendt klagers fulde ansættelsestid som  

 uddannelsesbærende, således at uddannelsestiden ikke har skullet forlænges.  

 Som  

 følge heraf har klageren ikke krav på betaling af yderligere løn som påstået.
 For så vidt angår spørgsmålet om  

 bortvisning eller udeblivelse bemærkes:
 Den af klageren hævdede bortvisning  

 af ham er ikke dokumenteret ved en skriftlig meddelelse fra indklagede, men  

 skal være sket mundtligt i forlængelse af mødet den 1. december 1999.
Det må efter de af såvel klageren,  

 som D afgivne forklaringer lægges til grund, at D den 1. december 1999 bl.a.  

 gav udtryk for, at klageren skulle tage hjem og komme tilbage med HK.
Det må  

 endvidere lægges til grund, at indklagedes mening hermed var, at indklagede  

 ikke ønskede yderligere drøftelser af spørgsmålet om overarbejdsbetaling med  

 klageren alene, men at dette måtte ske ved en egentlig forhandling med  

 deltagelse af HK.
Vi finder det således ikke imod indklagedes benægtelse  

 godtgjort - heller ikke ved de efterfølgende omstændigheder - at indklagede  

 den  

 1. december 1999 ophævede uddannelsesaftalen uden varsel i form af en  

 bortvisning af klageren.
Som følge heraf bør indklagede i det hele frifindes  

 for klagerens krav.
Klageren og klagerens organisation  

 har utvivlsomt opfattet forløbet således, at indklagede bortviste klageren,  

 og  

 indklagedes passivitet over for klagerens tilkendegivelser var egnede til at  

 forstærke dette indtryk hos klageren.
Indklagede meddelte således først den  

 13.  

 december klageren, at man forventede, at han genoptog sit arbejde den 14.  

 december.
Under disse omstændigheder finder vi ikke, at indklagede kan kræve  

 erstatning af klageren for ulovlig udeblivelse, hvorfor klageren frifindes  

 for  

 indklagedes krav.
 Et  

 mindretal på 3 medlemmer udtaler:
Det er ubestridt, at klageren  

 gennem stort set hele sin ansættelsestid fungerede som vikar for en  

 salgsassistent i salgsafdelingen.
Efter bevisførelsen må det lægges til  

 grund,  

 at klageren reelt ikke fuldt ud blev uddannet, men efter en kort, nødtørftig  

 introduktion selvstændigt og på egen hånd varetog en fuld funktion som  

 salgsassistent hos indklagede, der derved sparede udgiften til en vikar.  

 Under  

 disse omstændigheder finder vi, at klageren har krav på en erstatning herfor.
 For så vidt angår spørgsmålet om  

 bortvisning eller udeblivelse bemærkes:
Det kan, også efter Ds forklaring, lægges til grund, at D  

 den 1. december 1999 sendte klageren hjem, og at indklagede, der hævder, at  

 klageren ikke blev bortvist,  

    

  

 ikke på  

 noget tidspunkt de efterfølgende dage reagerede over for klagerens  

 udeblivelse  

 eller tog skridt til at undersøge, hvorfor klageren ikke mødte på arbejde.  

 Denne omstændighed samt Es forklaring om samtalen med D den 6. december,  

 sammenholdt med indklagedes manglende reaktion på Es brev dagen efter, er i  

 fuld harmoni med klagerens opfattelse af hændelsesforløbet den 1. december,  

 hvorefter han var blevet bortvist.
Under disse omstændigheder må indklagede  

 godtgøre, at der ikke var tale om en bortvisning, og dette bevis har  

 indklagede  

 ikke ført.
Bortvisningen var definitiv, og klageren havde herefter ingen  

 pligt  

 til på ny at møde på arbejde.
Det kan herefter ikke tillægges betydning, at  

 indklagede den 13. december 1999 bestred bortvisningen og anmodede klageren  

 at  

 møde på arbejde.
 Af de grunde, der er anført af  

 flertallet, er vi i øvrigt enige i, at indklagede ikke har krav på erstatning  

 af klageren for udeblivelse.
 Der træffes afgørelse efter  

 stemmeflertallet.
 T h  

 i  

    

  

 b e s t e m m e s:
 Klagerens krav vedrørende  

 overarbejde tages ikke under påkendelse.
 Indklagede,  

 virksomhed B, frifindes.
 Klageren, elev A, frifindes.
 Hver part betaler sine egne  

 omkostninger.
 Denne kendelse kan inden 8 uger  

 efter modtagelsen indbringes for domstolene.
