Betænkning afgivet af Skatteudvalget den 21. maj 2015 Betænkning over Forslag til lov om ændring af opkrævningsloven og selskabsskatteloven (Ændring af rentetillæg for afregning af selskabsskat og begrænsning af indestående på skattekontoen m.v.) [af skatteministeren (Benny Engelbrecht)]:
1. Ændringsforslag Skatteministeren har stillet 5 ændringsforslag til lovforslaget.
2. Udvalgsarbejdet Lovforslaget blev fremsat den 22. april 2015 og var til 1. behandling den 12. maj 2015. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 1 møde.
Høring Lovforslaget blev sendt i høring samtidig med fremsættelsen i Folketinget, og Skatteministeriet sendte den 22. april 2015 høringsmaterialet til udvalget.
Den 8. maj 2015 sendte skatteministeren de indkomne høringssvar og et notat herom til udvalget.
3. Indstillinger Udvalget indstiller lovforslaget til vedtagelse med de stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af skatteministeren, tiltrådt af udvalget:
 1) Efter nr. 1 indsættes som nyt nummer:
»01. I § 8, stk. 1, nr. 4, udgår »og 2«.« [Fjernelse af henvisningen til renter efter opkrævningslovens § 16 c, stk. 2] 2) I den under nr. 2 foreslåede affattelse af § 16 ændres i nr. 4 »Afgift« til: »Betaling«.
[Præcisering af ordlyden i § 16, nr. 4] 3) I den under nr. 2 foreslåede affattelse af § 16 udgår i nr. 5 »samt udbetaling af godtgørelse i forbindelse med ophugning og skrotning af biler«.
[Godtgørelse udgår af bestemmelsen] 4) Efter nr. 2 indsættes som nyt nummer:
»02. I § 16 a, stk. 1, 1. pkt., udgår », stk. 1 og 2,«.« [Rettelse af henvisningen i opkrævningslovens § 16 a] 5) I den under nr. 5 foreslåede affattelse af § 16 c, stk. 4, ændres i 5. pkt. »i det omfang« til: »hvis«, og »stk. 2« ændres til: »stk. 4«.
[Ændring af formulering og rettelse af henvisning til stykke] Bemærkninger Til nr. 1 Efter opkrævningslovens § 8, stk. 1, nr. 4, kan SKAT, når det på grund af særlige omstændigheder findes rimeligt, meddele fritagelse for betaling af renter efter opkrævningslovens § 16 c, stk. 1 og 2. I lovforslagets § 1, nr. 4, er det foreslået, at en kreditsaldo ikke skal forrentes, og henvisningen til forrentningen af en kreditsaldo foreslås derfor fjernet.
Til nr. 2 I det fremsatte lovforslag, hvorefter opkrævningslovens § 16 foreslås nyaffattet, er der i nr. 4 anvendt ordet »afgift«.
Ordlyden i miljøbeskyttelseslovens § 9 u, stk. 2, er »betaling«, hvilket derfor også foreslås anvendt i den nye affattelse af opkrævningslovens § 16, nr. 4.
Til nr. 3 Efter lovforslaget skal både miljøbidrag og godtgørelse i forbindelse med ophugning og skrotning af biler afregnes over skattekontoen.
Det foreslås, at henvisningen til godtgørelse i forbindelse med ophugning og skrotning af biler udgår, idet godtgørelsen ikke skal afregnes over skattekontoen, men fortsat skal udbetales af Miljøordning for Biler.
Til nr. 4 Da opkrævningslovens § 16 alene indeholder ét stykke, foreslås det, at henvisningen til stk. 1 og 2 udgår, så der alene henvises til § 16.
Til nr. 5 Efter lovforslagets § 1, nr. 5, nyaffattes opkrævningslovens § 16 c, stk. 4. I bestemmelsens 5. pkt. foreslås det at ændre formuleringen »i det omfang« til »hvis«, idet en kreditsaldo efter gældende ret altid tilbageholdes, hvis virksomheden mangler at indsende angivelse for afsluttede perioder eller at indsende selvangivelse.
 Det foreslås endvidere at ændre henvisningen i opkrævningslovens § 16 c, stk. 4, så der korrekt henvises til § 12, stk. 4.
Ane Halsboe-Jørgensen (S) Astrid Krag (S) Pernille Rosenkrantz-Theil (S) Jens Joel (S) Jesper Petersen (S) Simon Kollerup (S) Thomas Jensen (S) Nadeem Farooq (RV) Camilla Hersom (RV) Andreas Steenberg (RV) Lisbeth Bech Poulsen (SF) Trine Mach (SF) Frank Aaen (EL) Stine Brix (EL) Nikolaj Villumsen (EL) Hans Andersen (V) Jacob Jensen (V) Thomas Danielsen (V) Kristian Pihl Lorentzen (V) Jan E.
Jørgensen (V) Torsten Schack Pedersen (V) Troels Lund Poulsen (V) Mads Rørvig (V) fmd.
Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
