Boligministeren har den 2. december 1992 fremsat lovforslag vedrørende  

 ændring af loven om statstilskud til forbedringsarbejder m.v. i  

 helårsboliger.
Kopi af lovforslaget vedlægges til kommunalbestyrelsens  

 orientering.
 Opmærksomheden henledes på, at forslaget kan blive ændret i forbindelse  

 med behandlingen i Folketinget.
Fremsættelse af lovforslag vedrørende tilskudsordninger resulterer  

 erfaringsmæssigt i en betydelig mængde henvendelser til de kommunale  

 forvaltninger.
Bygge- og Boligstyrelsen finder det derfor hensigtsmæssigt  

 allerede nu at orientere kommunalbestyrelsen om forslagets væsentligste  

 ændringer af de hidtil gældende regler.
 Ændringsforslaget indebærer at:
- de nye regler træder i kraft den 1. januar 1993 - tilskuddet hæves fra maksimalt 7.000 kr. een gang i ordningens forløb  

 til maksimalt 10.000 kr. pr. år pr. bolig.
- fritidsboliger kan opnå tilskud på maksimalt 10.000 kr. årligt pr.  

 fritidsbolig - det er en forudsætning for at opnå tilskud efter de nye regler, at  

 kommunalbestyrelsen har meddelet tilsagn om tilskud, inden arbejderne  

 igangsættes - arbejder påbegyndt efter den 1. januar 1993 kan få tilskud efter de  

 foreslåede nye regler - arbejder påbegyndt i 1992 kan opnå tilskud efter de hidtil gældende  

 regler I forbindelse med information overfor borgerne henledes  

 kommunalbestyrelsens opmærksomhed især på, at det efter lovforslaget er en  

 forudsætning for at kunne opnå tilskud, at kommunalbestyrelsen har meddelt  

 tilsagn om tilskud, før arbejderne påbegyndes Yderligere information om ændringerne vil tilgå kommunalbestyrelsen, så  

 snart dette er muligt.
Pdv eb Pia Scott Hansen fuldm.
