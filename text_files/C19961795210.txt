Cirkulæreskrivelse om meddelelse om  

 selvforskyldt ledighed.
For sen aflevering af lægeerklæring om  

 sygdommens forventede varighed Kommentar m.v.:
Et medlem havde overladt til sin læge at fremsende  

 en lægeerklæring om sygdommens forventede varighed.
På  

 grund af lægens forhold kom erklæringen for sent.
Da medlemmet  

 ikke selv havde draget omsorg for, at lægeerklæringen om  

 sygdommens forventede varighed blev afleveret rettidigt, havde hun bragt sig  

 i en situation, hvor arbejdsgiveren kunne opsige hende på grund af  

 misligholdelse af ansættelsesforholdet.
 Meddelelse om afgørelsen:
Et medlem havde været ansat i 20 år hos den  

 samme arbejdsgiver.
På grund af rygbelastninger blev medlemmet  

 sygemeldt den 6. marts 1995.
 Arbejdsgiveren anmodede den 31. marts 1995 medlemmet om  

 inden 7 dage at indsende en erklæring om uarbejdsdygtighedens  

 forventede varighed.
 Arbejdsgiveren meddelte den 7. april 1995 medlemmet, at  

 ansættelsesforholdet opsagdes med øjeblikkelig virkning, jf.  

 funktionærlovens § 5, stk. 4 (hvorefter en arbejdsgiver ved sygdom af  

 mere end 14 dages varighed har ret til at kræve nærmere  

 oplysninger om varigheden af sygdommen gennem funktionærens læge.  

 Opfylder funktionæren ikke denne pligt, uden at der foreligger  

 fyldestgørende begrundelse herfor, er arbejdsgiveren berettiget til at  

 hæve tjenesteforholdet uden varsel).
 Medlemmets læge meddelte den 10. april 1995, at  

 medlemmet foreløbig blev sygemeldt i 3 uger fra dags dato.
 Medlemmet anførte, at hun ikke fandt, at det var  

 hendes skyld, at hendes læge havde sendt lægeerklæringen  

 for sent.
 Direktoratet traf afgørelse om, at medlemmet var  

 selvforskyldt ledig og derfor skulle gennemgå 5 ugers effektiv  

 karantæne i forbindelse med arbejdsophøret den 7. april  

 1995.
Direktoratet lagde vægt på, at medlemmet ikke  

 selv havde draget omsorg for at fremsende/aflevere den af hendes arbejdsgiver  

 ønskede varighedserklæring.
Medlemmet havde derved selv bragt  

 sig i en situation, hvor arbejdsgiveren havde kunnet opsige hende på  

 grund af misligholdelse af ansættelsesforholdet.
 Arbejdsmarkedets Ankenævn tiltrådte  

 direktoratets afgørelse med den deri givne begrundelse, jf.  

 direktoratets bekendtgørelse nr. 146 af 7. marts 1995 om  

 rådighed og selvforskyldt ledighed § 18, stk. 1 og § 24, stk. 1.
