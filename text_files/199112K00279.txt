Nr LSF 279 Forslag til Lov om ændring af lov for Færøerne om dagpenge ved sygdom  

 eller fødsel Fremsat af socialministeren (Else Winther Andersen) den 29. april 1992 Vedtaget ved tredjebehandling den 13. maj 1992 Lov nr. 394 af 20/05/1992 § 1 I lov for Færøerne om dagpenge ved sygdom eller fødsel, jf.  

 lovbekendtgørelse nr. 102 af 2. marts 1988, indsættes i § 31 som  

stk. 3 :
» Stk. 3. Hjemmestyret kan bestemme, at landsstyrets  

 beføjelser som ankeinstans i henhold til stk. 1 og 2 helt eller delvis  

 henlægges til et ankenævn, der har den endelige administrative  

 afgørelse.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov for Færøerne om dagpenge ved sygdom eller fødsel, jf.  

 lovbekendtgørelse nr. 102 af 2. marts 1988, indsættes i § 31 som  

stk. 3 :
 » Stk. 3. Hjemmestyret kan bestemme, at Landsstyrets  

 beføjelser som ankeinstans i henhold til stk. 1 og 2 helt eller delvis  

 henlægges til et ankenævn, der har den endelige administrative  

 afgørelse.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger I de gældende færøske love om folkepension, invalidepension m.v.,  

 offentlig forsorg og børneforsorg er der bestemmelser om, at hjemmestyret  

 (Lagtinget og Landsstyret) kan bestemme, at Landsstyrets opgaver som  

 ankeinstans henlægges til et ankenævn.
 Fra færøsk side er der udtrykt ønske om, at der i lov for Færøerne om  

 dagpenge ved sygdom eller fødsel indsættes en tilsvarende bestemmelse.
 Det vil herefter være op til Hjemmestyret at træffe bestemmelse om  

 ankenævnets sammensætning og nærmere virkemåde samt om, hvornår en sådan  

 nyordning efter dagpengeloven skal træde i kraft.
Udgifterne ved nævnet vil blive afholdt fra færøsk side.
Forslaget vil  

 derfor ikke have konsekvenser for statskassen, ligesom der heller ikke vil  

 være konsekvenser for statens administration.
 Lovforslaget er tiltrådt af Færøernes Lagting.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget § 1 I lov for Færøerne om dagpenge ved sygdom eller fødsel, jf.  

 lovbekendtgørelse nr. 102 af 2. marts 1988, indsættes i § 31 som  

stk. 3 :
 » Stk. 3. Hjemmestyret kan bestemme, at Landsstyrets  

 beføjelser som ankeinstans i henhold til stk. 1 og 2 helt eller delvis  

 henlægges til et ankenævn, der har den endelige administrative  

 afgørelse.«.
 § 31. Afgørelser vedrørende retten til dagpenge truffet af  

 Socialforvaltningen efter denne lov kan indbringes for Landsstyret inden 4  

 uger efter, at afgørelsen er meddelt den, hvem afgørelsen vedrører.  

 Landsstyrets afgørelse kan ikke indbringes for anden administrativ myndighed.
 Stk. 2. Landsstyret kan se bort fra klagefristen i stk. 1, når der  

 er særlig grund hertil.
