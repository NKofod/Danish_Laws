Børnebidrag.
Anden forsørgelse  

 end bidrag Forsørgelsespligt over for børn ikke  

 opfyldt ved betaling af terminsydelser.
 Børneloven § 13 og § 14.
 Civilretsdirektoratets afgørelse af 10. juli 1998,  

 j.nr. 1998-550-215:
 "Civilretsdirektoratet har nu behandlet Deres klage  

 over X  Statsamts afgørelse af 12. marts 1998  om bidrag.  

 Ved afgørelsen bestemte statsamtet, at moderen BM skulle betale bidrag  

 til børnene B1 og B2 med virkning fra den 2. januar 1998.
 De har anmodet om, at bidraget fastsættes fra et  

 tidligere tidspunkt.
 De har særligt henvist til, at BM ikke har opfyldt  

 sin forsørgelsespligt ved at betale terminsydelser på den  

 fælles ejendom.
 Vi har gennemgået sagen, og vi ændrer  

 statsamtets afgørelse, sådan at  bidraget fastsættes  

 med virkning fra den 6. august 1997.
 ...
Det fremgår af sagen, at De og BM ophævede  

 samlivet den 6. august 1997. De blev boende med børnene i ejendommen  

 E, som De og BM ejede i fællesskab.
De har efterfølgende  

 overtaget ejendommen.
De og BM blev separeret den 2. januar 1998, hvor De fik  

 forældremyndigheden over børnene.
 De ansøgte statsamtet om bidrag den 7. januar  

 1998.
BM har oplyst, at hun frem til januar 1998 til Dem betalte  

 sin andel af terminsydelser og ejendomsskatter vedrørende  

 ovennævnte ejendom med ca. 17.000 kr.
I forbindelse med bodelingen  

 betalte hun 5.500 kr. til Dem til udligning af "diverse  

 forbrugsposter". Det er ikke oplyst, hvad dette dækkede over.
I  

 forbindelse med samvær i efterårsferien 1997 afholdt hun udgifter  

 på ca. 1.000 kr. til tøj til børnene.
Hun har endvidere  

 afholdt udgifter til en scanner og et TV.
Vi mener ikke, at BM har opfyldt sin  

 forsørgelsespligt overfor børnene i den omhandlede periode ved  

 afholdelse af ovennævnte udgifter.
Udgifterne vedrørende  

 ejendommen og posten "diverse forbrugsudgifter" er udgifter, som  

 hun hæftede for, fordi hun var medejer af ejendommen.
De øvrige  

 udgifter må betragtes som gaver til børnene.
Det bemærkes  

 i den forbindelse, at udgifter vedrørende samvær afholdes af den  

 samværsberettigede.".
