Vejledning om udpegning af områder med  

 særlige drikkevandsinteresser Indholdsfortegnelse 1 Baggrund 2 Overordnede principper 3 Klassificering af grundvandet 3.1 Bestemmelse af grundvandsressourcens størrelse 3.2 Klassificering af grundvandets kvalitet 3.3 Kvalitetsmæssig bæredygtig ressource 3.4 Grundvandets naturlige beskyttelse 3.5 Tidsplan for klassificering af grundvandsressourcen 4 Fremtidigt indvindingsbehov 4.1 Befolkningens vandbehov 4.2 Industriens vandbehov 4.3 Landbrugets vandbehov 4.4 Prioritering af ressourceanvendelsen 5 Udpegning af områder med særlige  

 drikkevandsinteresser 5.1 Afgrænsning af områder med særlige  

 drikkevandsinteresser 5.2 Fastlæggelse af størrelsen af områderne med  

 særlige drikkevandsinteresser 5.3 Vurdering af forureningskilder 5.4 Nuværende og fremtidig vandindvindingsstruktur 5.5 Påvirkning af vandløb og vådområder 5.6 Arealanvendelseskonflikter 5.7 Prioritering af grundvandsressourcen 6 Beskyttelse af områder med særlige  

 drikkevandsinteresser 6.1 Arealanvendelsen 6.2 Depotoprydning 6.3 Zonering 6.4 Overvågning Referencer Bilag 1 - Liste over amternes opgaver til Regionplan 1997 1. Baggrund I henhold til vandforsyningsloven (Miljøministeriet  

 1985) har amterne ansvaret for en kortlægning af vandressourcernes  

 beliggenhed, størrelse, kvalitet og naturlige beskyttelse mod  

 forurening.
På baggrund af kortlægningen skal amtsrådet  

 gennemføre en planlægning for den fremtidige anvendelse og  

 beskyttelse af regionens vandressourcer (Miljøministeriet 1991,  

 Miljø- og Energiministeriet 1994c).
Hidtidig planlægning Første generation af vandindvindingsplanerne blev  

 for hovedpartens vedkommende udarbejdet af amterne fra sidst i 70'erne til  

 midten af 80'erne.
Den kortlægning, der fandt sted i denne forbindelse,  

 havde som et væsentligt formål at fastslå beliggenheden og  

 mængden af grundvandsressourcen.
De forhold, der er afgørende  

 for ressourcens beskyttelse mod forurening, var ufuldstændigt kendt,  

 ligesom kortlægningen af forureningskilder som f.eks. affaldsdepoterne  

 ikke var særligt langt fremskredet.
Ny viden Resultaterne fra NPo-forskningsprogrammet betød en  

 betydelig forbedring af vor viden om landbrugsdriftens indvirkning på  

 grundvandets kvalitet.
Tilsvarende har lossepladsprojektet  

 (Miljøstyrelsen 1991) medført ny viden om  

 forureningspotentialet fra lossepladserne.
Endelig sker der i disse år  

 en betydelig vidensopbygning inden for bl.a. grundvandsdannende processer,  

 arealanvendelsens påvirkning af grundvandskvaliteten og de  

 vandkvalitetsmæssige følgevirkninger af vandindvinding i  

 forbindelse med det strategiske miljøforskningsprogram.
Depot- og grundvandsprioriteringsprojektet Miljøstyrelsen iværksatte i 1992 det  

 såkaldte depot- og grundvandsprioriteringsprojekt.
Projektet havde 4  

 indsatsområder: grundvandsressourcen, klassificering og risikovurdering  

 af punktkilder, landbrug og afværgeteknologier.
Projektets overordnede  

 mål var at forbedre prioriteringsmetoderne i forbindelse med  

 beskyttelse af grundvandet mod forurening fra affaldsdepoter, landbrug,  

 industrianlæg m.v.
Projektet skulle således sikre den  

 teknisk-administrative basis for amternes fremtidige administration af  

 grundvandsressourcen, bl.a. ved en vurdering af det nuværende  

 erfaringsgrundlag og gennem en afvejning og eventuelt udvikling af metoder.  

 En vigtig del af projektet bestod i at fremme en konsensusbygning omkring de  

 principper, prioriteringen skulle foretages ud fra.
En betydelig del af  

 arbejdet er derfor foregået i et samarbejde mellem  

 Miljøstyrelsen og amterne.
Resultaterne af projektet udgives i 1995 i  

 serien " Projekter om jord og grundvand fra Miljøstyrelsen".
Regeringens 10-punkts-program til beskyttelse af  

 grundvand og drikkevand Regeringen fremlagde den 1. december 1994 et  

 10-punkts-program for beskyttelsen af grundvand og drikkevand i Danmark  

 (Miljø- og Energiministeriet, Landbrugs- og Fiskeriministeriet, 1994).  

 I dette program fastholdes den generelle indsats for at beskytte grundvandet  

 (jævnfør bl.a. de vedtagne målsætninger i  

 vandmiljøplanen og pesticidhandlingsplanen) samtidigt med, at der  

 lægges op til en skærpet beskyttelsesindsats over for de  

 vigtigste grundvandsmagasiner.
Områder med særlige  

 drikkevandsinteresser Et væsentligt element i 10-punkts-programmet er  

 derfor udpegningen af områder med særlige drikkevandsinteresser.  

 Udpegningen af områder med særlige drikkevandsinteresser skal ske  

 således, at områderne kan indgå i de regionplaner, der  

 træder i kraft i 1997.
Videreførelse af den hidtidige indsats Udpegningen af områder med særlige  

 drikkevandsinteresser skal ske ud fra en anvendelse af resultaterne fra  

 depot- og grundvandsprioriteringsprojektet kombineret med en anvendelse af de  

 resultater, der er opnået gennem amternes hidtidige kortlægnings-  

 og planlægningsindsats.
Formålet med vejledningen Denne vejledning har til formål at beskrive de  

 retningslinier efter hvilke amternes klassificering af grundvandsressourcen  

 og udpegning af områder med særlige drikkevandsinteresser skal  

 foregå.
Vejledningen indgår som en del af den statslige udmelding  

 til regionplanlægningen.
En væsentlig del af de tiltag der er beskrevet i  

 vejledningen, herunder udpegningen af områder med særlige  

 drikkevandsinteresser, forudsættes indarbejdet i regionplanrevisionen i  

 1997, medens andre tiltag først kan forventes at indgå i  

 regionplanlægningen på et senere tidspunkt.
Det gælder  

 således den mere detaillerede områdeudpegning samt zoneringen  

 inden for områderne med særlige drikkevandsinteresser, der  

 først forventes tilendebragt i alle amter i løbet af 1999.
 De udarbejdede metoder danner grundlag for den  

 klassificering af grundvandsressourcen og udpegning af områder med  

 særlige drikkevandsinteresser der skal forestås af amterne.
Ingen yderligere feltundersøgelser Der er lagt vægt på, at udpegningen kan  

 baseres på eksisterende viden, og at det nødvendige datagrundlag  

 for udpegningen normalt vil være til stede i amterne eller hos  

 fagdatacentret (Danmarks og Grønlands Geologiske Undersøgelse,  

 GEUS), således at der normalt ikke skulle være behov for  

 gennemførelse af yderligere feltundersøgelser.
Resultaterne fra en række delprojekter under depot-  

 og grundvandsprioriteringsprojektet vil være nødvendige som  

 baggrunds- og referencemateriale ved udpegningen af områder med  

 særlige drikkevandsinteresser.
Dette gælder især  

 rapporterne vedrørende klassificerings- og prioriteringsmetoder for  

 grundvandsressourcen.
Forhold til regionsplanlægningen Vejledningen indgår som en del af den statslige  

 udmelding til regionplanlægningen, og de udpegede områder skal  

 indgå i regionplanerne.
Det vil således være planlovens  

 (Miljøministeriet, 1994) bestemmelser om tilvejebringelse af  

 regionplaner, der skal anvendes i forbindelse med den politiske  

 beslutningsproces.
Heraf følger krav om indkaldelse af forslag og  

 ideer til den fremtidige planlægning på baggrund af  

 amtsrådets beretning om den hidtidige planlægningsindsats.  

 Endvidere skal planforslaget offentliggøres med oplysning af en frist  

 for indgivelse af indsigelser.
2. Overordnede principper Sikring af ressourcer til dækning af det  

 fremtidige behov Danmarks fremtidige vandforsyning skal bl.a. sikres ved en  

 udpegning af strategiske indvindingsområder på grundlag af en  

 prioritering inden for grundvandsressourcen.
Disse såkaldte  

 "områder med særlige drikkevandsinteresser" skal udpeges inden  

 for de enkelte regioner i landet.
Områder med særlige drikkevandsinteresser  

 skal, med en rimelig sikkerhedsmargin, sikre en tilstrækkelig  

 uforurenet og velbeskyttet vandressource til dækning af det fremtidige  

 behov for vand af drikkevandskvalitet.
Denne vandressource vil være  

 indeholdt dels i allerede udnyttede indvindingsområder dels i endnu  

 ikke udnyttede indvindingsområder.
I nødvendigt omfang skal den  

 udpegede ressource kunne erstatte ødelagte eller overbelastede  

 indvindingsområder.
Klassificering af hele grundvandsressourcen Med henblik på dels udpegningen af områder med  

 særlige drikkevandsinteresser og dels for at sikre  

 grundvandsbeskyttelsen også uden for disse områder, skal der ske  

 en klassificering af grundvandsressourcen over hele landet.
Klassificeringen  

 baseres på en vurdering af grundvandets mængde, kvalitet og  

 beskyttelse.
Beskyttelsen af grundvandet skal vurderes og sammenholdes  

 med en kortlægning af kendte og potentielle forureningskilder inden for  

 området.
Endvidere skal der foretages en vurdering af de  

 miljømæssige, tekniske og økonomiske konsekvenser af at  

 beskytte grundvandet.
En tilsvarende vurdering skal foretages af  

 konsekvenserne ved forskellige vandindvindingsstrukturer.
På baggrund  

 heraf og under hensyn til en samlet økonomisk og  

 miljømæssig vurdering skal der ske en inddeling i 3 typer  

 områder: områder med særlige drikkevandsinteresser,  

 områder med drikkevandsinteresser og områder med begrænsede  

 drikkevandsinteresser.
Områder med særlige drikkevandsinteresser  

 skal om nødvendigt kunne danne udgangspunkt for den fremtidige  

 vandforsyning.
Indsatsen skal målrettes og differentieres Et kendetegn for den fremtidige grundvandsbeskyttelse vil  

 være, at indsatsen målrettes og differentieres med henblik  

 på at opnå en mere effektiv beskyttelse.
Dette gælder bl.a.  

 for de indsatsområder, der forudsætter brug af offentlige midler,  

 f.eks. oprydningen af affaldsdepoter, mulighed for flytning af  

 braklægningsforpligtelse for landbrugsarealer m.v.
Behovet for  

 beskyttelsesniveau kan variere fra område til område alt  

 afhængig af de naturgivne forhold og kilderne til forurening af  

 grundvandet.
En effektiv beskyttelse af et grundvandsopland  

 kræver, at der sættes ind mod samtlige forureningstrusler i  

 oplandet.
Inden for de udpegede områder med særlige  

 drikkevandsinteresser skal der derfor ske en koordineret indsats over for de  

 nuværende kilder til grundvandsforurening (herunder landbrug og  

 affaldsdepoter) ligesom den fremtidige arealanvendelse til andre formål  

 skal tilrettelægges under hensyn til grundvandsbeskyttelsen.
Udpegningen af områder med særlige  

 drikkevandsinteresser indebærer ikke, at grundvandet i de øvrige  

 områder afskrives.
Dette skyldes bl.a. hensynet til  

 vådområder og til eksisterende vandindvindinger, der er spredt  

 over hele landet.
Den generelle, forebyggende indsats skal således have  

 høj prioritet overalt.
Differentieringen af beskyttelsesniveauet er  

 således et supplement, der skal sikre en videregående beskyttelse  

 af grundvandsressourcen i de vigtigste områder.
To faser Der foreligger to faser i udpegningsprocessen.  

 Første fase består i en klassificering af grundvandsressourcen  

 og på baggrund heraf en udpegning af områderne med særlige  

 drikkevandsinteresser efter de principper, der er beskrevet i kapitel 3 til  

 5. Der skal i denne forbindelse udarbejdes de nødvendige  

 retningslinier i regionplanen med henblik på den overordnede  

 beskyttelse af de udpegede områder, jf. afsnit 6.1. Denne fase skal  

 være afsluttet således, at de udpegede områder med  

 særlige drikkevandsinteresser kan indgå i de reviderede  

 regionplaner, der træder i kraft i 1997.
 Anden fase består i en mere detaljeret  

 kortlægning og zonering af de udpegede områder med særlige  

 drikkevandsinteresser med henblik på at udpege de områder, der i  

 særlig grad har behov for beskyttelse jf. afsnit 6.3. Denne zonering  

 skal være afsluttet i løbet af 1999.
 Endvidere skal der ske en prioritering af oprydningen af  

 affaldsdepoterne inden for områderne med særlige  

 drikkevandsinteresser, således at de grundvandstruende depoter her skal  

 være ryddet op inden for en 10-års periode, jf. afsnit 6.2.  

 Endelig skal der inden for de udpegede områder med særlige  

 drikkevandsinteresser etableres en egnet overvågning af grundvandet jf.  

 afsnit 6.4.
Beskyttelse af områder med særlige  

 drikkevandsinteresser Beskyttelsen af de udpegede områder med  

 særlige drikkevandsinteresser vil kunne få konsekvenser for  

 arealanvendelsen inden for områderne.
 Inden for affaldsdepot- og jordforureningsområdet  

 analyseres lovgivningen af et udvalg nedsat af miljøministeren med  

 henblik på at fremsætte udkast til en samlet jordforureningslov  

 inden sommeren 1996. Det tilstræbes i denne forbindelse at tage hensyn  

 til den nødvendige beskyttelse af de udpegede områder med  

 særlige drikkevandsinteresser.
Det juridiske og administrative grundlag Der er ikke i den øvrige lovgivning med  

 tilhørende bekendtgørelser og vejledninger taget højde  

 for udpegningen af områder med særlige drikkevandsinteresser.  

 Beskyttelsen af de udpegede områder med særlige  

 drikkevandsinteresser vil derfor som udgangspunkt skulle baseres på et  

 grundlag, der ikke fuldt ud er tilpasset de ændrede forhold.
Det må derfor vurderes, om der er behov for  

 justeringer af det juridiske og administrative grundlag, med henblik på  

 at forbedre beskyttelsen af områderne med særlige  

 drikkevandsinteresser.
Dette vil bl.a. ske i forbindelse med den vurdering af  

 virkningerne af handlingsplanen for et bæredygtigt landbrug, der skal  

 foregå i 1995/96, og opfølgningen af regeringens  

 10-punkts-program for beskyttelse af grundvand og drikkevand.
3. Klassificering af grundvandet Mængde, kvalitet og beskyttelse Med henblik på en udpegning af områder til  

 sikring af den fremtidige drikkevandsindvinding i regionplan 1997, skal der  

 ske en klassificering af grundvandsressourcen.
Denne klassificering tager  

 udgangspunkt i grundvandets mængde, kvalitet og beskyttelse.
 Den fysiske afgrænsning af de grundvandsmagasiner og  

 oplande, der skal indgå i de fremtidige områder med særlige  

 drikkevandsinteresser, skal bl.a. ske ved anvendelse af geologiske,  

 geofysiske og hydrauliske metoder.
Temakort danner basis for klassificering Udgangspunktet for en klassificering af  

 grundvandsressourcen er udarbejdelsen af en række tematiske kort over  

 hydrologiske, geologiske og geokemiske forhold.
Disse temakort sammenstilles  

 herefter til konklusive kort over grundvandets mængde, kvalitet og  

 beskyttelse, (DGU & Århus Amt, 1995).
Det nødvendige kortgrundlag vil bestå af en  

 række generelle temakort, der dels vil være fælles for  

 vurderingen af grundvandsressourcens størrelse og kvalitet og dels for  

 vurderingen af grundvandets beskyttelse over for alle stofgrupper.
Hertil  

 kommer et antal supplerende temakort til belysning af forhold, der bl.a. er  

 væsentlige for grundvandets sårbarhed over for specifikke stoffer  

 eller stofgrupper.
Generelle temakort De generelle temakort skal indgå ved  

 bedømmelsen af grundvandsressourcens størrelse, kvalitet og  

 beskyttelse for alle stofgrupper.
Det drejer sig for eksempel om de kort, der  

 beskriver de fysiske forhold, der er styrende for grundvandets  

 strømning og påvirkning.
De generelle temakort  

 omfatter:
Nedbør og fordampning Medianminimumsvandføring Overfladisk afstrømning Grundvandspotentialekort med grundvandsoplande Grundvandsmagasiners rumlige udbredelse Kort over relevante geologiske grænseflader som for eksempel  

 prækvartærets overflade eller kalkens overflade Beskrivelse af jordarter i dæklag og grundvandsmagasiner Akkumuleret tykkelse af lavpermeable lere og moræneler over  

 grundvandsmagasiner Arealanvendelse Disse temakort vil i vid udstrækning være  

 tilvejebragt af amtskommunerne i forbindelse med den hidtidige  

 planlægningsindsats.
Supplerende temakort Ud over de generelle temakort kan der være behov for  

 en række supplerende temakort der viser de specifikke hydrologiske,  

 geologiske eller geokemiske forhold, der bl.a. er afgørende for  

 grundvandets beskyttelse over for specifikke forurenende stoffer eller  

 stofgrupper.
På det foreliggende videngrundlag vil en kortlægning  

 af iltningsforholdene i den mættede og umættede zone især  

 være relevant, da iltningsforholdene antages at være af  

 afgørende betydning for tilstedeværelsen af en række  

 stoffer som for eksempel nitrat, sulfat og antagelig fenoxysyrer.
Nogle af de  

 supplerende temakort vil være relevante for hele landet, mens andre vil  

 have regional eller lokal relevans.
 Relevante supplerende temakort vil for eksempel  

 være:
Afgrænsning af infiltrations- og  

 udstrømningsområder Afgrænsning af tektonisk forstyrrede områder Lækage mellem magasiner Oxideret lagtykkelse i infiltrationsområde Beliggenhed af redoxgrænse Tykkelse af zone med reducerede forhold over magasin Supplerende stofspecifikke temakort Ved vurdering af grundvandets kvalitet kan en række  

 supplerende stofspecifikke temakort være relevante, for  

 eksempel:
Rumlig fordeling af nitratforurenet grundvand Forekomst af miljøfremmede stoffer i grundvandet Dybde til salt grundvand Dybde til brunt vand Udbredelse af fluorholdige mineraler Udbredelse af særlige pyritholdige lag Udbredelse af lag med særligt højt indhold af organisk  

 stof Temakort skal benyttes med forsigtighed især  

 når datagrundlaget er ringe og afstanden mellem observationspunkterne  

 derfor er stor, set i forhold til det måleforhold man ønsker at  

 fremstille kortet i.
Målestoksforholdet for temakort bør  

 tilpasses det datagrundlag, der er til rådighed, ligesom der kort  

 bør redegøres for datagrundlaget.
I praksis bør  

 målestoksforholdet normalt ikke være mindre end 1:100.000. I takt  

 med behovet kan der blive tale om fremstilling af mere detaillerede kort, men  

 dette vil oftest forudsætte yderligere undersøgelser.
Konklusive kort På baggrund af temakortene udarbejdes konklusive  

 kort for hvert af de emner, der er relevante i de undersøgte  

 områder.
Konklusive kort vil være:
Maksimalt udnyttelig grundvandsressource Den kvalitetsmæssigt bæredygtige ressource Den recipientmæssige bæredygtige ressource Generel naturlig grundvandsbeskyttelse Grundvandets beskyttelse over for specifikke stoffer eller  

 stofgrupper, for eksempel nitrat, fenoxysyrer eller tungmetaller Klassificering af grundvandet på baggrund af indhold af  

 naturligt forekommende stoffer og miljøfremmede stoffer Opdeling af landet i områder med særlige  

 drikkevandsinteresser, områder med drikkevandsinteresser og  

 områder med begrænsede drikkevandsinteresser For at sikre gennemskueligheden af de konklusive kort,  

 skal det til grund liggende kortmateriale for de overordnede temaer  

 være tilgængeligt, samtidigt med de konklusive kort.
I praksis  

 kan de til grund liggende kort indføjes som mindre kort (f.eks. i  

 målestok 1:500.000), ved siden af de konklusive kort (smlg.
DGU &  

 Århus Amt, 1995).
 Fælles signaturer m.m.
 Miljøstyrelsen agter snarest muligt at opstille et  

 fælles landsdækkende koncept for signaturer m.m. for de  

 forskellige temakort.
Fleksibel metode Metoden til klassificering af grundvandsressourcen er  

 udformet så fleksibelt, at det som hovedregel vil være muligt at  

 foretage en klassificering på grundlag af det datagrundlag, der er til  

 stede i amtskommunerne og hos fagdatacentret (GEUS). Efterhånden som  

 datagrundlaget forbedres gennem yderligere kortlægning vil  

 klassificeringen kunne justeres i takt hermed.
3.1. Bestemmelse af grundvandsressourcens størrelse Hydrologiske modeller Bestemmelsen af grundvandsressourcens størrelse kan  

 enten foretages ved hjælp af en hydrologisk beregningsmodel eller ud  

 fra en vurdering af komponenterne i vandbalanceligningen.
Såfremt der er opstillet hydrologisk beregningsmodel  

 for et grundvandsopland vil resultaterne herfra normalt udgøre det  

 bedste grundlag til en bestemmelse af grundvandsressourcens størrelse.  

 Dette vil imidlertid kun være tilfældet i relativt få  

 områder.
Normalt vil man således være henvist til at  

 bestemme grundvandsressourcens størrelse ud fra  

 vandbalanceligningen.
Opdeling i grundvandsoplande Med henblik på at tilvejebringe et grundlag for at  

 vurdere grundvandsressourcens størrelse foretages en opdeling af  

 landet i overordnede og veldefinerede grundvandsoplande.
Antallet af  

 grundvandsoplande vil variere alt afhængigt af de lokale geologiske  

 forhold, men som gennemsnit betragtet vil en opdeling på 10 oplande pr.  

 amt, svarende til en oplandsstørrelse på 200-500 km2,  

 være hensigtsmæssig.
Maksimalt udnyttelige grundvandsressource For hvert grundvandsopland vurderes de relevante parametre  

 i vandbalanceligningen, og herud fra bestemmes størrelsen af den  

 maksimalt udnyttelige grundvandsressource, som beskrevet i (DGU &  

 Århus Amt, 1995).
 Ved opgørelsen af medianminimum skal der så  

 vidt muligt anvendes data fra perioden 1971-1990 svarende til  

 opgørelsesperioden for Danmarks Miljøundersøgelsers og  

 Hedeselskabets kommende 11. beretning (DMU & Hedeselskabet 1995). For en  

 række større afstrømningsoplande vil data for  

 medianminimumsafstrømningen være tilgængelige hos  

 fagdatacentret for hydrometriske undersøgelser (DMU).  

 Medianminimumsafstrømningen skal korrigeres for  

 spildevandsudledning.
Endvidere bestemmes den samlede vandindvinding inden for  

 oplandet.
Ved bestemmelsen af vandindvindingen fra vandværker, industri  

 m.v. benyttes data fra seneste år (for eksempel 1994). For  

 indvindinger, der har store variationer fra år til år  

 (markvandingsboringer), benyttes et gennemsnit af de seneste år  

 kombineret med en generel påvirkningsfaktor, medmindre en  

 særskilt værdi kan begrundes ud fra en konkret vurdering (DGU  

 & Århus Amt, 1995).
 Den nuværende grundvandsressources størrelse  

 bestemmes da som summen af medianminimumsvandføringen og den  

 gennemsnitlige vandindvinding.
Klimavariationer Naturlige klimavariationer kan medføre at  

 grundvandsdannelsen formindskes som følge af en mindre nedbør  

 og/eller en forøget fordampning.
For at tage hensyn hertil korrigeres  

 den nuværende grundvandsressource med en faktor 0,7 (DGU &  

 Århus Amt, 1995). Herved bestemmes den maksimalt udnyttelige  

 grundvandsressource.
3.2. Klassificering af grundvandets kvalitet Naturligt forekommende stoffer Grundvandets kvalitet klassificeres med henblik på  

 at vurdere, hvorvidt det kan anvendes til drikkevandforsyning.  

 Klassificeringen af grundvandets kvalitet sker, først og fremmest i  

 tre klasser, på grundlag af indholdet af naturligt forekommende  

 stoffer, jf. bekendtgørelsen om vandkvalitet og tilsyn med  

 vandforsyningsanlæg (Miljøministeriet, 1988), se tabel 3.1.
 De naturligt forekommende stoffer udgøres af de  

 almindeligt forekommende uorganiske stoffer, kuldioxid, metan og svovlbrinte,  

 samt de tungmetaller, der normalt findes i meget små koncentrationer i  

 grundvandet.
Gennemsnitsbetragtning Grundvandets kvalitet vil ofte variere inden for de  

 enkelte grundvandsmagasiner.
Klassificeringen må derfor foretages  

 på baggrund af en gennemsnitsbetragtning for magasinet som helhed.
Tabel 3.1 Klassificering af grundvandets kvalitet med baggrund i grundvandets  

 indhold af naturligt forekommende stoffer.
Se også bemærkninger i  

 teksten.
Vandkvalitet A Grundvand hvori koncentrationen af alle naturligt forekommede stoffer  

 overholder den vejledende værdi for drikkevand.
Grundvand der over en årrække har haft et stabilt indhold af  

 de naturligt forekommende stoffer.
Den generelle meget svagt stigende  

 koncentration af klorid og sulfat, væsentligt under den vejledende  

 værdi, regnes ikke som instabilitet.
Vandkvalitet B Grundvand hvori koncentrationen af et eller flere naturligt forekommende  

 stoffer overskrider den vejledende værdi for drikkevand, men hvori  

 ingen stoffer forekommer i koncentrationer over den højest tilladelige  

 værdi.
 Grundvand hvorfra tidsserier viser stigende koncentration af et eller  

 flere naturligt forekommende stoffer, såvel under som over den  

 vejledende værdi for drikkevand.
 Grundvandsmagasiner, hvor der ved begyndende eller øget indvinding  

 er risiko for forringelse af grundvandskvaliteten.
Grundvand der indeholder naturligt forekommende stoffer som ammonium,  

 metan og svovlbrinte, i koncentrationer, der nødvendiggør  

 speciel behandling på vandværkerne.
Grundvand af denne type vil  

 normalt ikke være forureningspåvirket.
Vandkvalitet C Grundvand hvori et eller flere naturligt forekommende stoffer findes i en  

 koncentration over den højeste tilladelige værdi for  

 drikkevand.
Bemærkninger til Vandkvalitet A og B Indhold af jern og mangan over den vejledende eller den  

 højest tilladelige værdi for drikkevand influerer ikke på  

 kvalitetsklassificeringen af grundvandet, da disse justeres ved normal  

 vandbehandling.
 Omvendt accepteres grundvand med påviseligt indhold  

 af naturlige kræftfremkaldende stoffer, som f.eks arsen, ikke i  

 vandkvalitetsklasserne A og B, men henvises til vandkvalitetsklasse C.
Miljøfremmede stoffer I forlængelse af klassificeringen af grundvandet  

 på baggrund af indholdet af naturligt forekommende stoffer, skal der  

 yderligere ske en klassificering af det grundvand, hvori der er påvist  

 miljøfremmede stoffer, se tabel 3.2.
 De miljøfremmede stoffer udgøres  

 primært af aromatiske kulbrinter, organiske klorforbindelser, fenoler,  

 klorfenoler og pesticider, samt cyanid og anionaktive stoffer.
Tabel 3.2 Klassificering af grundvand hvori der er påvist miljøfremmede  

 stoffer Vandkvalitet I Grundvand med påvist indhold af miljøfremmede stoffer, men  

 uden indhold der overskrider den højest tilladelige værdi for  

 drikkevand.
Vandkvalitet II Grundvand med påvist indhold af ét eller flere  

 miljøfremmede stoffer, der overskrider den højest tilladelige  

 værdi for drikkevand.
Stoffer uden grænseværdi Grundvand hvori der forekommer miljøfremmede  

 stoffer, for hvilke der ikke er fastsat vejledende eller højeste  

 grænseværdi, skal, indtil Miljøstyrelsen har vurderet den  

 aktuelle forekomst, klassificeres som grundvand med et indhold af  

 miljøfremmede stoffer over den højest tilladelige værdi,  

 dvs. vandkvalitet II.
3.3. Kvalitetsmæssig bæredygtig ressource Den maksimalt udnyttelige grundvandsressource  

 begrænses som følge af eventuelle geokemiske ændringer i  

 grundvandskvaliteten, samt ind- og opsivning af saltvand.
Den kvalitetsmæssigt bæredygtige ressource  

 betegner ressourcens størrelse når der tages hensyn til at  

 indvindingen ikke må medføre væsentlige ændringer af  

 grundvandskvaliteten.
Den kvalitetsmæssige bæredygtige ressource  

 er således et udtryk for den i praksis udnyttelige ressource til  

 drikkevandsformål.
Geokemiske ændringer pga. vandindvinding I forbindelse med intensiv vandindvinding - og den deraf  

 følgende store sænkning af grundvandsspejlet - sker der en  

 iltning af jordlagene, hvorved der bl.a. kan frigives sulfat og nikkel til  

 grundvandet.
Det skal derfor vurderes, i hvilket omfang  

 grundvandskvaliteten forringes som følge af vandindvindingen.  

 Vurderingen kan f.eks. baseres på eksisterende overvågningsdata  

 for sulfat og/eller nikkel.
Såfremt sådanne data ikke forefindes,  

 må vurderingen baseres på generel viden om de geokemiske forhold  

 i magasinerne.
Til hjælp ved fastsættelsen af de højst  

 tilladelige indvindingsprocenter kan anvendes indvindingsprocenter som  

 angivet af DGU & Århus Amt (1995).
Saltvandspåvirkning Risikoen for saltvandspåvirkning i  

 kystområderne som følge af indtrængende saltvand må  

 vurderes på baggrund af eventuelle overvågningsdata og  

 lokalkendskab.
I særlige tilfælde kan modellering være et  

 nyttigt redskab til at vurdere mulighederne for vandvinding.
 Saltvandspåvirkning som følge af opstigende  

 salt grundvand må vurderes ud fra kendskab til forekomst af marine  

 aflejringer med recidual saltvand eller tilstedeværelsen af eventuelle  

 sprækkesystemer.
 På baggrund heraf foretages en vurdering af den  

 kvalitetsmæssigt bæredygtige ressource forstået som den  

 vandmængde, der kan indvindes permanent, uden væsentlig  

 ændring i grundvandets kvalitet.
3.4. Grundvandets naturlige beskyttelse Grundvandets naturlige beskyttelse mod forurening er et  

 centralt element i forbindelse med en klassifikation af grundvandsressourcen.  

 Principielt vil alle de grundvandsmagasiner, der indgår i vandets  

 kredsløb, være sårbare over for en forurening med stoffer,  

 der transporteres med det nedsivende vand.
Den tid, det tager for en  

 forurening at nå fra jordoverfladen og ned til grundvandsmagasinet  

 (perkolationstiden), vil dog være meget varierende og afhænge af  

 de overliggende jordlags lejring, tykkelse og struktur, de forurenende  

 stoffers egne fysiske og kemiske egenskaber, samt af hvilke fysiske, kemiske  

 og biologiske processer der sker under transporten.
Endvidere kan  

 trykforholdene have stor betydning for grundvandets beskyttelse.
Grundvandets  

 beskyttelse er således stofafhængig og hovedsagelig et udtryk  

 for, over hvilken tidshorisont en forurening vil kunne påvirke  

 grundvandskvaliteten.
Beskyttelse eller sårbarhed? Til karakterisering af hvilken risiko, der er for en  

 påvirkning af et grundvandsmagasin med forurenende stoffer, anvendes  

 betegnelsen grundvandets beskyttelse, jf.
DGU & Århus Amt (1995).  

 Det ofte anvendte begreb sårbarhed er normalt synonymt med en vurdering  

 af relativt få parametres betydning for risikoen for  

 grundvandsforurening (for eksempel baseret på tykkelsen af lerlag). En  

 vurdering baseret på dette grundlag kan udgøre en alt for simpel  

 tilgang til problemet, idet faktorer som kildestyrke, sprækkedannelser  

 i lerlag, nedbrydningspotentiale m.v. ofte lades ude af betragtning.
For at  

 tydeliggøre, at der skal foretages en mere nuanceret stillingtagen ved  

 vurderingen af risikoen, anvendes derfor begrebet grundvandets  

 beskyttelse.
Tre beskyttelsesgrader Grundvandets beskyttelse beskrives ved hjælp af tre  

 beskyttelsesgrader:
1.	God beskyttelse 2.	Nogen beskyttelse 3.	Ringe/ingen beskyttelse Definitionen af de enkelte beskyttelsesklasser  

 fremgår af tabel 3.3, (DGU & Århus Amt, 1995). Definitionen  

 af den enkelte beskyttelsesklasse er delt op i generelle forhold og  

 stofspecifikke forhold.
Tabel 3.3 Definition af beskyttelsesklasser (delvis efter DGU & Århus Amt,  

 1995) Betegnelse Definition God beskyttelse Generelle forhold:
grundvandets trykniveau i magasin er over terræn eller opadrettet gradient i magasin eller meget ringe nedsivning til magasin, dvs. at dæklagene  

 indeholder lavpermeable bjergarter som smeltevandsler eller marint ler i  

 tykkelser over 10 meter eller over 30 meter tykke lag af  

 moræneler.
 Stofspecifikke forhold:
væsentlig reduktion/tilbageholdelse af forurening i den  

 umættede zone og/eller i dæklag pH over 7 i den umættede zone Nogen beskyttelse Generelle forhold:
sammenhængende lavpermeable dæklag af f.eks.  

 smeltevandsler eller marint ler på 5 til 10 meters tykkelse eller  

 morænelerslag på 15 til 30 meters tykkelse (forsinket  

 forureningsspredning for visse typer forurenende stoffer) Stofspecifikke forhold:
betydelig reduktion/tilbageholdelse af forurening i den  

 umættede zone og/eller i dæklag eller betydelig reduktion/tilbageholdelse af forurening i magasin  

eller gode naturlige betingelser for forureningsreduktion (men en  

 kvantificering af reduktionspotentiale er ikke mulig på det  

 nuværende videngrundlag) pH over 5,5 i den umættede zone Ringe/ingen beskyttelse Generelle forhold:
højpermeable og/eller opsprækkede dæklag  

eller magasinbjergarten har direkte kontakt til jordoverfladen Stofspecifikke forhold:
ingen eller meget begrænset forureningsreduktion eller ringe eller ingen naturlige betingelser for forureningsreduktion  

 (fravær af forhold af betydning for sorption, omsætning m.v.) pH under 5,5 i den umættede zone Ved vurdering af et grundvandsmagasins beskyttelse over  

 for fladeforureninger kan der afhængigt af forureningstypen og  

 videngrundlaget inddrages såvel generelle som stofspecifikke forhold.  

 Dette vil især være relevant ved en vurdering af beskyttelsen  

 over for nitrat.
Ved vurdering af punktforureninger inddrages kun generelle  

 forhold, da den nuværende viden omkring omsætning og spredning af  

 de stoffer, der normalt findes i forbindelse med punktforureninger, ikke er  

 tilstrækkelig til en stofspecifik vurdering.
Hvordan bestemmes beskyttelse? Beskyttelsen af grundvandet bestemmes i forhold til hver  

 enkelt forureningsparameter (f.eks. nitrat) eller gruppe af  

 forureningsparametre, hvor der ikke eksisterer et tilstrækkeligt  

 differentieret vidensgrundlag (f.eks. pesticider), eller hvor en gruppe af  

 stoffer eventuelt reagerer ens over for de geologiske omgivelser (DGU &  

 Århus Amt, 1995).
Forsigtig bedømmelse Det er væsentligt at påpege, at en generel god  

 beskyttelse af grundvandet, det vil sige god beskyttelse over for en hvilken  

 som helst forurening fra overfladen, antagelig kun findes i meget  

 begrænsede områder, hvis det overhovedet findes i Danmark.
Det er  

 derfor nødvendigt altid at anvende begrebet "god beskyttelse" med en  

 vis forsigtighed.
 I øvrigt er det også væsentligt at  

 holde sig for øje, at beskyttelse er underlagt naturlige variationer,  

 og at der derfor altid vil være en vis usikkerhed i bestemmelsen af et  

 områdes beskyttelsesgrad.
Det må forventes at en række organiske stoffer  

 vil kunne passere selv de tykkeste lerdæklag over  

 grundvandsmagasinerne, hvis de rigtige omstændigheder er til stede.  

 Derimod vil mange andre stoffer blive tilbageholdt kemisk i muldlaget eller i  

 lerlag, for eksempel fosfor og de fleste tungmetaller.
Andre stoffer som  

 f.eks nitrat bliver omsat i lag med reducerende forhold.
Nitrat Et grundvandsmagasins beskyttelsesgrad over for nitrat er  

 afhængig af reduktionspotentialet i de bjergarter, der udgør  

 dæklagene over magasinet og infiltrationszonen samt  

 reduktionspotentialet i magasinet selv.
Normalt anses et reduceret  

 lerdæklag med en tykkelse på over 15 m, eller tilsvarende  

 beskyttelse, for at give en god beskyttelse, mens et lerdæklag på  

 under 5 meter anses for en ringe beskyttelse.
Imidlertid skal også  

 infiltrationsvejen for det nydannede grundvand være reducerende, for at  

 et grundvandsmagasin skal være godt beskyttet.
Nitratreduktionen er  

 også afhængig af vandets opholdstid i den umættede zone og  

 i grundvandsmagasinet.
 Den relevante stofspecifikke kortlægning, med  

 henblik på at vurdere grundvandets beskyttelse over for nitrat,  

 omfatter derfor iltningsforholdene (reduktionsforholdene) i mættet og  

 umættet zone.
Pesticider Beskyttelsen over for visse pesticider (for eksempel  

 fenoxysyrer) synes bl.a. at være afhængig af, at  

 infiltrationsvandet passerer gennem en væsentlig zone med oxiderende  

 forhold.
Andre pesticider (for eksempel triaziner) skønnes at kunne  

 passere gennem såvel oxiderende som reducerende zoner uden at blive  

 fuldt ud nedbrudt.
Specielt i forbindelse med pesticider synes sprækket  

 moræneler og i øvrigt usammenhængende og tektonisk  

 forstyrrede lerdæklag, at medføre en væsentlig forringelse  

 i beskyttelsen af grundvandet (DGU, 1994).
 På det nuværende videngrundlag bør den  

 relevante kortlægning derfor omfatte iltningsforholdene i mættet  

 og umættet zone samt en vurdering af forekomsten af  

 sprækkesystemer og andre tilsvarende lækager.
Tungmetaller Beskyttelsen over for tungmetaller og stoffer som  

 aluminium er afhængig af pH i den umættede zone og i  

 grundvandsmagasinet.
Ved en pH over 7 i den umættede zone synes et  

 grundvandsmagasin godt beskyttet, mens en pH på under 5,5 i den  

 umættede zone giver en ringe eller ingen beskyttelse af magasinet.
 Den relevante kortlægning i forbindelse med  

 vurderingen af grundvandsbeskyttelsen over for tungmetaller vil derfor  

 primært være en kortlægning af pH i den umættede zone  

 over grundvandsmagasinerne.
Punktkilder Grundvandsmagasiner er begrænset beskyttede over for  

 forurening fra punktkilder, herunder især forurening med organiske  

 stoffer, hvorfor magasiner under punktkilder med højmobile og/eller  

 svært nedbrydelige stoffer må anses for dårligt  

 beskyttede.
3.5. Tidsplan for klassificering af grundvandsressourcen For at kunne gennemføre udpegningen af  

 områder med særlige drikkevandsinteresser, såvel som  

 områder med begrænsede drikkevandsinteresser, i Regionplan 1997,  

 er det nødvendigt at amtskommunerne forinden gennemfører en  

 opdeling af landet i grundvandsoplande af en relevant størrelse,  

 bestemmer den kvalitetsmæssigt bæredygtige grundvandsressource og  

 vurderer grundvandets beskyttelse, jf. afsnittene 3.1 til 3.4.
Det kan være vanskeligt at nå at  

 gennemføre en tilbundsgående vurdering af grundvandets  

 beskyttelse til Regionplan 1997, da specielt redoxforholdene i og over  

 grundvandsmagasinerne normalt ikke kendes med særlig stor  

 nøjagtighed.
Til brug for regionplanrevisionen i 1997 kan amterne  

 derfor undlade at basere vurderingen af beskyttelsen på en egentlig  

 kortlægning af redoxforholdene.
Vurderingen af beskyttelsen baseres da  

 på en bestemmelse af grundvandets trykforhold, en vurdering af  

 lertykkelse over grundvandsmagasiner, fordelt på mere og mindre  

 lavpermeable lere, et foreløbigt skøn over redoxforholdene i og  

 umiddelbart over grundvandsmagasinerne samt pH-forholdene i den  

 umættede zone.
 Efter udfærdigelsen af det tekniske  

 baggrundsmateriale til Regionplan 1997 gennemføres en nøjere  

 vurdering af bl.a. grundvandets beskyttelse, herunder især  

 redoxforholdenes betydning for beskyttelsen, således at  

 klassifikationen på grundlag af den forbedrede viden om grundvandets  

 mængde, kvalitet samt ikke mindst om grundvandsressourcens beskyttelse  

 kan danne grundlag for eventuelle mindre justeringer af områderne med  

 særlige drikkevandsinteresser og gennemførelse af den  

 nødvendige zonering (se kapitel 6) inden udgangen af 1999.
4. Fremtidigt indvindingsbehov Til brug for udpegningen af områderne med  

 særlige drikkevandsinteresser skal det fremtidige indvindingsbehov  

 vurderes under hensyn til befolkningsudviklingen, industriens vandbehov og  

 landbrugets behov for vand til henholdsvis markvanding og til andre  

 formål.
4.1. Befolkningens vandbehov Fastsættelse af enhedsforbrug Til vurdering af befolkningens vandbehov skal der  

 fastsættes enhedsforbrug for relevante forbrugskategorier.  

 Enhedsforbrugene bør fastsættes under hensyntagen til det  

 generelle fald i vandforbruget, der er sket i de senere år og  

 løbende justeres under hensyn til mulighederne for vandbesparelser.  

 Vandværkerne bør fortsat gøre en aktiv indsats for at  

 reducere tabet fra vandforsyningernes ledningsnet.
 Som et udgangspunkt for fastlæggelsen af  

 enhedsforbrugene kan anvendes nedenstående værdier, taget fra  

 Vandplan Sjælland (Frederiksborg Amt et al., 1993):
Boliger 55 m3/person/år Sommerhuse 60 m3/stk./år Kolonihaver 30 m3/stk./år Institutioner 55 m3/ansat/år Byerhverv 20 m3/ansat/år Et skøn over befolkningsudviklingen og udviklingen  

 i antallet af boliger, institutioner m.v. vil normalt være foretaget i  

 forbindelse med regionplanlægningen.
På baggrund heraf foretages  

 en vurdering af det fremtidige indvindingsbehov inden for en 30-årig  

 horisont.
Vurderingen bør foretages under hensyn til den betydelige  

 usikkerhed, der er forbundet med skøn over befolknings- og  

 erhvervsudviklingen over så lange tidsrum.
Det er derfor  

 væsentligt, at vurderingen af drikkevandsbehovet foretages med en  

 rimelig sikkerhedsmargin.
4.2. Industriens vandbehov En vurdering af den fremtidige industriudvikling  

 fremgår af regionplanen.
Herfra kan vandbehovet for industrien  

 vurderes, idet der skal tages hensyn til eksisterende og fremtidige  

 storforbrugende erhverv.
Faldende forbrug Fastsættelsen af industriens fremtidige vandbehov  

 skal ske under hensyn til dels det faldende forbrug og muligheden for at  

 anvende sekundavand i produktionen og dels de enkelte amters ønsker  

 for den fremtidige industriudvikling.
Industriens vandforbrug målt som  

 m3/indbygger har været svagt faldende gennem de seneste 8  

 år.
Denne tendens forventes at fortsætte, som følge af  

 indførelsen af mere effektiv teknologi, grønne afgifter,  

 m.v.
Sekundavand til industri I forbindelse med fastlæggelsen af industriens  

 vandbehov skal der foretages en vurdering af mulighederne for at anvende  

 forurenet grundvand som udgangspunkt for en produktion af vand til  

 procesformål af ringere kvalitet end drikkevand (sekundavand). Dette  

 bør omfatte såvel en vurdering af hvilke  

 sekundavandmængder, der er til rådighed, som en vurdering af  

 hvilke industrityper, der vil være i stand til at udnytte sekundavand.  

 Vedrørende muligheder og omkostninger forbundet med udnyttelsen af  

 forurenet grundvand kan der henvises til Kemp & Lauritzen (1995) og  

 Miljøstyrelsen (1995).
4.3. Landbrugets vandbehov Landbrugets vandbehov kan opdeles i dels et  

 gårdforbrug til vanding af dyr, rengøring af maskiner m.v. og  

 dels et forbrug til markvanding.
Markvanding For relevante grupper af afgrøder vurderes  

 landbrugets markvandingsbehov ud fra enhedsforbrug pr. ha for jordtyperne i  

 amtet.
Såfremt der foreligger en fast praksis i amtet for tildeling af  

 indvindingstilladelser til markvanding, vil denne kunne danne udgangspunkt  

 for en vurdering af markvandingsbehovet.
Sekundavand til markvanding Vand til markvanding er allerede i dag ofte af en kvalitet  

 der ikke tilfredsstiller drikkevandskravene.
Det er mange steder typisk, at  

 det højestliggende grundvand, med for eksempel et stort nitratindhold,  

 anvendes til markvanding, mens det dybtliggende grundvand anvendes til  

 drikkevand.
Denne strategi vil, kombineret med en begrænsning af  

 udvaskningen af næringsstoffer, pesticider m.m., på langt sigt  

 kunne medvirke til at forbedre vandkvaliteten af det øverste  

 grundvand, der igen indgår ved dannelsen af det dybtliggende  

 grundvand.
Gårdforbrug Gårdforbruget må vurderes ud fra erfaringstal.  

 For ejendomme med stort dyrehold kan vurderingen baseres på  

 enhedsforbrug for den pågældende dyreart.
4.4. Prioritering af ressourceanvendelsen I de områder, hvor vandressourcen ikke er af en  

 tilstrækkelig størrelse til at imødekomme alle behov for  

 indvinding og behov for vand i de ferske vandområder, skal  

 ressourceanvendelsen som hovedregel fortsat prioriteres efter følgende  

 retningslinier:
 1.	Befolkningens almindelige forsyning med drikkevand omfattende  

 husholdning, landbrugets gårdforbrug, institutioner og erhverv med  

 mindre vandforbrug.
 2.	Opretholdelse af en miljømæssig acceptabel  

 vandføring og vandstand i vådområder (søer, moser,  

 kilder m.v.) med henblik på at opfylde recipientkvalitetsplanens og  

 fredningsplanens målsætninger.
3.	Andre formål som indvinding til mere vandforbrugende industri,  

 vanding i jordbrugserhvervene, fritidsformål, varmeudvinding, etc.
De  

 afledte virkninger af råstofindvinding under grundvandsspejlet, der  

 svarer til effekten af en vandindvinding, vurderes ligeledes til denne  

 kategori.
 Denne prioritering svarer til den hidtidigt gældende  

 jf. i øvrigt Miljøstyrelsen (1980a).
Samfundsmæssig helhedsvurdering I de områder, hvor behovet for vandindvinding ikke  

 kan dækkes fuldt ud, tildeles vand til de formål, som ud fra en  

 samfundsmæssig helhedsvurdering giver størst udbytte pr.  

 m3 anvendt vand.
Hvor ovenstående prioritering  

 indebærer, at recipientkvalitetsplanens og fredningsplanens  

 målsætninger ikke kan opfyldes, må det overvejes, om det  

 vil være muligt at ændre indvindingsstrukturen, eller om der skal  

 ændres i målsætningerne for de berørte  

 vandløb, søer og andre vådområder.
5. Udpegning af områder med særlige  

 drikkevandsinteresser Udpegningen af områder med særlige  

 drikkevandsinteresser vil have konsekvenser for en række forhold,  

 hvortil der knytter sig betydelige sektorinteresser.
Udpegningen vil bl.a.  

 kunne påvirke arealanvendelsen, recipientbeskyttelsen, indsatsen over  

 for jord- og grundvandsforurening og vandindvindings- og  

 forsyningsstrukturen.
Interesserne vil ofte være modstridende, og der  

 er derfor behov for en afvejning og fastlæggelse af prioriteter.
Det  

 vil derfor være nødvendigt, at amtsrådenes udpegning af  

 områder sker i et samarbejde mellem de involverede parter (f.eks.  

 kommuner, vandværker og relevante erhvervsorganisationer). Hvor  

 forsvarets arealer skal omfattes af udpegningen, må der på et  

 tidligt tidspunkt tages kontakt til forsvarets myndigheder.
Udpegningen er en proces I forbindelse med udpegningen skal der løbende ske  

 en afvejning af lokaliseringen af områderne, konsekvenserne for  

 arealanvendelsen, de tekniske og økonomiske muligheder for at  

 afværge jord- og grundvandsforurening, mulighederne for og  

 omkostningerne ved at beholde den nuværende vandindvindingsstruktur,  

 samt omkostningerne ved en alternativ indvindingsstruktur.
Der vil være  

 tale om en proces, hvor udpegningen af områderne på den ene side  

 skal tilgodese ønsket om at reservere en grundvandsressource af god  

 kvalitet og i tilstrækkelig mængde til den fremtidige  

 vandforsyning.
På den anden side skal der være en  

 sammenhæng mellem det forventede fremtidige drikkevandsbehov og de  

 udpegede arealers størrelse.
Hertil kommer at de afledte konsekvenser  

 af udpegningen i forhold til de øvrige interessenter, samlet set  

 være acceptable.
 Udpegningsprocessen er illustreret på figur 5.1.
5.1. Afgrænsning af områder med særlige  

 drikkevandsinteresser Grundvandsoplande Områder med særlige drikkevandsinteresser skal  

 så vidt muligt altid omfatte hele grundvandsoplande, der er projiceret  

 op på terrænoverfladen.
Områderne skal kunne  

 afgrænses i forhold til hydrologiske grænser, og områdernes  

 afgrænsning skal så vidt muligt være uafhængig af den  

 aktuelle vandindvinding, således at eventuelle ændringer i  

 vandindvindingen ikke medfører en forskydning af grundvandsskel.  

 Udstrækningen af områderne med særlige  

 drikkevandsinteresser vil derfor i en række tilfælde være  

 større end indvindingen alene kan berettige.
 I forhold til de overordnede grundvandsoplande, der  

 anvendes ved bestemmelsen af grundvandsressourcens størrelse (jf.  

 afsnit 3.1), vil der være tale om en underopdeling i mindre  

 deloplande.
Større sammenhængende områder De enkelte områder skal være  

 sammenhængende og af en sådan størrelse, at det vil  

 være muligt at dække en betydelig del af det samlede regionale  

 behov for drikkevand.
 Der vil inden for et område med særlige  

 drikkevandsinteresser normalt kunne være adskillige  

 indvindingsområder til vandværker, foruden lokal indvinding til  

 industri og markvanding beliggende inden for området.
5.2. Fastlæggelse af størrelsen af områderne med  

 særlige drikkevandsinteresser Det fremtidige indvindingsbehov (jf. kapitel 4) danner  

 udgangspunkt for fastlæggelse af størrelsen af områderne  

 med særlige drikkevandsinteresser.
Indledende identificering af optimale områder Der tages udgangspunkt i en indledende udpegning af  

 områderne under hensyn til at det fremtidige indvindingsbehov kan dækkes, at kvaliteten er den bedst mulige, at beskyttelsen er den bedst mulige.
Ved den indledende udpegning skal der udvælges  

 områder udelukkende under hensyn til grundvandets kvalitet og  

 grundvandets naturlige beskyttelse.
Der skal således ikke tages hensyn  

 til andre interesser, men udpegningen skal identificere de absolut bedst  

 egnede områder.
I det videre planlægningsforløb skal det  

 herefter vurderes om konsekvenserne af den indledende udpegning er  

 acceptable, bl.a. for landbrug og industri.
Rimelig sikkerhedsmargin Størrelsen af områderne med særlige  

 drikkevandsinteresser skal fastlægges således, at det samlede  

 fremtidige drikkevandsbehov kan imødekommes, med en rimelig  

 sikkerhedsmargin.
Der må tages hensyn til, at der om nødvendigt  

 også skal afsættes en ressource til den lokale markvanding og  

 indvinding til industriformål, der skal foregå inden for  

 områderne.
Det må forventes, at der uanset etableringen af  

 områder med særlige drikkevandsinteresser, stadig vil  

 foregå en betydelig vandindvinding uden for disse områder.  

 På denne baggrund må det vurderes, at alene etableringen af et  

 område med mulighed for at indvinde vand til dækning af det  

 samlede drikkevandsbehov samt eventuel dækning af særskilt lokal  

 indvinding til industri og markvanding, vil give rimelig sikkerhed for  

 tilstedeværelsen af en tilstrækkelig ressource.
Endvidere vil de  

 lavere prioriterede indvindinger, til markvanding og visse  

 industriformål, kunne lukkes, ifald der skulle opstå  

 længerevarende mangelsituationer, gennem afslag ved ansøgning om  

 fornyelse af vandindvindingstilladelse, jævnfør  

 vandforsyningslovens § 22, stk. 2 (Miljøministeriet 1985). Disse  

 forbrugere vil da kunne henvises til at anvende vand indvundet uden for  

 områderne med særlige drikkevandsinteresser.
5.3. Vurdering af forureningskilder I hver af de identificerede områder foretages en  

 vurdering af kendte forureningskilder samt en vurdering af risikoen for  

 forurening fra potentielle, men ikke påviste kilder (herunder  

 ikke-kortlagte affaldsdepoter). Hvilke forureningskilder vurderingen skal  

 omfatte fremgår af tabel 5.1. Den konkrete forureningsrisiko fra de  

 aktiviteter, der er vist i tabel 5.1, afhænger af de lokale  

 hydrogeologiske forhold.
Ved en risikovurdering af disse aktiviteter må  

 der derfor tages udgangspunkt i grundvandets beskyttelse jf. afsnit 3.4.
Vurdering af teknik og økonomi For hver af de udpegede forureningskilder skal der  

 foretages en overordnet vurdering af risikoen for forurening af  

 grundvandsressourcen under hensyn til grundvandets beskyttelse (jf. afsnit  

 3.4) og en vurdering af de tekniske muligheder for at afhjælpe  

 forureningen.
For hvert af de betragtede områder foretages endvidere et  

 overslag over omkostningerne ved at afværge de forskellige  

 forureningskilder inden for områderne.
For punktforureninger kan  

 overslaget foretages ud fra enhedspriser.
For fladeforureninger er omkostningerne vanskeligere at  

 kvantificere, da det bl.a. afhænger af den generelle regulering af  

 landbruget.
Til brug for udpegningen af områderne med særlige  

 drikkevandsinteresser må vurderingen af omkostningerne, til beskyttelse  

 af områderne, foretages ud fra et overslag over behovet for at etablere  

 særlige vilkår for landbrugsdriften i afgrænsede arealer  

 inden for områderne (jf. afsnit 6.3 om zonering).
 I forbindelse med den efterfølgende zonering og  

 beskyttelse af områderne med særlige drikkevandsinteresser vil  

 det være nødvendigt at foretage en mere detaljeret vurdering af  

 omkostningerne til beskyttelsen af eventuelle sårbarhedszoner og andre  

 beskyttelseszoner.
Der foretages en samlet vurdering af forureningsrisikoen  

 samt de tekniske og økonomiske muligheder for at afhjælpe  

 forureningen.
Såfremt forureningsrisikoen er acceptabel, og det teknisk  

 og økonomisk er realistisk at beskytte områderne,  

 fortsættes med en vurdering af områderne ud fra de øvrige  

 forhold.
Såfremt dette ikke er tilfældet foretages en justering  

 af afgrænsningen af områderne, og der foretages en vurdering af  

 forureningskilderne inden for de områder, hvor disse ikke tidligere er  

 blevet vurderet, jf. figur 5.1.
Tabel 5.1 Grundvandstruende aktiviteter (delvist efter DGU et al, 1995).
 Fladekilder:
Landbrug Gartneri Plantager og skovbrug Større industriområder By- og sommerhusområder Luftbårne forureninger (ammonium, svovldioxid, pesticider,  

 etc.) _________________________________________________________________ Punktkilder:
Affaldsdepoter Losse- og fyldpladser (fremtidige, eksisterende og nedlagte) Grusgrave der modtager fyldjord (fremtidige, eksisterende og  

 nedlagte) Depoter for flyveaske og røggasrensningsaffald (fremtidige og  

 eksisterende) Olie- og benzinanlæg Olie- og gasledninger Kloakledninger Jernbane og veje Kirkegårde _________________________________________________________________ Andre aktiviteter:
Transport af forurenende stoffer Anlægsarbejder (herunder borearbejder) Nedlagte, ikke forseglede boringer Nedsivning af spildevand Udsprøjtning af spildevand Udbringning af spildevandsslam Vejsaltning _________________________________________________________________ Vandindvinding:
Overudnyttelse af magasin (f.eks. salt-, sulfat- og  

 nikkelproblemer) ________________________________________________________________ 5.4. Nuværende og fremtidig vandindvindingsstruktur Udpegningen af områder med særlige  

 drikkevandsinteresser kan få som konsekvens, at dele af den  

 nuværende vandindvinding på længere sigt flyttes til de  

 udpegede områder.
Kortlægning af nuværende  

 vandindvindingsstruktur Med henblik på at vurdere de afledte  

 økonomiske effekter ved en eventuel omlægning af  

 vandindvindingsstrukturen som følge af nedlæggelsen af  

 eksisterende anlæg foretages en kortlægning af den  

 nuværende vandindvindingsstruktur.
Kortlægningen vil normalt  

 være en videreførelse af den kortlægning af  

 vandindvindingen, der er foretaget i forbindelse med  

 vandindvindingsplanlægningen og den kommunale  

 vandforsyningsplanlægning.
Der foretages en vurdering af restlevetiden  

 for anlæggene dels under hensyn til anlæggenes almindelige  

 drifts- og vedligeholdelsestilstand og dels under hensyn til risikoen for en  

 forurening af indvindingsboringerne.
Teknisk vurdering af eventuelle ændringer Der foretages en vurdering af den nuværende  

 vandindvindingsstruktur set i forhold til de områder, der ud fra den  

 indledende klassificering og vurderingen af forureningskilderne (jf. afsnit  

 5.2 og 5.3) er identificeret som mulige områder med særlige  

 drikkevandsinteresser.
Det skal herunder vurderes, om vandindvindingen fra  

 områderne kan baseres på den nuværende indvindingsstruktur,  

 eller om der er behov for etablering af ny indvindingsanlæg,  

 transportledninger eller behandlingsanlæg.
Økonomisk vurdering Der foretages en overordnet fastsættelse af den  

 nuværende værdi af den vandindvindingsstruktur, der ønskes  

 flyttet.
Værdifastsættelsen kan f.eks. ske med udgangspunkt i de  

 retningslinier der er beskrevet i Christensen & Lorenzen, (1993). Ved  

 værdifastsættelsen kan der tages udgangspunkt i de seneste priser  

 fra Håndbog til vandforsyning (Gad Jura 1994). Omkostningerne ved  

 eventuelle ændringer i vandindvindingsstrukturen vurderes.
Hvor det er  

 relevant, skal der også foretages en vurdering af afledte effekter som  

 f.eks. konsekvenserne af stigende grundvandsstand, forundersøgelser  

 ved kortlægning af ny kildeplads, ekspropriationsomkostninger,  

 erstatninger i forbindelse med rådighedsindskrænkninger eller  

 ændret forureningsspredning med deraf følgende behov for fortsat  

 afværgepumpning.
Samlet vurdering På baggrund af den tekniske og økonomiske  

 vurdering tages stilling til, i hvilket omfang vandindvindingen skal flyttes  

 til de identificerede områder.
Der må i denne forbindelse  

 foretages en samlet vurdering af omkostningerne ved at beskytte de  

 identificerede områder og flytte vandindvindingen hertil set i forhold  

 til omkostningerne ved helt eller delvist at bibeholde den eksisterende  

 indvindingsstruktur og de deraf følgende nødvendige  

 omkostninger til grundvandsbeskyttelsen.
En fuldstændig værdifastsættelse og  

 vurdering af omkostninger ved ændring af den nuværende  

 vandforsyningsstruktur vil være arbejdskrævende, da en stor del  

 af de nødvendige data ikke kan forventes at være umiddelbart  

 tilgængelige.
Det kan derfor være vanskeligt at gennemføre  

 en detaljeret vurdering inden for den tidsramme, der er til rådighed  

 for udarbejdelsen af regionplan 1997. I det omfang data er til  

 rådighed, bør der foretages en indledende økonomisk  

 vurdering.
Såfremt dette ikke er tilfældet, må der tages  

 initiativ til at fremskaffe det nødvendige datagrundlag i samarbejde  

 med kommuner, vandværker og landbrugets organisationer.
Vurderingen af  

 de økonomiske konsekvenser må, indtil det nødvendige  

 datagrundlag er til rådighed, bygge på et kvalificeret  

 skøn.
5.5. Påvirkning af vandløb og vådområder Vandindvindingens påvirkning af vandløbenes  

 vandføring og af vådområderne vurderes.
Det skal herunder  

 vurderes, hvilken indvinding det enkelte magasin kan bære, uden at  

 vandløb i oplandet påvirkes ud over de politisk fastsatte krav  

 til medianminimumsvandføringen.
Hydrologisk model Er der opstillet en hydrologisk model for et givet  

 grundvandsopland vil denne normalt udgøre det bedste grundlag for en  

 vurdering af recipientpåvirkningen.
 Er dette ikke tilfældet må vurderingen af  

 påvirkningen på vandløb og vådområder baseres  

 på den recipientmæssige bæredygtige ressource kombineret  

 med en vurdering af afsænkningens betydning for vandstanden i  

 vådområderne og for vandføringen på  

 delstrækninger i vandløbene.
Recipientmæssige bæredygtige ressource Ved bestemmelsen af den recipientmæssige  

 bæredygtige ressource tages udgangspunkt i kravværdierne til  

 minimumsvandføringen i vandløbene (jf.  

 recipientkvalitetsplanen) omregnet til mm for det enkelte  

 vandløbsopland (Qkrav). Den recipientmæssigt  

 bæredygtige ressource beregnes da som den maksimalt udnyttelige  

 grundvandsressource (jf. afsnit 3.3) fratrukket Qkrav.
Vådområder Påvirkningen af vandstanden i vådområder  

 vurderes ud fra en beregning af sænkningen af grundvandsspejlet som  

 følge af vandindvindingen.
Såfremt vandindvindingen foregår i  

 nærheden af vandløb eller vådområder, vil det  

 normalt være den sænkning af grundvandsspejlet, der skyldes  

 indvindingen, der er afgørende for, hvor stor en ressource der kan  

 indvindes.
I disse tilfælde vil den recipientmæssige  

 bæredygtige ressource, som defineret ovenfor, ikke kunne udnyttes fuldt  

 ud.
På baggrund af målsætningerne for  

 medianminimumsvandføringen skal det vurderes, om vandindvindingens  

 påvirkning af vandløbene er acceptabel.
Såfremt kravene  

 til medianminimumsvandføringen ikke kan overholdes, må der  

 foretages en afvejning mellem hensynet til vandløbenes  

 vandføring og hensynet til vandindvindingsinteresserne.
Drikkevand har første prioritet Det skal her være udgangspunktet, at hensynet til  

 befolkningens almindelige forsyning med drikkevand af god kvalitet som  

 hovedregel har første prioritet.
Den overordnede placering af de  

 identificerede områder bør derfor normalt fastholdes, og om  

 nødvendigt må målsætningen for recipienterne  

 revideres.
Indvindingsstrukturen inden for de identificerede områder  

 må i så fald tilrettelægges med henblik på at  

 minimere recipientpåvirkningen, under forudsætning af at dette er  

 muligt, uden at beskyttelseniveauet eller den vandmængde, der er til  

 rådighed for vandindvindingen, reduceres væsentligt.
5.6. Arealanvendelseskonflikter Endelig skal de samlede arealanvendelseskonflikter inden  

 for de identificerede områder vurderes.
Der vil her primært  

 være tale om en vurdering af eventuelle fremtidige aktiviteter, idet  

 vurderingen af de igangværende aktiviteter er foretaget jf. afsnit 5.3.  

 Der kan her være tale om større vejanlæg, planlagte  

 industriområder, eller landbrugsinteresser.
Vurderingen skal forholde sig til den sammenfattende  

 fysiske planlægning, således at hensynet til områderne med  

 særlige drikkevandsinteresser afvejes over for de øvrige  

 sektorinteresser.
Den endelige afvejning og prioritering må finde sted  

 i forbindelse med regionplanens vedtagelse.
5.7. Prioritering af grundvandsressourcen Ud fra den foretagne vurdering og afvejning foretages en  

 inddeling af grundvandsressourcen i følgende 3 klasser.
Områder med særlige  

 drikkevandsinteresser Områder med særlige drikkevandsinteresser  

 repræsenterer så vidt muligt godt beskyttede ressourcer, af en  

 størrelse der gør, at det samlede fremtidige lokale og  

 regionale drikkevandsbehov kan imødekommes.
Det skal tilstræbes,  

 at grundvandets kvalitet i disse områder er god, svarende til klasse A  

 og B, uden indhold af miljøfremmede stoffer, jf. afsnit 3.2.
Områder med særlige drikkevandsinteresser kan  

 indeholde et større eller mindre antal af de nuværende  

 indvindingsoplande til de større vandforsyninger.
Det vil være  

 karakteristisk, at områder med særlige drikkevandsinteresser vil  

 kunne omfatte indvindingsområder til flere vandforsyninger.
 Endelig vil områderne med særlige  

 drikkevandsinteresser omfatte indvindingsoplande til vandindvindinger, der  

 har væsentlig lokal betydning, typisk som følge af, at der ikke  

 findes alternative indvindingsmuligheder (f.eks. på mindre  

 øer).
Områder med drikkevandsinteresser Områder med drikkevandsinteresser er beliggende uden  

 for områder med særlige drikkevandsinteresser.
Der vil kunne  

 foregå en betydelig vandindvinding i disse områder, men på  

 grund af eksempelvis grundvandets naturlige kvalitet eller som følge  

 af en generelt rigelig ressource er disse områder af mindre strategisk  

 betydning.
Som anført i indledningen betyder dette ikke, at den  

 generelle beskyttelsesstrategi i disse områder kan lempes.  

 Områder med drikkevandsinteresser vil udgøre størstedelen  

 af det resterende areal i amtet.
Områder med begrænsede  

 drikkevandsinteresser Områder med begrænsede drikkevandsinteresser  

 udgøres af områder, hvor grundvandet som følge af de  

 geologiske forhold kun kan udnyttes i begrænset omfang eller hvor  

 grundvandet er af en kvalitet, der kun gør det anvendeligt til  

 vandforsyning i begrænset omfang.
 Der vil være en del industrier, uden for  

 fødevare- og medicinbranchen, der vil kunne anvende procesvand, der  

 ikke fuldt ud tilfredsstiller de gældende drikkevandskrav, f.eks.  

 vandkvaliteterne A, B og C kombineret med vandkvalitet II, jf. afsnit 3.2.  

 Disse industrier vil med fordel kunne placeres i områder med  

 begrænsede drikkevandsinteresser.
Sjælland På Sjælland, hvor vandindvinding og  

 distribution i særlig grad sker på tværs af  

 amtsgrænserne, skal prioriteringen af grundvandsressourcen ske på  

 et ensartet grundlag for Sjælland som helhed.
Værdimåler for grundvandsressourcen Der er udviklet en model til vurdering af  

 grundvandsressourcens værdi (COWI Consult, 1995), der kan anvendes som  

 beslutningsstøtteværktøj ved afvejningen af de mange  

 forskellige hensyn, der skal tages i forbindelse med prioriteringen og  

 udpegningen af områderne.
Modellen anvendes til at vurdere effekter af  

 en given vandindvinding ud fra en politisk/administrativ vægtning af  

 hvilke hensyn, der skal tillægges vægt i forbindelse med  

 tilrettelæggelsen af den fremtidige vandindvindingsstruktur.
Ved  

 hjælp af modellen er det muligt hurtigt at gennemregne og vurdere en  

 lang række forskellige scenarier for vandindvindingen.
6. Beskyttelse af områder med særlige  

 drikkevandsinteresser Restriktioner De udpegede områder med særlige  

 drikkevandsinteresser skal i særlig grad beskyttes.
Det vil kunne  

 medføre behov for at indføre restriktioner af varierende  

 karakter, med hensyn til arealanvendelse, afhængig af ressourcens  

 størrelse, de lokale geologiske forhold, forureningskilder,  

 vandindvindingsbehovet m.v.
6.1. Arealanvendelsen Det skal fastlægges hvilke fremtidige aktiviteter, der kan  

 foregå inden for de udpegede områder med særlige  

 drikkevandsinteresser under hensyn til de lokale hydrologiske og geologiske  

 forhold.
Inden for områderne med særlige  

 drikkevandsinteresser gælder, at arealanvendelsen normalt ikke må  

 ændres til en mere grundvandstruende art, og at aktiviteter, der  

 øger beskyttelsen af grundvandet, skal fremmes.
I det følgende  

 gennemgås en række tiltag der bør iagttages ved amternes  

 udarbejdelse af retningslinier.
Placering af virksomheder Etablering af virksomheder inden for de udpegede  

 områder med særlige drikkevandsinteresser må kun ske,  

 såfremt der tages det nødvendige hensyn til  

 grundvandsbeskyttelsen.
Virksomheder, der udgør en særlig risiko  

 for grundvandet Virksomheder, der udgør en særlig risiko for  

 grundvandet, må ikke placeres inden for områder med særlige  

 drikkevandsinteresser, medmindre særlige lokaliseringsmæssige  

 hensyn nødvendiggør en placering inden for disse områder.  

 I givet fald må en sådan etablering følges op med krav til  

 virksomhedens indretning, overvågning og drift, som sikrer mod mulige  

 forureningsudslip til undergrunden.
 Så vidt muligt bør virksomheder, der  

 udgør en særlig risiko for grundvandet, placeres inden for  

 områder med begrænsede drikkevandsinteresser.
VVM For anlæg, der er omfattet af planlovens VVM-regler  

 (Miljø- og Energiministeriet, 1994b), gælder, at anlæggene  

 skal vurderes med hensyn til deres virkninger på miljøet,  

 herunder virkningerne på grundvandsressourcerne, forud for etablering  

 eller ved væsentlige udvidelser, der kan sidestilles med  

 nyanlæg.
Vandindvinding Vandindvindingen skal tilrettelægges således,  

 at der ikke opstår risiko for en forringelse af grundvandskvaliteten.  

 Om nødvendigt revurderes eksisterende indvindingstilladelser.
Råstofgrave  

 Returjord Ny råstofgravning, eller udvidelse af eksisterende,  

 og deponering af returjord bør normalt ikke finde sted inden for  

 områderne med særlige drikkevandsinteresser.
Byudvikling Ny byudvikling, og især med områder udlagt til  

 industri, bør hovedsagelig ske uden for de udpegede  

 indvindingsområder.
Såfremt væsentlig byudvikling sker  

 inden for områderne med særlige drikkevandsinteresser, bør  

 amterne, som ansvarlig myndighed for grundvandsressourcen, sikre, at  

 byudviklingen og nye virksomheder er indrettet på en sådan  

 måde, at forurening forebygges og at der etableres  

 overvågningsprogrammer med henblik på at følge udviklingen  

 i grundvandets kvalitet.
Renovering af kloaker bør prioriteres inden  

 for områder med særlige drikkevandsinteresser.
Lossepladser I overensstemmelse med de generelle regler om  

 kystnær placering af lossepladser må lossepladser ikke placeres  

 inden for områder med særlige drikkevandsinteresser, medmindre  

 særlige lokaliseringsmæssige forhold taler herfor.
Hvis  

 lossepladser placeres inden for områderne bør der stilles  

 omfattende krav til indretning, overvågning og drift, til forebyggelse  

 mod eventuel forurening af grundvandet.
Landbrug Der eksisterer i dag flere ordninger, der inden for visse  

 rammer kan anvendes til at beskytte grundvandet.
EU-ordninger I forbindelse med vedtagelsen af EU's landbrugsreform (se  

 for eksempel Miljøstyrelsen, 1992a) er der indført forskellige  

 ordninger, der kan udnyttes til at mindske nitratudvaskningen gennem en  

 ændring af landbrugspraksis og arealanvendelsen.
Ledsageforanstaltningerne, der er en del af EU's  

 landbrugsreform, giver mulighed for at give økonomisk tilskud til  

 økologisk jordbrug, miljøvenlige jordbrugsforanstaltninger og  

 skovrejsning.
De miljøvenlige jordbrugsforanstaltninger omfatter  

 sprøjtefri randzoner, nedsættelse af  

 kvælstoftilførslen, omlægning til og opretholdelse af  

 græsarealer, udlæg af rajgræs i kornafgrøder,  

 miljøvenlig drift af græsarealer uden for omdriften samt  

 20-årig udtagning af agerjord.
Deltagelsen i ordningerne under  

 ledsageforanstaltningerne er frivillig for landmændene.  

 Strukturdirektoratet har det første år ydet tilsagn om tilskud  

 til miljømæssige jordbrugsforanstaltninger til ca. 3.000  

 jordbrugere omfattende i alt ca. 30.000 ha.
Særligt følsomme landbrugsområder Miljøvenlige jordbrugsforanstaltninger er alle  

 målrettet mod specielt udpegede Særligt Følsomme  

 Landbrugsområder (SFL-områder). SFL-områderne er udpeget af  

 amterne inden for følgende 3 områdetyper:
Særligt nitratbelastede grundvandsområder Højt prioriterede naturbeskyttelsesområder Randzoner langs særlige naturtyper.
 For de særligt nitratbelastede  

 grundvandsområder er der udpeget to former for  

 SFL-områder:
Særligt følsomme grundvandsområder Følsomme grundvandsområder.
De særligt følsomme grundvandsområder  

 er kun udpeget i Århus, Viborg og Nordjyllands amter, hvor det er  

 besluttet at gøre en særlig indsats for at beskytte grundvandet  

 inden for en samlet ramme på 50.000 ha.
Den 20-årige udtagning af  

 agerjord under de miljøvenlige jordbrugsforanstaltninger udbydes kun i  

 disse områder.
 Følsomme grundvandsområder er udpeget i alle  

 amter.
 For alle former for SFL-områder gælder, at det  

 efter amternes anbefaling er fastsat, hvilke miljøvenlige  

 jordbrugsforanstaltninger, der skal anvendes med henblik på at opfylde  

 målsætningen for landbrugsdriften i de enkelte  

 SFL-områder.
Braklægningsforpligtigelsen, der er en følge  

 af EU's landbrugsreform, kan anvendes til at beskytte de særligt  

 følsomme landbrugsområder.
Ordningen giver bl.a. mulighed for at  

 overføre braklægningsforpligtigelsen fra andre områder i  

 landet til de SFL-områder, der af amterne er anbefalet som  

 modtageområder.
SFL-områderne Særligt følsomme  

 grundvandsområder og Følsomme grundvandsområder er udpeget  

 inden for særligt nitratbelastede grundvandsområder.
Disse  

 nitratbelastede grundvandsområder er defineret som områder, hvor  

 der i grundvandet er konstateret overskridelser af det vejledende  

 drikkevandskvalitetskrav på 25 mg/1. Endvidere omfattes områder,  

 hvor nitratkoncentrationen er højere end 10 mg/1 og med stigende  

 nitratkoncentration, der varsler overskridelse af drikkevandskvalitetskravet,  

 samt områder, der på grund af geologiske/hydrogeologiske forhold  

 i øvrigt er sårbare.
Inden for områder med særlige  

 drikkevandsinteresser er muligheden derfor størst for effektivt at  

 påvirke den eksisterende landbrugsdrift gennem miljøvenlige  

 jordbrugsforanstaltninger inden for de områder, der også er  

 udpeget som SFL-områder.
Amternes opgave er i denne forbindelse  

 også at fungere som inspirator og igangsætter over for  

 landbruget.
De udpegede områder med særlige  

 drikkevandsinteresser vil dog ikke nødvendigvis være  

 sammenfaldende med de særligt følsomme landbrugsområder,  

 idet udvælgelseskriterierne ikke er fuldt overensstemmende.
Dette  

 forhold kan betyde, at mulighederne for at gennemføre  

 arealanvendelsesrestriktioner inden for de udpegede områder  

 vanskeliggøres.
Skovrejsning Af regeringens 10-punkts-program for beskyttelse af  

 grundvand og drikkevand i Danmark fremgår det, at det danske skovareal  

 skal fordobles i løbet af en trægeneration, og at skovrejsningen  

 især skal styrkes i de udpegede områder med særlige  

 drikkevandsinteresser.
Der lægges dog ikke op til større  

 ændringer i udpegningen af skovrejsningsområder, men alene til en  

 justering.
I dag er omkring en fjerdedel af de udpegede  

 skovrejsningsområder sammenfaldende med vigtige  

 grundvandsområder.
 Hvis amterne ønsker ændringer i udpegningen  

 af skovrejsningsområderne eller områder hvor skovtilplantning er  

 uønsket, bør udpegningen af skovrejsningsområder ikke  

 medføre væsentlige ændringer af størrelsen af det  

 samlede udpegede areal inden for amtet, medmindre der er væsentlige  

 planforhold, der taler for det.
Beskyttelsesområder Miljøbeskyttelseslovens (Miljø- og  

 Energiministeriet, 1994a) § 22 giver mulighed for at udlægge  

 beskyttelsesområder omkring vandindvindingsboringer.
Lovens § 24 giver  

 mulighed for at meddele forbud og påbud for at undgå forurening  

 af bestående eller fremtidige vandindvindingsanlæg til grundvand.  

 Indgreb over for landbrugsdriften i medfør af disse regler kan  

 imidlertid kun ske mod fuld erstatning jf. lovens § 63.
Vurdering af regelgrundlag Miljøstyrelsen agter at iværksætte en  

 samlet vurdering af de muligheder, det nuværende regelgrundlag inden  

 for miljøbeskyttelses-, vandforsynings- og landbrugsområdet m.v.  

 giver for beskyttelse af de udpegede områder med særlige  

 drikkevandsinteresser.
Dette vil bl.a. ske i forbindelse med  

 opfølgningen af handlingsplanen for et bæredygtigt jordbrug og  

 regeringens 10-punkts-program for beskyttelsen af grundvand og drikkevand i  

 Danmark.
6.2. Depotoprydning Den overordnede målsætning for indsatsen i  

 relation til grundvandsbeskyttelsen er, at de affaldsdepoter, der truer  

 grundvandsressourcen, skal ryddes op.
Problemets omfang gør det  

 nødvendigt at fastlægge en langsigtet strategi for oprydningen,  

 herunder en nøje prioritering af de økonomiske ressourcer.
Overordnet rækkefølge Inden for de udpegede områder med særlige  

 drikkevandsinteresser er det regeringens målsætning,  

 jævnfør regeringens 10-punkts-program for beskyttelsen af  

 grundvand og drikkevand i Danmark, at de grundvandstruende depoter, skal  

 være ryddet op i løbet af 10 år.
Depotoprydningen  

 prioriteres således i områder med særlige  

 drikkevandsinteresser, indtil alle mobile forureninger i områderne er  

 afværget/fjernet.
I perioden indtil områderne med særlige  

 drikkevandsinteresser er ryddet op vil tempoet i oprydningen uden for disse  

 områder være nedsat betydeligt.
Der bør dog også ske  

 en indsats uden for områderne med særlige drikkevandsinteresser,  

 hvis en konkret cost-benefit analyse viser at der kan opnås en  

 væsentlig, blivende effekt ved en indsats.
 Med henblik på at begrænse  

 forureningsspredningen i de områder, der er klassificeret som  

 områder med drikkevandsinteresser, prioriteres dernæst mobile  

 forureninger i disse områder.
 Herefter skal de mindre mobile forureninger beliggende i  

 områder med særlige drikkevandsinteresser ryddes op,  

 således at disse områder herefter vil være helt fri for  

 grundvandsforurenende affaldsdepoter.
For at kunne gennemføre en prioritering af  

 oprydningen af punktkilder skal der ske en kategorisering af punktkilders  

 risiko for bl.a. grundvandsforurening.
COWI og N&R (1995) har beskrevet  

 et klassificeringssystem, hvor der bl.a. skal tages hensyn til  

 forureningernes egenskaber og mobilitet.
Metoden skal være anvendelig  

 nationalt såvel som lokalt, og metoden skal være reproducerbar.  

 Udgangspunktet for klassificeringen er den i lov om affaldsdepoter  

 (Miljøministeriet, 1990) krævede  

 registreringsundersøgelse, eller en tilsvarende viden.
Rækkefølge inden for de enkelte  

 områder Inden for de enkelte områder med særlige  

 drikkevandsinteresser fastlægges rækkefølgen af  

 depotoprydningen endvidere i overensstemmelse med vejledningen om  

 prioritering af affaldsdepoter (Miljøstyrelsen, 1992b) og under  

 hensyntagen til den zonering der er omtalt i afsnit 6.3.
6.3. Zonering Med henblik på at fastlægge en differentieret  

 beskyttelse og depotoprydning inden for de udpegede områder med  

 særlige drikkevandsinteresser skal der etableres en zonering (DGU et  

 al., 1995), der skal sikre, en optimal beskyttelse af drikkevandsressourcen,  

 under hensyn til, at der stadig skal kunne foregå menneskelig aktivitet  

 og produktion inden for områderne med særlige  

 drikkevandsinteresser.
Værktøjer Afgrænsningen af et vandværks  

 indvindingsopland sker normalt på grundlag af nettonedbør,  

 grundvandspotentiale, transmissivitet og oppumpning, evt. suppleret med en  

 lækagefaktor (Vejle Amt et al., 1994). Imidlertid vil det være  

 nødvendigt i højere grad at inddrage viden om  

 grundvandsmagasinernes fysiske udformning, om hvor den største  

 infiltration foregår, hvilken kvalitet grundvandet vil få  

 når det når frem til indvindingsboringer, samt i hvilken grad  

 magasinerne er beskyttede.
 Vejle Amt et al. (1994) har gennemgået de i dag  

 anvendte metoder til bestemmelse af indvindingsoplande, diskuteret og  

 vurderet metodernes anvendelighed og foreslået en række  

 forbedringer, idet de i dag anvendte metoder skønnes at kunne give en  

 usikkerhed på beregningen af et oplandsareal på op til 100 %.
Ud over den almindelige anvendelse af viden om geologi,  

 boringer og grundvandstrømning præsenterer Sørensen et  

 al. (1995) en række nyere metoder til at sikre et bedre  

 beslutningsgrundlag for udpegning og underopdeling, af områder med  

 særlige drikkevandsinteresser.
Det drejer sig især om geofysiske  

 metoder til etablering af en større geologisk detailviden om  

 grundvandsmagasinernes udstrækning og dæklagenes tykkelse og  

 kvalitet samt ellogboringer til supplement af øvrig geologisk viden og  

 til indsamling at niveaubestemte vandprøver til kemisk analyse.
 I de eksisterende regler (Miljøstyrelsen, 1980 og  

 Miljøministeriet, 1994b) er der fastsat to zoner omkring  

 vandindvindingsboringer, her kaldet "nærzonen" og "300 meter zonen".  

 Disse regler gælder overalt i Danmark.
Nærzonen Nærzonen er området umiddelbart omkring  

 vandindvindingsboringen, svarende til det nuværende  

 fredningsbælte, jævnfør Miljøstyrelsens  

 cirkulære om udførelse af boringer efter grundvand m.v. (1980b).  

 Nærzonen skal normalt være mindst 10 m i radius omkring boringen  

 og den skal være indhegnet.
Inden for denne zone må der må  

 ikke foregå potentielt forurenende aktiviteter, hvilket bl.a. vil sige,  

 at der ikke må gødes eller anvendes pesticider og andre  

 giftstoffer i nærzonen.
300 meter zonen 300 meter zonen omkring et  

 vandindvindingsanlæg, hvor der stilles krav om drikkevandskvalitet, er  

 fastsat som en generel dimensionering ud fra en transporttid for mikrobiel  

 forurening på 60 dage, hvorfor der ikke må ske nedsivning af  

 spildevand inden for denne zone, medmindre det ud fra en konkret vurdering  

 kan fastslås, at nedsivningen ikke medfører risiko for  

 forurening af vandindvindingsanlægget.
Dette er i dag reguleret af  

 Miljøministeriets bekendtgørelse om spildevandstilladelser  

 m.v., efter miljøbeskyttelseslovens kapitel 3 og 4  

 (Miljøministeriet, 1994a).
Andre beskyttelseszoner Tilsvarende 300 meter zonen, fastsat ud fra mikrobiel  

 forurening, kan der være behov for etablering af beskyttelseszoner ud  

 fra andre forureningsparametre, baseret på transporttiden.
For mere  

 persistente forureninger vil den dimensionerende transporttid skulle  

 måles i år (10-20 år). Størrelsen af sådanne  

 beskyttelseszoner vil derfor afhænge af, hvilke forureningsparametre de  

 er fastsat ud fra.
Utilstrækkelig beskyttelse Inden for områderne med særlige  

 drikkevandsinteresser, vil der, hvor der i særlig grad sker  

 grundvandsdannelse, være områder hvor den naturlige beskyttelse  

 og de generelle beskyttelsestiltag, i områder med særlige  

 drikkevandsinteresser, må anses for utilstrækkelig til at  

 opretholde grundvandskvaliteten.
Disse særlige beskyttelseszoner kaldes  

 her sårbarhedszoner (DGU et al., 1995).
Sårbarhedszoner Sårbarhedszoner udgøres af arealer  

 inden for områderne med særlige drikkevandsinteresser, hvor den  

 naturlige beskyttelse og de generelle beskyttelsestiltag anses for  

 utilstrækkelig, og der er derfor behov for en særlig indsats, for  

 at opretholde eller forbedre grundvandskvaliteten.
Denne indsats kan f.eks.  

 bestå i ekstraordinære begrænsninger i anvendelsen af  

 husdyrgødning og handelsgødning, totalt forbud mod anvendelsen  

 af pesticider eller omlægning til økologisk jordbrug.  

 Sådanne indgreb kan i dag kun foregå gennem indgåelse af  

 frivillige aftaler med grundejerne eller påbud eller forbud i henhold  

 til miljøbeskyttelsesloven (Miljø- og Energiministeriet 1994a)  

 med deraf følgende erstatningskrav.
Indsatsen kan også  

 bestå i begrænsninger i udførelsen af andre erhverv.
Afgrænsningen af sårbarhedszonerne  

 fastlægges især på baggrund af kortlægningen af  

 grundvandets beskyttelse, jævnfør afsnit 3.4, samt ud fra  

 kendskab til lokale forureningstrusler.
Beskyttelsesindsatsen inden for  

 zonerne må tilpasses de lokale forhold.
Det vil være  

 karakteristisk, at der for de enkelte zoner må ske individuel vurdering  

 af de nødvendige restriktioner afhængigt af de lokale  

 hydrogeologiske forhold og lovgivningens muligheder for at regulere  

 eventuelle forurenende aktiviteter.
Planlagt vejledning Miljøstyrelsen planlægger, gennem en kommende  

 vejledning, at gøre nøjere rede for zoneringsprincipperne,  

 således at zoneringen inden for områderne med særlige  

 drikkevandsinteresser kan afsluttes inden udgangen af 1999.
6.4. Overvågning Med henblik på at følge udviklingen i  

 grundvandets kvalitet i områder med særlige drikkevandsinteresser  

 bør amterne etablere et overvågningsprogram, der baseres  

 på vandværkernes boringskontrol suppleret med  

 overvågningsboringer placeret strategisk inden for områderne med  

 særlige drikkevandsinteresser og tilsvarende analyseprogram som det,  

 der er gældende for vandværkernes boringskontrol.
Finansiering og dataindsamling Selv om vandværkerne er de nærmeste til at  

 være interesserede i at sikre grundvandsressourcerne, anses det for  

 vanskeligt, med det nuværende regelgrundlag at kræve, at  

 vandværkerne varetager etablering af de supplerende  

 overvågningsboringer og indsamling af data.
Det er ligeledes vanskeligt  

 med det nuværende regelgrundlag at kræve, at forurenerne af  

 grundvandet (landbrug, industri m.v.) varetager en supplerende  

 overvågning.
Derfor bør etablering af supplerende  

 overvågningsboringer, vandanalyser og dataindsamling finansieres og  

 varetages af amterne som ressourceansvarlig myndighed.
Eventuelt vil det  

 være muligt, i forbindelse med udstedelse af nye  

 vandindvindingstilladelser til vandværkerne, at kræve etableret  

 særlige overvågningsboringer og analyseprogrammer.
Data  

 videreformidles af amterne til fagdatacentret, ligesom det sker med  

 boringskontroldata i dag.
 Data fra specielt oprettede overvågningsprogrammer i  

 forbindelse med forurenende grunde og affaldsdepoter indsamles af amterne.  

 Data fra eventuel grundvandsovervågning, der udføres i  

 forbindelse med nyoprettede virksomheder og grundvandsovervågning, der  

 udføres i forbindelse med byudvidelse inden for områder med  

 særlige drikkevandsinteresser, bør finansieres og evt.  

 udføres af de pågældende virksomheder henholdsvis  

 kommuner, og data videreformidles til amterne.
 Kravene til grundvandsovervågning, ud over den i dag  

 allerede fastlagte, fastsættes af amterne, der igen sikrer, at alle  

 overvågningsdata videreformidles til fagdatacentret for grundvand  

 sammen med de øvrige overvågningsdata for grundvand.
Referencer Christensen, F. & Lorenzen, H. (1993):  

 Værdifastsættelse af vandforsyningsanlæg i relation til  

 sammenlægning af vandværker.
Danske Vandværkers Forenings  

 årskursus nr. 42. Danske Vandværkers Forening. 11p.
COWIconsult (1995): Værdimåler for  

 grundvandsressourcen - Projekt om jord og grundvand fra  

 Miljøstyrelsen.
Miljøstyrelsen, i tryk.
COWIconsult & N&R Consult (1995): System  

 for Prioritering af Punktkilder (SPP) - Projekt om jord og grundvand fra  

 Miljøstyrelsen.
Miljøstyrelsen, under udarbejdelse.
 Danmarks Geologiske Undersøgelse (1994):  

 Grundvandsovervågning 1994 - DGU, 59p og 1 bilag.
 Danmarks og Grønlands Geologiske  

 Undersøgelse & Århus Amt (1995): Klassificering af  

 grundvandsressourcen - Projekt om jord og grundvand fra Miljøstyrelsen  

 6/1995. Miljøstyrelsen. 197p.
Danmarks og Grønlands Geologiske  

 Undersøgelse, Århus Amt, Københavns Vandforsyning &  

 Frederiksborg Amt (1995): Zoneopdelt grundvandsbeskyttelse - Projekt om  

 jord og grundvand fra Miljøstyrelsen.
Miljøstyrelsen, i  

 tryk.
 Danmarks Miljøundersøgelser &  

 Hedeselskabet (1995): Afstrømningsmålinger i Danmark. 11.  

 beretning 1971-90. Danmarks Miljøundersøgelser, i tryk.
 Frederiksborg Amt, Københavns Amt,  

 Københavns Kommune, Frederiksberg Kommune, Roskilde Amt,  

 Vestsjællands Amt & Storstrøms Amt (1993): Vandplan  

 Sjælland - Statusrapport 1993.
Gad Jura (1994): Håndbog til vandforsyning,  

 Gad Jura Lovservice.
Karnovs Forlag.
 Kemp og Lauritzen (1995): Udnyttelse og rensning af  

 forurenet grundvand - Projekt om jord og grundvand fra Miljøstyrelsen  

 2/1995. Miljøstyrelsen. 473p.
Miljøministeriet (1985):  

 Bekendtgørelse nr. 337 af 4. juli 1985 af lov om vandforsyning m.v.  

 med senere ændringer.
Miljøministeriet. 14p.
 Miljøministeriet (1988):  

 Bekendtgørelse nr. 515 af 29. august 1989 om vandkvalitet og tilsyn  

 med vandforsyningsanlæg, Miljøministeriet. 18p.
 Miljøministeriet (1990): Lov nr. 420 af 13.  

 juni 1990 om affaldsdepoter, Miljøministeriet. 4p.
 Miljøministeriet (1994a):  

 Bekendtgørelse nr. 310 af 25. april 1994 om spildevandstilladelser  

 m.v., efter miljøbeskyttelseslovens kapitel 3 og 4.  

 Miljøministeriet. 11p.
 Miljøministeriet (1994b):  

 Bekendtgørelse nr. 746 af 16. august 1994 af lov om planlægning,  

 Miljøministeriet. 16p.
 Miljø- og Energiministeriet (1994a):  

 Bekendtgørelse nr. 590 af 27. juni 1994 af lov om  

 miljøbeskyttelse, Miljø- og Energiministeriet. 18p.
 Miljø- og Energiministeriet (1994b):  

 Bekendtgørelse nr. 847 af 30. september 1994 om supplerende regler i  

 medfør af lov om planlægning (samlebekendtgørelse).  

 Miljø- og Energiministeriet. 9p.
 Miljø- og Energiministeriet (1995):  

 Regionplanrevision 1997. Den statslige udmelding til regionplanrevision 1997.  

 Miljø- og Energiministeriet. 81p.
 Miljø- og Energiministeriet, Landbrugs- og  

 Fiskeriministeriet (1994): Ti punkter til beskyttelse af grundvand og  

 drikkevand.
 Miljøstyrelsen (1980a): Cirkulære af  

 25. februar 1980 om vandindvindings- og vandforsyningsplanlægning. (Til  

 kommunalbestyrelser, amtsråd og hovedstadsrådet).  

 Miljøstyrelsen. 16p.
 Miljøstyrelsen (1980b): Cirkulære af  

 28. februar 1980 om udførelse af boringer efter grundvand m.v. (Til  

 Kommunalbestyrelser, amtsråd og hovedstadsrådet).  

 Miljøstyrelsen. 10p.
 Miljøstyrelsen (1983): Cirkulære af 5.  

 december 1983 om ændring af bekendtgørelse om vandindvindings-  

 og vandforsyningsplanlægning samt om grundvandsbeskyttelse.  

 Miljøstyrelsen. 3p.
 Miljøstyrelsen (1991): Lossepladsprojektet  

 1987-91. Vand&Miljø 5/1991.
Miljøstyrelsen (1992a): Landbrugsreformen og  

 miljøet.
Orientering fra Miljøstyrelsen 5/1992.  

 Miljøstyrelsen. 64p.
 Miljøstyrelsen (1992b): Prioritering af  

 affaldsdepoter, Vejledning fra Miljøstyrelsen nr. 7/1992.  

 Miljøstyrelsen. 28p.
 Miljøstyrelsen (1995): Udnyttelse af  

 sekundavand i hovedstadsregionen - Miljøprojekt nr. 303/1995.  

 Miljøstyrelsen. 83p.
Sørensen, K., Søndergaard, V. &  

 Thomsen R. (1995): Overvågning af grundvandsressourcen baseret  

 på nye geofysiske målemetoder - Projekt om jord og grundvand fra  

 Miljøstyrelsen.
Miljøstyrelsen, i tryk.
Vejle Amt, Sønderjyllands Amt &  

 Rambøll Hannemann & Højlund (1995): Metoder til  

 udpegning af indvindingsoplande - Projekt om jord og grundvand fra  

 Miljøstyrelsen.
Miljøstyrelsen, i tryk.
Bilag 1 Liste over amternes opgaver til Regionplan 1997 Nærværende liste er tænkt som en  

 bruttoliste til brug for amternes planlægning af opgaverne frem til  

 færdiggørelsen af Regionplan 1997.
 1. Bestemmelse af vandmængder:
Grundvandspotentialekort med grundvandsoplande Grundvandsmagasiners rumlige udbredelse Afgrænsning af infiltrations- og  

 udstrømningsområder Nettonedbør Samlet indvinding inden for de enkelte oplande Kort over maksimalt udnyttelig grundvandsressource 2. Klassificering af vandkvalitet i grundvandsmagasiner:
Rumlig fordeling af nitratforurenet grundvand Forekomst af miljøfremmede stoffer i grundvandet Dybde til salt grundvand Dybde til brunt vand Udbredelse af fluorholdige mineraler Udbredelse af særlige pyritholdige lag Kort over klassificeringen af grundvandets kvalitet, med opdeling  

 i henholdsvis klasserne A, B og C og klasserne I og II Kort over den kvalitetsmæssigt maksimalt udnyttelige  

 grundvandsressource 3. Kortlægning af grundvandets naturlige beskyttelse:
Beskrivelse af jordarter i dæklag og grundvandsmagasiner Akkumuleret tykkelse af lavpermeable lere og moræneler over  

 grundvandsmagasiner Udbredelse af lag med særligt højt indhold af organisk  

 stof Lækage mellem magasiner Kort over magasintyper Oxideret lagtykkelse i infiltrationsområde Beliggenhed af redoxgrænse, bl.a. bestemt gennem data om  

 iltindhold, nitratindhold, sulfatindhold, jernindhold og sedimenternes  

 farve Tykkelse af zone med reducerede forhold over magasin Kort over grundvandets naturlige beskyttelse, med opdeling i  

 klasserne 1, 2 og 3 4. Vurdering af fremtidigt vandbehov 5. Indledende klassifikation af grundvandsressourcen 6. Vurdering af forureningskilder:
Arealanvendelse Fladebelastning fra landbrug og gartneri Punktforurening fra intensiv pesticidanvendelse eller nedgravede  

 pesticider Kort over depoter og nyere jordforureninger Kort over eksisterende industrivirksomheder Kort over råstofgrave Bymæssig bebyggelse Forurening fra veje og jernbanestrækninger (pesticider, salte,  

 etc.).
Samlet vurdering af forureningsrisici 7. Vurdering af nuværende og fremtidige  

 indvindingsstrukturer:
 Kortlægning af nuværende indvindingsstrukturer- boringer,  

 råvandsledninger, vandbehandlingsanlæg, forsyningsstrukturer,  

 etc.
Værdifastsættelse af nuværende  

 indvindingsstrukturer Eventuelle fremtidige ændringer i.f.t. den nuværende  

 struktur Omkostningerne ved disse ændringer Samlet vurdering af den fremtidige  

 vandindvindingsstruktur 8. Vurdering af påvirkning af vådområder:
Kort over den recipientmæssigt bæredygtige  

 ressource 9. Vurdering af arealanvendelseskonflikter:
 Planlagte byudvidelser, industriområder, større  

 vejanlæg, særskilte landbrugsanlæg, etc.
Samlet vurdering af forventede  

 arealanvendelseskonflikter 10. Endelig udpegning af områder med særlige  

 drikkevandsinteresser, områder med drikkevandsinteresser og  

 områder med begrænsede drikkevandsinteresser (se også afsnit 3.5) 11. Beskyttelse af områder med særlige  

 drikkevandsinteresser:
