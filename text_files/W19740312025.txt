 Henvist et forbund til at søge kravet fastslået ved domstolene eller  

 at tilvejebringe anden fyldestgørende dokumentation i et tilfælde, hvor det  

 ikke kunne anses for godtgjort, at arbejdsgiverens bestridelse af de anmeldte  

 krav var uberettiget.
I brev af 21. december 1973 har forbundet rejst spørgsmål om muligheden  

 for, at Garantifonden kan dække løn samt ferie- og søgne-helligdagsbeløb, som  

 to medlemmer af forbundets afdeling mener at have til gode hos ovennævnte  

 arbejdsgiver.
Det fremgår af de indsendte sagsakter, især arbejdsgiverens  

 breve af 13. og 24. november 1973, at arbejdsgiveren ikke kan anerkende  

 yderligere krav fra de pågældende og derfor ikke har ønsket at deltage i et  

 af afdelingen etableret mæglingsmøde, der herefter endte resultatløst.
 I denne anledning bemærkes:
I følge loven om Lønmodtagernes Garantifond (§ 4) foretager fonden  

 udbetaling til lønmodtagerne, når deres krav er anmeldt og dokumenteret.
Hvis  

 kravet bestrides af arbejdsgiveren, eller hvis fonden finder kravet  

 utilstrækkeligt dokumenteret, kan fonden henvise lønmodtageren til at søge  

 kravet fastslået ved domstolene (§ 6).
 I nærværende sag er forholdet det, at arbejdsgiveren bestrider de nævnte  

 lønmodtageres krav (udover hvad der allerede er udbetalt herfra), og at der  

 ikke for fonden er forelagt dokumentation for, at arbejdsgiverens nægtelse af  

 at anerkende kravene er uberettiget.
 På denne baggrund finder fonden ikke at have mulighd for at dække de her  

 omhandlede krav men må henvise lønmodtagerne til enten at søge kravene  

 fastslået ved domstolene eller at tilvejebringe anden fyldestgørende  

 dokumentation for deres krav.
