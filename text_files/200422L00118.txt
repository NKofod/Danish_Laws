Fremsat den 2. marts 2005 af  

 økonomi‑ og erhvervsminister (Bendt Bendtsen) Forslag til Lov  

 om ændring af lov om statens byggevirksomhed m.v.
(Indførelse af mulighed for, at de statslige bygherrer indbetaler  

 bidrag til en selvstændig juridisk person, der har til formål at styrke  

 indsatsen for innovation samt bedre udnyttelse af viden i byggeriet, og  

 indførelse af bemyndigelse til at fastsætte regler for tilrettelæggelse og  

 gennemførelse af byggerier opført til brug for staten) § 1 I lov nr. 228 af 19. maj 1971 om statens  

 byggevirksomhed m.v., som ændret ved § 3 i lov nr. 484 af 9. juni 2004,  

 foretages  

 følgende ændringer:
 1.  

  

 I  

  

 § 1  

  

 indsættes som  

  

 stk. 3  

  

 :
»Stk. 3.  

  

 Den statslige  

 bygherre kan indbetale bidrag til en selvstændig juridisk person, der har til  

 formål at styrke indsatsen for innovation samt bedre udnyttelse af viden i  

 byggeriet.« 2.  


  

 § 2  

  

 affattes således:
»§ 2.  

  

 Økonomi- og erhvervsministeren kan fastsætte regler for tilrettelæggelse og  

 gennemførelse af statens byggevirksomhed.
Dette gælder tillige for opførelse,  

 om - og tilbygning af bygninger til brug for staten og anlæg knyttet dertil.
Stk. 2.  

  

 Finansministeren  

 kan fastsætte regler om statsfinansielle og bevillingsmæssige forhold ved  

 tilrettelæggelse og gennemførelse af statens byggevirksomhed.
Dette gælder  

 tillige for opførelse, om - og tilbygning af bygninger til brug for staten og  

 anlæg knyttet dertil.« 3.  


  

 § 7, stk. 1,  

  

 affattes således:
»  

 § 7.  

  

 Til  

 at rådgive om udøvelsen af de funktioner, som er omtalt i denne lov, og til  

 at  

 bistå med udveksling af tekniske, administrative og økonomiske erfaringer  

 nedsættes et udvalg med repræsentation for blandt andre de statslige,  

 statsstøttede og kommunale bygherrer, herunder de særlige  

 byggeadministrationer,  

 der er nævnt i § 4, stk. 1.« § 2 Stk. 1.  

  

 Økonomi- og  

 erhvervsministeren fastsætter tidspunktet for ikrafttræden af § 1, nr. 1.
 Stk. 2.  

  

 § 1, nr. 2 og 3,  

 træder i kraft den 1. september 2005.
Bemærkninger til lovforslaget Almindelige bemærkninger 1. Indledning Lovforslaget er en uændret genfremsættelse af lovforslag nr.
L  

 96, som blev fremsat den 11. november 2004 (Folketingstidende 2004-05, 1.  

 samling, tillæg A, s. 2776). Lovforslaget blev førstebehandlet den 2.  

 december  

 2004 og derefter henvist til Boligudvalget (Folketingets Forhandlinger, s.  

 2315).
 Lovforslaget indfører hjemmel i statsbyggeloven til statslige  

 bygherrers frivillige bidrag til et organ i form af en fond, et selskab eller  

 anden juridisk person, der har til formål at styrke indsatsen for innovation,  

 og lovforslaget bemyndiger ministeren til at fastsætte regler for  

 tilrettelæggelse og gennemførelse af byggerier opført til brug for staten, f.  

 eks. byggerier opført i et offentlig-privat partnerskab (OPP). Der foretages  

 herudover konsekvensrettelser i loven som følge af den ressortændring, der er  

 sket ved kongelig resolution af 2. august 2004.
2. Lovforslagets baggrund og formål Baggrunden for lovforslaget er regeringens ønske om en  

 produktiv og effektiv byggesektor som en vigtig bidragyder til samfundets  

 vækst.
En række analyser har vist, at produktivitetsudviklingen i den danske  

 byggesektor  

 ikke er på højde med udviklingen i samme sektor i andre lande eller med andre  

 erhverv i Danmark.
Den ringe produktivitetsudvikling må forventes at betyde,  

 at  

 der betales for meget for byggeriet i Danmark, og at der med  

 produktivitetsudviklende  

 initiativer kan reduceres i både boligomkostningerne og erhvervslivets  

 udgifter  

 til husleje.
Regeringen ønsker derfor at gøre en indsats for at øge  

 produktiviteten i byggeriet, og regeringen lægger vægt på, at staten deltager  

 aktivt i dette arbejde.
Staten bygger årligt for op imod 3 mia. kr.
Samtidig  

 viser erfaringerne, at statslige initiativer på byggeriets område har en bred  

 indflydelse på byggesektoren generelt.
Regeringen mener derfor, at staten som  

 bygherre spiller en vigtig rolle i bestræbelserne på at udvikle byggeriets  

 produktivitet og kvalitet.
Som det er nævnt i rapporten Staten som  

 bygherre  

 (2003), har regeringen iværksat en række initiativer, der samlet skal sikre  

 billigere byggeri af bedre kvalitet og højere produktivitet i byggesektoren.  

 Et  

 af indsatsområderne i den statslige byggepolitik vedrører øget samarbejde  

 mellem byggeriets parter og bl.a. forskningsinstitutioner med henblik på mere  

 og bedre brug af viden og innovation i byggeriet, et andet indsatsområde  

 vedrører  

 øget brug af offentlig-private partnerskaber.
De foreslåede ændringer i  

 statsbyggeloven skal medvirke til at udmønte regeringens initiativer inden  

 for  

 disse indsatsområder.
Formålet med lovforslaget er på denne baggrund dels at  

 styrke byggeforskningen og de private investeringer i forskning og udvikling  

 gennem de statslige bygherrers frivillige bidrag til oprettelse af et  

 innovationsorgan  

 i form af en fond, et selskab eller anden juridisk person, dels at sikre, at  

 der kan stilles krav til tilrettelæggelse og gennemførelse af statsligt  

 byggeri  

 med hensyn til blandt andet kvalitet og udvikling, uanset om staten selv  

 lader  

 byggeopgaven udføre eller overlader denne opgave til andre.
Dette vil for  

 eksempel  

 være tilfældet, når staten overlader byggeopgaven til en privat virksomhed  

 med  

 henblik på at staten lejer sig ind i byggeriet (OPP). Lovforslaget indeholder  

 derfor en præcisering af statsbyggelovens bemyndigelsesbestemmelse.
 Formålet med lovforslaget er tillige at bringe sammensætningen  

 af Samordningsudvalget for den Statslige Ejendomsforvaltning (SEF-udvalget) i  

 overensstemmelse med den ressortændring, der er sket ved kongelig resolution  

 af  

 2. august 2004.
 3. Statslige bidrag til en selvstændig  

 juridisk person, der skal skærpe indsatsen for innovation for byggeriet.
Et af midlerne til at øge produktiviteten og kvaliteten i  

 byggeriet er gennem forskning og udvikling at øge innovationen i  

 byggesektoren.  

 Regeringen lægger derfor vægt på at fremme byggeforskningen og de private  

 investeringer i forskning og udvikling på byggeriets område.
Byggesektoren  

 består bl.a. af mange små og mellemstore virksomheder, der finder det  

 vanskeligt at afsætte ressourcer til aktivt at deltage i forskning og  

 udvikling.
Dette er baggrunden for, at kræfter i branchen sammen med Økonomi-  

 og Erhvervsministeriet og private fonde ønsker at etablere et organ for  

 innovation i byggeriet.
Innovationsorganet forventes oprettet som en  

 selvstændig juridisk person, men det er endnu ikke besluttet, hvilken  

 juridisk  

 konstruktion organet skal antage, ligesom innovationsorganets navn heller  

 ikke  

 ligger fast.
Formentlig vil der blive tale om en fond, et selskab eller en  

 forening.
Organet skal ikke selv udføre forskning, men vil få til formål at  

 styrke innovation og udnyttelse af viden i byggeriet ved at samle indsatsen  

 for  

 forskning og udvikling i en række innovationskonsortier, og de midler, der  

 tilvejebringes via innovationsorganet, vil komme byggeriets innovation til  

 gode.
Dette vil betyde, at den enkelte bygherre eller den enkelte virksomhed  

 i  

 byggeriet ikke skal løfte denne opgave alene.
Det er regeringens opfattelse,  

 at  

 byggeriet selv må bidrage væsentligt til byggeriets innovation og udvikling,  

 og  

 innovationsorganet forudsættes primært at være privat finansieret.
Samtidig  

 er  

 det dog vigtigt, at staten bidrager og deltager i udvikling og innovation til  

 gavn for den samlede byggesektor.
Det skal med lovforslaget sikres, at de  

 statslige bygherrer via bidrag til innovationsorganet får mulighed for at  

 deltage i finansieringen af konkrete innovationsprojekter med henblik på  

 udvikling af bedre og billigere byggeri.
Der vil blive tale om frivillige  

 bidrag fra statsbygherrerne inden for deres bevillingsmæssige rammer.
 4. Byggerier opført til brug for staten.
Et af indsatsområderne til at øge byggeriets produktivitet og  

 kvalitet er øget brug af nye samarbejdsformer.
Regeringen ønsker, at staten i  

 højere grad overvejer, om der i konkrete byggesager kan være fordele ved at  

 opføre byggerierne i et offentlig-privat partnerskab (OPP) i modsætning til,  

 at  

 staten selv lader byggeriet opføre.
Regeringen har derfor stillet krav til de  

 statslige bygherrer om, at de i store byggesager foretager en konkret  

 vurdering  

 af, om staten bør indgå et offentlig-privat partnerskab med henblik på  

 løsning  

 af den konkrete opgave.
I takt med at staten således forventes at kunne  

 varetage sit lokalebehov i f.eks. offentlig-private partnerskaber, skal det  

 sikres, at disse byggerier ligestilles med øvrige statslige byggerier   

 f.eks.  

 hvad angår statslige krav til kunstnerisk udsmykning, kvalitet og udvikling.  

 På  

 denne baggrund præciseres det i § 2, stk. 1, 2. pkt., at økonomi- og  

 erhvervsministeren er bemyndiget til at fastsætte regler for tilrettelæggelse  

 og gennemførelse af byggerier, der opføres til brug for staten, f.eks.
OPP  

 byggerier.
I et OPP forhold vil pligten til at sikre, at regler udstedt i  

 medfør af bemyndigelsen gælder for de nævnte byggerier, påhvile den statslige  

 part.
Den statslige part vil kunne opfylde forpligtelsen ved at indarbejde  

 reglerne i kontraktgrundlaget i OPP aftalen.
Bemyndigelsen angår blandt andet regler, der vedrører den  

 byggepolitiske indsats, jf. § 2, stk. 1 i den gældende lov, dvs. regler for  

 byggeriets udvikling og kvalitet, f.eks. regler om kunstnerisk udsmykning og  

 anvendelse  

 af nøgletal.
Det er ikke hensigten, at krav om f.eks. totaløkonomi eller krav  

 om anvendelse af byggesagsrapport (skemacirkulæret) skal gælde for byggerier,  

 der opføres i et offentlig-privat partnerskab.
 Der fastsættes i § 2, stk. 2, 2. pkt. en tilsvarende  

 bemyndigelse for finansministeren for så vidt angår regler om  

 statsfinansielle  

 og bevillingsmæssige forhold, jf. § 2, stk. 2 i den gældende lov.
 5. Samordningsudvalget for den Statslige  

 Ejendomsforvaltning (SEF-udvalget).
Det foreslås, at også de støttede og kommunale bygherrer  

 repræsenteres i Samordningsudvalget for den Statslige Ejendomsforvaltning  

 (SEF-udvalget). Formålet med bestemmelsen er at sikre en bred repræsentation  

 af  

 bl.a. offentlige og offentligt støttede bygherrer i SEF-udvalget, jf.  

 formålsbestemmelsen i den gældende statsbyggelovs § 1, og at sikre  

 koordineringen og samordningen af byggepolitiske initiativer blandt en bred  

 kreds af statslige, statsligt støttede og kommunale bygherrer.
Herunder er  

 formålet at sikre udbredelsen af den statslige byggepolitik.
Ændringerne skal ses i sammenhæng med den kongelige resolution  

 af 2. august 2004, hvorved ressortansvaret for sager vedrørende støttet  

 boligbyggeri og byfornyelse er overført fra økonomi- og erhvervsministeren  

 til  

 socialministeren.
Som følge heraf vil også Socialministeriet blive  

 repræsenteret i udvalget, ligesom et eller flere medlemmer vil blive udpeget  

 efter indstilling fra Socialministeriet.
Økonomiske konsekvenser for det offentlige Med lovforslagets skabes der hjemmel til, at de statslige  

 bygherrer frivilligt kan indbetale bidrag til et innovationsorgan for  

 byggeriet.  

 Sådanne bidrag skal afholdes inden for de statslige bygherrers eksisterende  

 økonomiske rammer og medfører derfor ikke merudgifter for staten.
 Forslaget om, at økonomi- og erhvervsministeren og finansministeren  

 bemyndiges til at udstede regler for byggeri, der opføres til brug for  

 staten,  

 herunder om kunstnerisk udsmykning, indebærer som nævnt, at f.eks.  

 OPP-projekter sidestilles med traditionelle statslige byggerier og medfører  

 derfor ikke statslige merudgifter.
 Forslaget skønnes ikke at have økonomiske konsekvenser for  

 kommuner og amter.
Administrative konsekvenser for det offentlige De foreslåede ændringer i statsbyggeloven skønnes ikke at  

 medføre nævneværdige administrative konsekvenser for stat, kommuner eller  

 amter.
Økonomiske og administrative konsekvenser for  

 erhvervslivet De foreslåede ændringer i statsbyggeloven skønnes ikke at have  

 økonomiske konsekvenser for erhvervslivet.
Lovforslaget har været forelagt Erhvervs- og Selskabsstyrelsens  

 Center for Kvalitet i Erhvervsregulering.
Det er vurderingen, at forslaget  

 ikke  

 indeholder administrative konsekvenser for erhvervslivet på samfundsniveau  

 eller pr. virksomhed, der berettiger til at forelægge det et af Økonomi- og  

 Erhvervsministeriets virksomhedspaneler.
Miljømæssige konsekvenser Forslaget skønnes ikke at have miljømæssige konsekvenser.
Forholdet til EU-retten Forslagets § 1, nr. 1, om statslige bygherrers bidrag til en  

 selvstændig juridisk person giver anledning til spørgsmål i relation til  

 EF-traktatens statsstøttebestemmelser.
Bestemmelser, der indebærer  

 statsstøtte,  

 skal notificeres overfor Europa-Kommissionen og kan først sættes i kraft  

 efter  

 Kommissionens godkendelse.
Det foreslås på den baggrund, at tidspunktet for  

 bestemmelsens ikrafttræden fastsættes af økonomi- og erhvervsministeren,  

 således at bestemmelsen i givet fald først træder i kraft, når Kommissionens  

 godkendelse foreligger.
 Høring:
 Et udkast til dette lovforslag har været i høring hos følgende  

 organisationer m.v.:
 Amtsrådsforeningen, Banedanmark,  

 BAT-kartellet, Boligselskabernes Landsforening, Byggefagenes Kooperative  

 Landssammenslutning, Byggematerialeindustrien, Byggesocietetet,  

 Bygherreforeningen, Dansk Byggeri, Dansk Center for Tilgængelighed, Danske  

 Arkitekters Landsforbund, De Samvirkende Invalideorganisationer, Det Centrale  

 Handicapråd, Erhvervs- og Selskabsstyrelsen, Finansministeriet, Fonden  

 Realdania, Foreningen af Rådgivende Ingeniører, Forsvarets Bygningstjeneste,  

 Frederiksberg Kommune, Håndværksrådet, Indenrigs- og Sundhedsministeriet,  

 Justitsministeriet, Kommunernes Landsforening, Konkurrencestyrelsen,  

 Konstruktørforeningen, Kulturarvstyrelsen, Kulturministeriet, Københavns  

 Kommune, Miljøministeriet, Ministeriet for Fødevarer, Landbrug og Fiskeri,  

 Ministeriet for Videnskab, Teknologi og Udvikling, Praktiserende Arkitekters  

 Råd, Rigspolitichefen, Rigsrevisionen, Tekniq, Samordningsudvalget for den  

 Statslige Ejendomsforvaltning (SEF-udvalget), Statens  

 Byggeforskningsinstitut,  

 Statens Forsknings- og Uddannelsesbygninger, Slots- og Ejendomsstyrelsen,  

 Socialministeriet.
Samlet vurdering af lovforslagets konsekvenser Positive konsekvenser/mindre udgifter Negative  

 konsekvenser/merudgifter Økonomiske  

 konsekvenser for stat, amter og kommuner Ingen ingen Administrative  

 konsekvenser for stat, amter og kommuner Ingen ingen Økonomiske  

 konsekvenser for erhvervslivet Ingen Ingen Administrative  

 konsekvenser for erhvervslivet Ingen Ingen Miljømæssige  

 konsekvenser Ingen Ingen Administrative  

 konsekvenser for borgerne Ingen Ingen Forholdet  

 til EU-retten Forslagets  

 § 1, nr. 1, om statslige bygherrers bidrag til en selvstændig juridisk person  

 giver anledning til spørgsmål i relation til EF-traktatens  

 statsstøttebestemmelser.  

 Bestemmelser, der indebærer statsstøtte, skal notificeres overfor  

 Europa-Kommissionen og kan først sættes i kraft efter Kommissionens  

 godkendelse.  

 Det foreslås på den baggrund, at tidspunktet for bestemmelsens ikrafttræden  

 fastsættes af økonomi- og erhvervsministeren, således at bestemmelsen i givet  

 fald først træder i kraft, når Kommissionens godkendelse foreligger.
Bemærkninger til lovforslagets enkelte bestemmelser Til § 1 Til nr. 1 Bestemmelsen skaber hjemmel til at den statslige bygherre  

 frivilligt kan indbetale bidrag til en selvstændig juridisk person, der vil  

 få  

 til formål at skærpe indsatsen for innovation i byggeriet, jf. de almindelige  

 bemærkninger.
Til nr. 2 Bestemmelsen indeholder en bemyndigelse for økonomi- og  

 erhvervsministeren til at fastsætte regler for tilrettelæggelse og  

 gennemførelse af statens byggevirksomhed.
Herunder bemyndiges ministeren til  

 at  

 fastsætte regler for byggerier, der opføres til brug for staten, men hvor  

 staten lader andre opføre byggeriet for sig, f.eks. i et offentlig-privat  

 partnerskab (OPP), jf. de almindelige bemærkninger.
Bestemmelsen indeholder  

 en  

 tilsvarende bemyndigelse for finansministeren for så vidt angår  

 statsfinansielle og bevillingsmæssige forhold.
Til nr. 3 Bestemmelsen bringer sammensætningen af SEF-udvalget i  

 overensstemmelse med den ressortdeling, der ved kongelig resolution af 2.  

 august 2004 er sket på området, jf. de almindelige bemærkninger.
Til § 2 Det foreslås, at ministeren fastsætter tidspunktet for  

 ikrafttræden af § 1, nr. 1, jf.  

 bemærkningerne under Forholdet til EU-retten.
 Det foreslås, at § 1, nr. 2 og 3, træder i kraft den 1. september  

 2005.
Bilag 1 Lovforslaget  

 sammenholdt med gældende lov Gældende formulering Lovforslaget I  

 lov nr. 228 af 19. maj 1971 om statens byggevirksomhed m.v., som ændret ved §  

 3 i lov nr. 484 af 9. juni 2004, foretages følgende ændringer:
 1.  

  

 I  

  

 § 1  

  

 indsættes som stk. 3:
»Stk. 3.  

  

 Den statslige  

 bygherre kan indbetale bidrag til en selvstændig juridisk person, der har til  

 formål at styrke indsatsen for innovation samt bedre udnyttelse af viden i  

 byggeriet.« § 2.  

  

 Økonomi- og erhvervsministeren  

 kan fastsætte regler for tilrettelæggelse og gennemførelse af statens  

 byggevirksomhed.
 2.  


  

 § 2  

  

 affattes således:
»  

 § 2.  

 Økonomi- og erhvervsministeren kan fastsætte regler for tilrettelæggelse og  

 gennemførelse af statens byggevirksomhed.
Dette gælder tillige for opførelse,  

 om - og tilbygning af bygninger til brug for staten og anlæg knyttet dertil.
 Stk. 2.  

  

 Finansministeren kan fastsætte  

 regler om statsfinansielle og bevillingsmæssige forhold ved tilrettelæggelse  

 og gennemførelse af statens byggevirksomhed.
Stk. 2.  

  

 Finansministeren kan fastsætte  

 regler om statsfinansielle og bevillingsmæssige forhold ved tilrettelæggelse  

 og gennemførelse af statens byggevirksomhed.
Dette gælder tillige for  

 opførelse, om - og tilbygning af bygninger til brug for staten og anlæg  

 knyttet  

 dertil.« § 7. Til at rådgive om udøvelsen af  

 de funktioner, som er omtalt i denne lov, og til at bistå med udveksling af  

 tekniske, administrative og økonomiske erfaringer nedsættes et udvalg med  

 repræsentation  

 for bl.a. de i § 4, stk. 1, nævnte særlige byggeadministrationer.
 3.  


  

 § 7, stk. 1,  

  

 affattes således:
»§ 7.  

  

 Til  

 at rådgive om udøvelsen af de funktioner, som er omtalt i denne lov, og til  

 at bistå med udveksling af tekniske, administrative og økonomiske erfaringer  

 nedsættes et udvalg med repræsentation for blandt andre de statslige,  

 statsstøttede og kommunale bygherrer, herunder de særlige  

 byggeadministrationer,  

 der er nævnt i § 4, stk. 1.« Stk. 1. Økonomi- og erhvervsministeren fastsætter  

 tidspunktet for ikrafttræden af § 1, nr. 1.
 Stk.  

 2.  

  

 § 1, nr. 2 og 3, træder i kraft den 1. september 2005.
