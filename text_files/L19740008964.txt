 I tilslutning til udenrigsministeriets bekendtgørelse nr. 55 af 24.  

 november 1954 og efterfølgende bekendtgørelser, senest nr. 29 af 14. marts  

 1972, Lovtidende C, meddeles det, at yderligere følgende lande med virkning  

 fra de vedføjede datoer har tiltrådt den internationale konvention af 28.  

 juli 1951 om flygtninges retsstilling:
 med følgende forbehold:
 ad artikel 17, 2 a.
 Den i artiklen nævnte periode udstrækkes til ti år.
 ad artikel 17, 2 c.
 Bestemmelserne skal kun gælde, såfremt flygtningen er enke(mand) efter en  

 chilensk ægtefælle.
 ad artikel 34.
 Under påberåbelse af Chiles liberale indfødsretslove vil Chiles regering  

 kun yde hjælp til flygtninge i samme omfang som til udlændinge i  

 almindelighed.
 Endvidere kan Chiles regering ikke indrømme længere frist til overholdelse  

 af en udvisningsordre, end der normalt efter Chiles lov gives udlændinge.
Sudan................................. 23. maj 1974 med forbehold over for konventionens artikel 26.
Fiji og Mali, til hvis territorier konventionens bestemmelser var  

 udstrakt, inden selvstændighed opnåedes, har med virkning henholdsvis fra 12.  

 juni 1972 og 2. februar 1973 erklæret sig for bundet af konventionen.
Fiji  

 har taget følgende forbehold:
Konventionens artikler 8 og 9 skal ikke være til hinder for, at Fijis  

 regering under krig eller i andre alvorlige undtagelsestilfælde i den  

 internationale sikkerheds interesse kan træffe særlige foranstaltninger  

 vedrørende en flygtning på grund af vedkommendes nationalitet.
Bestemmelserne  

 i artikel 8 skal ikke hindre Fijis regering i at udøve nogen rettighed over  

 ejendom eller interesser, som den måtte erhverve eller have erhvervet som  

 allieret eller associeret magt i henhold til en fredstraktat eller anden  

 overenskomst eller aftale, som er eller måtte blive afsluttet til  

 genoprettelse af freden efter den anden verdenskrig.
Endvidere skal  

 bestemmelserne i artikel 8 ikke have nogen virkning med hensyn til  

 behandlingen af ejendom eller interesser, som på tidspunktet for  

 konventionens ikrafttræden for Fijis vedkommende henhørte under den britiske  

 regering eller Fijis regerings kontrol som følge af en krigstilstand, der  

 bestod mellem disse og et hvilket som helst andet land.
 Fijis regering kan ikke påtage sig forpligtelsen i artikel 25, stk. 1 og 2  

 og kan kun bringe bestemmelserne i samme artikels stk. 3 i anvendelse i det  

 omfang, lovgivningen tillader.
Der eksisterer ikke Fiji nogen mulighed for at opnå den i artikel 25  

 nævnte administrative bistand, og man har ikke fundet en sådan nødvendig i  

 henseende til flygtninge.
Krav om de i artiklens stk. 2 anførte dokumenter  

 eller attesteringer vil kunne opfyldes ved erklæringer på tro og love.
 Alle tidligere af den britiske regering tagne forbehold tilbagekaldes  

 hermed for så vidt angår Fiji.
 Brasilien har den 7. april 1972 tilbagekaldt sit forbehold over for  

 konventionens artikler 15 og 17, stk. 1 og 3 og samtidig erklæret, at  

 flygtninge vil blive indrømmet samme behandling som statsborgere fra fremmede  

 lande i almindelighed med undtagelse af den begunstigede behandling, der  

 indrømmes portugisiske statsborgere i henhold til den mellem Brasilien og  

 Portugal indgåede venskabs- og konsultationstraktat af 1953 og i henhold til  

 artikel 199 i den brasilianske forfatnings tillæg nr. 1 fra 1969.
 Schweiz har den 3. juli 1972 tilbagekaldt sit forbehold over for  

 konventionens artikel 17, stk. 1.
 Endvidere har følgende lande med virkning fra de anførte datoer tiltrådt  

 protokollen af 31. januar 1967 vedrørende flygtninges retsstilling, jfr.  

 udenrigsministeriets bekendtgørelse nr. 21 af 12. februar 1968 og  

 efterfølgende bekendtgørelser, senest nr. 29 af 14. marts 1972, Lovtidende C:
Chile (med de ved til- trædelsen af konven- tionen tagne forbe-  

 hold)............................... 27. april 1972 Sudan (med de ved til- trædelsen af konven- tionen tagne forbe-  

 hold)............................... 23. maj 1974.
 Fiji, til hvis territorium protokollens bestemmelser var udstrakt, inden  

 selvstændighed opnåedes, har med virkning fra 12. juni 1972 og med de ved  

 tiltrædelsen af konventionen tagne forbehold erklæret sig for bunden af  

 protokollen.
 Udenrigsministeriet, den 28. august  

 1974.
 F.M.
 Eigil Jørgensen.
