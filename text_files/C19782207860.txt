FÆLLESFAG Forudsætninger Viden og erfaringer fra mange fag og fagområder kan inddrages i  

 belysningen af de problemstillinger, som biologipensum omhandler, men der  

 forventes ikke specielle forudsætninger hos de studerende.
Formål Der henvises til undervisningsministeriets bekendtgørelse af 24. april  

 1974 om højere forberedelseseksamen (§ 30) og til den tilhørende Vejledning  

 og retningslinier for hf-undervisningen (specielt side 39-40). Det vil heraf  

 fremgå, at formålet med undervisningen ikke er at give de studerende en  

 fælles faglig basisviden, men derimod at træne dem i at gennemføre kritiske  

 analyser af information med biologisk indhold, således som man møder den i  

 aviser, radio, TV og populærvidenskabelige artikler.
Dette søges opnået ved  

 at de studerende får viden om udvalgte emner inden for biologien, idet de  

 arbejder med fagets principper og metoder (herunder forsøg i laboratorium og  

 i naturen). Fagets samfundsmæssige aspekter skal fremhæves og den studerende  

 skal have mulighed for at erkende, at mange samfundsvigtige problemer kun  

 løses ved at anvende viden og metoder fra flere fag herunder biologi.
Indhold Hf-fællesfagsbiologien omfatter udvalgte emner inden for  menneskets  

 biologi på populationsniveau , d.v.s. problemer som vedrører grupper af  

 mennesker.
Det tilrådes de selvstuderende i god tid at kontakte en faglig  

 vejleder , for sammen med hende/ ham at diskutere de mange muligheder for at  

 sammensætte et egnet pensum til biologi fællesfag.
Især for selvstuderende  

 kan der være fordele forbundet med kun at læse tre af de fire emner, som  

 bekendtgørelsen omtaler, og så gøre mere ud af et af de tre valgte emner.
De  

 fire undervisningsemner skal kort beskrives her, mens en mere uddybende  

 behandling må foretages sammen med den faglige vejleder.
1. Genetik . Emnet drejer sig om arvelighed og herunder spørgsmålet om,  

 de arvelige anlægs og miljøets betydning for egenskabers udvikling hos  

 mennesket.
Som eksempel kan nævnes arveanlæggenes og ernæringens betydning  

 for et menneskes eller en gruppe menneskers legemshøjde.
Genetikken omhandler  

 også problemet om strålings og kemikaliers indflydelse på arveanlæggene,  

 herunder f.eks. spørgsmålet om befolkningens gensammensætning ændres.
2. Populationsbiologi.
Emnet er nøje sammenhængende med det 4. emne:  

 økologi, og vil oftest kunne behandles sammen med dette.
Som eksempler på  

 områder, der kan behandles under populationsbiologi og økologi, kan f.eks.  

 nævnes: befolkningseksplosionen (der bliver stadig flere mennesker på  

 jorden), sundhedsproblemer i industrialiserede og ikke-industrialiserede  

 lande, over- og underernæringsproblemer, ressourceproblemer.
3. Etologi . Etologi er læren om dyrs adfærdsbiologi.
Emnet berører en  

 række biologiske begreber (refleks, instinkt m.v.) og arbejdsmetoder, men når  

 det drejer sig om analyser og vurderinger af menneskers adfærd, må biologiens  

 bidrag analyseres og vurderes i forhold til samfundsvidenskabelige og  

 humanistiske, fags viden, erfaringer og metoder. (Mener de forskellige fag,  

 f.eks. det samme, når de taler om aggressiv adfærd?). Selvstuderende tilrådes  

 at afgrænse etologiens emneområde i samarbejde med den faglige vejleder.
 4. Økologi . Ud over de allerede nævnte områder, dækker menneskets  

 økologi områder som f.eks. forurening, arbejdsmiljø og boligmiljø samt  

 landbrugets økologi.
Fællesfagsbiologi drejer sig primært om at analysere og vurdere  

 overordnede helheder og sammenhænge, hvorfor man kun hvor det er nødvendigt,  

 vil gå i detaljer med det enkelte individs, det enkelte organs (hjerte,  

 lunger m.v.) og den enkelte celles opbygning og funktionsmåder.
Disse  

 niveauer behandles mere indgående i forbindelse med biologi tilvalg.
På kurserne tilsigtes en nøje sammenhæng mellem den tekstmæssige  

 behandling af stoffet og udførelsen af øvelser og forsøg i tilknytning  

 hertil.
Den mulighed har selvstuderende ikke, men det tilrådes meget, at de  

 har sat sig grundigt ind i det valgte stof  inden de starter på et af de  

 obligatoriske laboratoriekurser (se nedenfor), som så vil give den  

 selvstuderende lejlighed til at repetere vigtige definitioner og begreber i  

 en eksperimentel sammenhæng.
Det vil bidrage til sammenhængen i stoffet.
Laboratoriekursus . Tilmelding til eksamen forudsætter for  

 selvstuderende, at de har fulgt og fået godkendt et af de af direktoratet for  

 gymnasieskolerne og højere forberedelseseksamen foranstaltede  

 laboratoriekurser.
Disse omfatter praktiske øvelser og træning i udførelsen  

 af kontrollerede forsøg.
Over de udførte øvelser og forsøg føres  

 laboratoriejournal og på grundlag af denne skrives et antal rapporter.  

 Omfanget af rapportskrivningen svarer til ca. 30 almindeligt håndskrevne  

 sider (jfr. skrivelse om omfanget af skriftlige arbejder i biologi på hf,  

 j.nr. 31-99-03/77). Kursets varighed er ca.
S dage.
Eksamensopgivelserne På pensaindberetningsskemaet angives tydeligt, om alle fire emner opgives  

 eller, hvis kun tre emner opgives, hvilket af disse der er læst i udvidet  

 omfang.
Under emnernes overskrift angives tydeligt, hvilken litteratur der er  

 læst.
Stoffet skal være specificeret med forfatter, titel, sidetal, årstal  

 for udgivelsen eller udgavens nr.
Da avissider, sider i en populærvidenskabelig artikel eller i en lærebog  

 ikke er sammenlignelige, og da emner og områder kan variere en del i  

 sværhedsgrad, kan der ikke fastsættes et bestemt antal stofsider.
Det  

 tilrådes derfor meget, at den selvstuderende på et tidligt tidspunkt  

 diskuterer sit pensumforslag med den  faglige vejleder .
Da pensum indsendes før tidspunktet for afholdelse af laboratoriekursus  

 kan den studerende ikke angive titel på de udførte øvelser/forsøg.
Det er  

 tilstrækkeligt at anføre, at tilmelding til kursus har fundet sted.
Når  

 kursus er gennemført og godkendt, anføres rapporterne på det returnerede  

 skema med de godkendte eksamensopgivelser.
Dokumentation for gennemført  

 kursus medbringes til eksamen.
Eksamen Til eksamen må de opgivne bøger, udklip etc., egne notater,  

 laboratoriejournal og rapporter medbringes og anvendes i såvel  

 forberedelsestiden som under eksaminationen.
Det udleverede spørgsmål skal  

 forsynes med bilagsmateriale (tabeller, figurer og lignende) og vil ofte  

 indeholde nogle underspørgsmål.
Bilagsmaterialet kan være fra det opgivne  

 stof, men kan også være ukendt.
I sidstnævnte tilfælde vil det have  

 tilknytning til det opgivne stof.
Eksaminations- og forberedelsestiden er ca.  

 20 min.
TILVALGSFAG Forudsætninger Tilvalgsundervisningen bygger på fællesfagsundervisningen og til  

  skriftlig eksamen opgives både pensum fra fællesfaget og fra tilvalgsfaget.  

 Det er imidlertid muligt for en selvstuderende at gå op til eksamen direkte  

 på det niveau, som hun/han mener at kunne opfylde.
Det er blot en  

 forudsætning at den studerende har gennemført alle de krævede øvelser og  

 forsøg på begge niveauer, eller en sådan kombination, at begge niveauer anses  

 for dækket.
Formål Formålet er det samme som for fællesfaget, blot er niveauet højere, og man  

 går mere i dyben på individ-, organ-, celle- og molekylniveau.
Indhold Som tilfældet er for fællesfaget, behandles der også i tilvalgsfaget  

  udvalgte emner . Tre hovedområder skal dækkes: livsytringer (1/2),  økologi  

 (1/3) og speciale (1/6). I parantes er angivet den tids~ og stofmæssige  

 vægtning af de tre hovedområder.
Specialet er en eksperimentel eller  

 litteraturmæssig uddybning af emner enten fra livsytringer eller fra økologi,  

 og det må ikke forveksles med 2. årsopgaven.
Med hensyn til en nøjere  

 beskrivelse af de tre hovedområder henvises til bekendtgørelsen, Vejledning  

 og retningslinier for hf-undervisningen og til de nødvendige  forhandlinger  

 med den faglige vejleder . Her skal vi blot understrege, at m.h.t. den  

 studerendes kendskab til kemi og biokemi må formelkendskabet ligge på  

 genkendelsesniveauet, og kendskabet til processer som f.eks. fotosyntese,  

 gæring og respiration må dreje sig om udgangspunkt og slutresultat (herunder  

 energiforhold). En del kemiske stoffer og processer vil kunne beskrives ved  

 hjælp af symboler (f.eks. cirkler og andre figurer).
Den studerendes opmærksomhed henledes på, at der på alle kurser findes en  

 omfattende opgavesamling: Vejledende eksempler på eksamensopgaver i biologi  

 til højere forberedelseseksamen, tilvalgsfag, undervisningsministeriet, 1975.  

 Endvidere henvises til eksamensopgaverne siden 1975. Det skal understreges,  

 at et konkret pensum ikke medfører, at den enkelte studerende kan løse  

 samtlige opgaver i opgavesamlingen eller i det enkelte opgavesæt, som  

 indeholder det dobbelte antal opgaver af det, der skal løses.
Dette er et  

 resultat af valgmulighederne i pensumopgivelserne.
Der   

  bør trænes i skriftlig opgavelæsning og -løsning:
Laboratoriekursus . Også tilvalgsfaget kræver, at den studerende har fået  

 godkendt et laboratoriekursus for tilvalgsstuderende, for at indstilling til  

 eksamen kan foretages.
Se endvidere under fællesfag.
Kursets varighed er ca.  

 8 dage.
Eksamensopgivelser Se under fællesfaget.
Eksamen Som nævnt eksamineres der både i skriftlig og mundtlig biologi.
Til  

 mundtlig eksamen opgives kun tilvalgspensum, mens der til skriftlig eksamen  

 eksamineres både i fællesfags- og i tilvalgsfagspensum.
Se endvidere under  

 fællesfag.
