Cirkulæreskrivelse om meddelelse om  

 tilbagebetaling af dagepenge for en periode, hvor der samtidig blev udbetalt  

 en "fratrædelsesgodtgørelse" Kommentarer m.v.:
 Med hjemmel i dansk rets almindelige grundsætninger om  

 dobbeltforsørgelse skulle et medlem tilbagebetale de dagpenge, der  

 dækkede en periode, for hvilken medlemmet efterfølgende blev  

 tilkendt en "fratrædelsesgodtgørelse".
 Meddelelse om afgørelsen:
Et medlem, der blev opsagt fra sit job den 22. februar 1985,  

 indstævnede arbejdsgiveren med påstand om, at opsigelsen var  

 ugyldig, samt at ansættelsen ikke var at anse for afbrudt.
Medlemmet  

 indgik den 14. december 1987 forlig med den tidligere arbejdsgiver, hvorefter  

 medlemmet skulle have en fratrædelsesgodtgørelse svarende til  

 løn og feriepenge for perioden 1. maj 1985 - 30. november 1986.
 Kassen traf herefter afgørelse om, at dagpengene udbetalt fra den  

 1. juni 1985 - 30. november 1986 skulle tilbagebetales, idet  

 godtgørelsen måtte betragtes som løn.
 Direktoratet tiltrådte kassens afgørelse.
Ankenævnet stadfæstede direktoratets afgørelse med  

 henvisning til, at medlemmet havde modtaget 2 ydelser (løn og  

 dagpenge), der dækkede samme periode og samme formål.
De  

 udbetalte dagpenge skulle derfor tilbagebetales med hjemmel i dansk rets  

 almindelige grundsætninger om dobbeltforsørgelse.
 Ankenævnet lagde desuden vægt på, at medlemmet dels  

 havde fået rådighed over det omhandlede beløb på  

 én gang, dels at det ikke skyldes kassens forhold, at  

 dobbeltforsørgelse skete.
