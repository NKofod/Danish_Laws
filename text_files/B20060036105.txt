Bekendtgørelse  

 om visse rørledningsanlæg til transport af kulbrinter på søterritoriet og på  

 kontinentalsoklen I medfør af § 4, stk. 2, og § 5, stk. 3, i lov om  

 kontinentalsoklen, jf. lovbekendtgørelse nr. 1101 af 18. november 2005, og i  

 medfør af statens højhedsret over søterritoriet fastsættes:
 § 1.  

  

 Denne bekendtgørelse finder anvendelse på rørledningsanlæg på dansk  

 søterritorium og på dansk kontinentalsokkelområde til transport af kulbrinter  

 indvundet uden for dansk område.
 Stk. 2.  

  

 Bekendtgørelsen  

 gælder ikke for rørledningsanlæg til brug for virksomhed omfattet af lov om  

 anvendelse af Danmarks undergrund.
 § 2.  

  

 Etablering og drift af de i § 1, stk.1, nævnte rørledningsanlæg må kun finde  

 sted efter tilladelse fra transport- og energiministeren.
§ 3.  

  

 I  

 en tilladelse i medfør af § 2 kan der fastsættes nærmere bestemte vilkår  

 angående udforskning af kontinentalsoklen, udnyttelse af dens  

 naturforekomster,  

 forebyggelse og begrænsning af forurening fra rørledninger og muligheden for  

 at  

 kunne reparere eksisterende rørledninger og kabler, herunder bl.a., 1)  

 	  

 at rørledningen ikke  

 hindrer udforskning og udnyttels af den danske kontinentalsokkels og det  

 dansk  

 søterritoriums naturforekomster, 2)  

 	  

 at rørledningen  

 nedgraves i havbunden, således at dens tilstedeværelse ikke medfører  

 uberettigede,  

 forstyrrende indgreb i skibsfart og fiskeri, 3)  

 	  

 at rørledningen  

 nedlægges uden for dansk søterritorium, 4)  

 	  

 at tilladelsens  

 indehaver, såfremt rørledningen skal krydse eksisterende rørledninger eller  

 kabler,  

 træffer aftale med ejerne af disse til sikring af ejernes skadesløshed som  

 følge af krydsningen, 5)  

 	  

 at nærmere fastsatte  

 sikkerhedsforskrifter vedrørende konstruktion, etablering og drift af  

 rørledningsanlægget  

 varetages, 6)  

 	  

 at  

 rørledningsanlægget i anlægsfasen og under driften underkastes tilsyn af de  

 danske myndigheder, 7)  

 	  

 at tilladelsens  

 indehaver etablerer en nødtjeneste til imødegåelse af konsekvenserne af spild  

 af kulbrinter og 8)  

 	  

 at  

 rørledningsanlægget vedligeholdes og tilses i overensstemmelse med  

 retningslinjer fastsat af de tilsynsførende myndigheder.
 Stk. 2.  

  

 Transport- og  

 energiministeren kan i en tilladelse efter § 2 bestemme, hvorledes der skal  

 forholdes med et rørledningsanlæg efter ophør af brug.
 § 4.  

  

 Transport- og energiministeren kan forlange, at ansøger om tilladelse i  

 medfør  

 af § 2 fremskaffer alle de oplysninger, som ministeren skønner af betydning  

 for  

 behandling af ansøgningen.
 § 5.  

  

 Ejeren af et rørledningsanlæg skal erstatte skader, som forvoldes ved den i  

 henhold til tilladelsen udøvede virksomhed, selv om skaden er hændelig.
 Stk. 2.  

  

 Har skadelidte  

 ved forsæt eller grov uagtsomhed medvirket til skaden, kan erstatningen  

 nedsættes eller bortfalde.
 Stk. 3.  

  

 I tilladelsen  

 kan det pålægges dens indehaver at tegne forsikring til hel eller delvis  

 dækning af erstatningsansvaret efter stk. 1.
 § 6.  

  

 Overtrædelse af § 2 og de i medfør af § 3 fastsatte vilkår straffes med bøde.
 Stk. 2.  

  

 For  

 overtrædelser, der begås af aktieselskaber, andelsselskaber eller lignende  

 kan  

 der pålægges selskabet som sådant bødeansvar.
§ 7.  

  

 Tvist om ethvert spørgsmål vedrørende tilladelsen mellem den danske stat og  

 en  

 indehaver af tilladelse efter § 2 afgøres af de danske domstole.
Værneting  

 er,  

 medmindre andet fastsættes af transport- og energiministeren, København.
 § 8.  

  

 Bekendtgørelsen træder i kraft den 1. juli 2006.
 Stk. 2.  

  

 Samtidig ophæves  

 bekendtgørelse nr. 141 af 13. marts 1974 om rørledningsanlæg på dansk  

 kontinentalsokkelområde til transport af kulbrinter.
