 NiCd-batterier er den største enkeltkilde til cadmiumforureningen.
Cadmium ophobes i naturen.
Cadmiumforgiftning påvirker levende organismers evne til at forplante sig og medfører misvækst og forandringer i blodet.
Forgiftning af mennesker medfører især kroniske nyrelidelser.
Det er derfor at stor vigtighed, at disse batterier indsamles og behandles separat.
Der er den 25. september 1991 indgået aftale mellem miljøministeren og Foreningen for Indsamling af Genopladelige Batterier om en indsamlingsordning for NiCd-batterier og apparater med fastmonterede NiCd-batterier.
 Også offentlige institutioner skal derfor sørge for, at brugte  

 NiCd-batterier og apparater med fastmonterede NiCd-batterier bliver indsamlet  

 og afleveret til genanvendelse, jf. § 6 i lov nr. 358 af 6. juni 1991 om  

 miljøbeskyttelse.
 Med hjemmel i §§ 10, 44 og 45 i lov nr. 358 af 6. juni 1991 om  

 miljøbeskyttelse fastsættes herefter følgende:
 § 1.  Statsinstitutioner, kommunalbestyrelser og  

 amtsråd skal pr. 1. februar 1992 iværksætte indsamling af NiCd-batterier og  

 apparater med fastmonterede NiCd-batterier fra egne institutioner.
 § 2.  De i henhold til § 1 indsamlede NiCd-batterier  

 skal afleveres separat på en kommunal modtagestation, eller på nærmeste  

 Falck-station, eller efter aftale der, hvor de er købt, under forudsætning  

 af, at batterierne sluttelig afleveres til Kommune-Kemi, jf. dog stk. 3.
 Stk. 2.  De i henhold til § 1 indsamlede apparater med  

 fastmonterede NiCd-batterier skal afleveres på nærmeste Falck-station, jf.  

 dog stk. 3.
 Stk. 3.  De indsamlede batterier og apparater med  

 fastmonterede batterier kan på opfordring afhentes af Falck.
 § 3.  Ved NiCd-batterier forstås sådanne batterier  

 samt apparater med fastmonterede batterier, som er gebyrpålagt i medfør af  

 bekendtgørelse nr. 10 af 3. januar 1992 om gebyr på genopladelige  

 NiCd-batterier.
 § 4.  Med statsinstitutioner sidestilles  

 institutioner, hvis indtægter helt eller i overvejende grad betales eller  

 skaffes tilveje ved det offentliges foranstaltning.
 § 5.  Miljøstyrelsen kan bestemme, at Forsvaret og  

 Politiet skal være fritaget for pligterne i henhold til §§ 1 og 2.
 § 6.  Cirkulæret træder i kraft den 1. februar 1992.
