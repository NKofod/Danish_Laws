 APHIS, Washington, har oplyst, at et antal kødproduktvirksomheder i  

 Vesttyskland har fået tilladelse til at eksportere kødprodukter til USA,  

 såfremt råvaren stammer fra Danmark eller andre lande med tilsvarende  

 zoosanitær status.
 Ved eksporten til USA skal attestation om oprindelse afgives af  

 embedsdyrlægen ved den tyske virksomhed.
 For at sikre det nødvendige grundlag herfor har USA forlangt, at den tyske  

 virksomhed modtager kødet i transportmiddel (container), som ved ankomsten  

 stadig er forsynet med nummereret segl påsat af veterinærkontrollen på  

 oprindelsesvirksomheden, og hvis nummer er angivet i det medfølgende  

 sundhedscertifikat.
I tilfælde af sådan eksport til Vesttyskland er Veterinærdirektoratet  

 indforstået med - at containeren forsegles med Tyden-seal eller One-seal, - at seglnummeret angives på bagsiden af sundhedscertifikatet med  

 påtegningen: »Sealed with official seal no: -----» - At sundhedscertifikatet på bagsiden forsynes med  

 radioaktivitetserklæring som til USA (på engelsk), jfr. cirkulæreskrivelse af  

 6. november 1986 (K.K.1258-1986).
 Som attestformular anvendes Form KK EF 5 T, 1985, idet de amerikanske  

 myndigheder ikke har stillet krav eller ønske om, at der anvendes  

 engelsksproget certifikat.
 Certifikatet skal herudover være forsynet med bagsidepåtegning om  

 restkoncentrationer som sædvanligt ved eksport til Vesttyskland.
 Påtegningerne forsynes på sædvanlig måde med dato, embedsstempel og  

 dyrlægens underskrift.
 P.V.V.
