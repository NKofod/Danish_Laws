Ændring  

 af afslag på befordringstilskud, da ansøger ikke var ansat i virksomhed, hvor  

 kurset blev afholdt Arbejdsmarkedets Ankenævn har behandlet Deres klage på  

 møde den 16. marts 2005.
Nævnet traf denne A F G Ø R E L S E Arbejdsmarkedets Ankenævn finder, at De er berettiget  

 til befordringstilskud i forbindelse med Deres deltagelse i AMU-kurset Almen  

 fødevarehygiejne  obligatorisk den 9. til 25. august 2004.
 Nævnet har ved afgørelsen lagt vægt på, at det efter reglerne er  

 en betingelse for at opnå tilskud til befordring, at det pågældende kursus er  

 en arbejdsmarkedsuddannelse eller enkeltfag, der er optaget i en fælles  

 kompetencebeskrivelse,  

 samt at kurset ikke foregår på den virksomhed, hvor deltageren er ansat.
Nævnet har endvidere lagt vægt på, at ansættelsesbeviset og  

 lønsedlen for august 2004 begge fra bowlinghallen i F viser, at De var ansat  

 der fra 8. august 2004 og også fik løn for august derfra.
Nævnet har herefter  

 lagt til grund, at De var ansat i bowlinghallen i F i kursusperioden.
 Nævnet har i den forbindelse noteret sig, at det pågældende kursus  

 foregik i bowlinghallen i S, og at denne virksomhed og bowlinghallen i F har  

 hver sit CVR-nr. og ej heller er etableret i samme selskabsform.
 Nævnet har herefter lagt til grund, at bowlinghallen i S og  

 bowlinghallen i F er forskellige virksomheder.
 På baggrund af ovenstående finder nævnet, at De er berettiget til  

 befordringstilskud ved deltagelsen i omhandlede kursus.
 Afgørelsen er truffet med hjemmel i § 21, stk. 1 og 4 i  

 lov nr. 446 af 10. juni 2003 om arbejdsmarkedsuddannelser m.v., samt  

 § 1,  

 stk. 1 og § 3, stk. 2 i Undervisningsministeriets  

 bekendtgørelse  

 nr. 1254 af 29. december 2003 om tilskud til befordring, kost og logi ved  

 deltagelse i arbejdsmarkedsuddannelser og enkeltfag optaget i en fælles  

 kompetencebeskrivelse.
 Nævnet ændrer herved Arbejdsformidlingens afgørelse af 27.  

 september 2004.
På ankenævnets vegne XX  

  

 fm De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsformidlingen 1. Sagsforløb A ansøgte den 9. august 2004 Arbejdsformidlingen om  

 befordringstilskud ved deltagelsen i kurset Almen fødevarehygiejne -  

 obligatorisk der afholdtes 9. til 25. august 2004.
 Af ansøgningen fremgik, at kurset var et AMU-type med kode 42426  

 og at det blev afholdt i bowlinghallen i S.
 Videre fremgik det, at bowlinghallen i S havde søgt om refusion.
2.  

 Arbejdsformidlingens afgørelse Arbejdsformidlingen traf den 27. september denne  

 afgørelse:
Arbejdsformidlingen har ved brev at 24. august 2004 meddelt  

 godkendelse af Befordringsgodtgørelse til deltagelse i Kurset: Almen  

 fødevarehygiejne  obligatorisk certifikat perioden 090804-250804 I forbindelse med udbetaling af VEU-godtgørelse til arbejdsgiver  

 har AFs regnskabsafdeling gjort opmærksom på, at kurset er foregået på  

 Arbejdsstedet (bowlinghallen i S).
 Arbejdsformidlingen har derfor i skrivelse at 9. september 2004  

 oplyst, at sagsbehandlingen er genoptaget med henblik på eventuel  

 tilbagekaldelse at bevillingen.
 Arbejdsformidlingen har ikke hørt fra dig og der er derfor truffet  

 afgørelse i sagen på det foreliggende grundlag.
 Arbejdsformidlingen tilbagekalder hermed bevillingen af 24. august  

 2004, da du ifølge § 21, stk. 4 i lov nr. 446 at 10. juni 2003 om  

 arbejdsmarkedsuddannelser m.v. ikke har ret til befordringstilskud hvis  

 uddannelsen foregår på den virksomhed, hvor du er ansat.
 -----------------.
3. Klagen til  

 ankenævnet Ansøger påklagede den 4. oktober 2004 afgørelsen som  

 følger:
 Jeg ønsker at klage over afslag på befordringstilskud til kursus  

 Almen Fødevarehygiejne  obligatorisk certifikat i perioden  

 9.08.2004-25.08.2004.
I skriver at mit arbejdssted er bowlinghallen i S.
Det er ikke rigtigt.
 Mit daglige arbejdssted er i bowlinghallen i F.
 Jeg vedlægger kopi af min lønseddel som dokumentation på, at jeg  

 både bor og arbejder i F.
Jeg vedlægger også kopi af det brev I har sendt med afslag. 4. Arbejdsformidlingens  

 bemærkninger til klagen AF tilskrev den 5. november 2004 ansøger som følger:
 I skrivelse af 4. oktober 2004 har De klaget over, at  

 Arbejdsformidlingen har tilbagekaldt bevilling af befordringsgodtgørelse i  

 forbindelse med Deres kursusdeltagelse i perioden 9. - 25. august 2004.
De har deltaget i AMU-kurset: Almen fødevarehygiejne   

 obligatorisk certifikat.
Kurset er afviklet på Deres arbejdsplads:  

 bowlinghallen i S, hvor De har været ansat som servicemedarbejder.
 Den 24. august 2004 har Arbejdsformidlingen bevilget  

 befordringsgodtgørelse, men er efterfølgende blevet opmærksom på, at  

 bevillingen er givet på et forkert grundlag, idet kurset er afholdt på Deres  

 arbejdsplads.
 Forud for tilbagekaldelse af bevillingen har Arbejdsformidlingen  

 sendt høringsskrivelse til Dem, men De har ikke besvaret denne  

 høringsskrivelse.
 Arbejdsformidlingen har derfor den 27. september 2004 tilbagekaldt  

 bevillingen af befordringsgodtgørelse.
 I Deres skrivelse af 4. oktober 2004 har De oplyst, at Deres  

 arbejdssted er bowlinghallen i F, jf. indsendt lønseddel for september måned  

 2004.
 I forbindelse med undersøgelse af klagesagen har De oplyst, at De  

 på kursustidspunktet har været ansat hos bowlinghallen i S, og at De først  

 pr.  

 1. september 2004 er begyndt hos bowlinghallen i F.
 Lovgrundlag mv.:
 Ifølge § 21, stk. 4, i lov nr. 446 at 10. juni  

 2003 om arbejdsmarkedsuddannelser mv. kan deltagere i uddannelse, der foregår  

 på den virksomhed, hvor deltageren er ansat, ikke opnå  

 befordringsgodtgørelse.
Afgørelse Efter at have gennemgået sagens akter fastholdes den  

 trufne afgørelse, idet den er truffet i overensstemmelse med ovennævnte  

 lovgrundlag.
Deres klage er samtidig hermed videresendt til Arbejdsmarkedets  

 Ankenævn til endelig afgørelse. Arbejdsformidlingen indsendte den 5. november 2004 sagen til  

 ankenævnet.
5. Nyt efter  

 klagen Sekretariatet har telefonisk kontaktet centerlederen i  

 bowlinghallen i S, som oplyste, at ansøger ikke havde været ansat i S, men  

 hele  

 tiden i bowlinghallen i F.
Ansøger havde alene været på det omhandlende  

 kursus  

 i S.
Centerlederen oplyste videre, at de 2 bowlingfirmaer var forskellige  

 virksomheder  

 med forskellige CVR-numre.
Man samarbejdede imidlertid blandt andet om  

 uddannelsen af nyansatte, som alle startede deres ansættelse med at komme på  

 vedkommende kursus.
 Videre oplyste hun, at den af bowlinghallen i S modtagne refusion  

 efterfølgende via mellemregning var overført til bowlinghallen i F.
 I opfølgning af samtalen har sekretariatet efterfølgende modtaget  

 kopi af ansættelsesbevis og lønseddel for august 2004.
 Sekretariatet har herefter undersøgt, at de 2 firmaer har forskellige  

 CVR-numre, at de ikke har samme selskabsform samt at de har indgivet  

 regnskaber  

 på forskellige tidspunkter.
6. Regler Lov nr. 446 af  

 10. juni 2003 om arbejdsmarkedsuddannelser m.v.
 ..
 § 21.  

  

 Beskæftigede lønmodtagere,  

 selvstændige erhvervsdrivende og ledige med ret til selvvalgt uddannelse samt  

 personer, der hverken er berettigede til dagpenge eller ydelser efter lov om  

 arbejdsløshedsforsikring m.v. eller modtager kontanthjælp eller starthjælp  

 efter lov om aktiv socialpolitik eller introduktionsydelse efter lov om  

 integration af udlændinge i Danmark, kan opnå tilskud til kost og logi ved  

 indkvartering og til dækning af udgifter til befordring ved deltagelse i  

 arbejdsmarkedsuddannelser og enkeltfag, der er optaget i en fælles  

 kompetencebeskrivelse.
 Stk. 2.  

  ....................
 Stk. 3.
 Stk. 4.  

  

 Deltagere i  

 uddannelse, der foregår på den virksomhed, hvor deltageren er ansat, kan ikke  

 opnå befordringstilskud.
Bekendtgørelse nr.  

 1254 af 29. december 2003 om tilskud til befordring, kost og logi ved  

 deltagelse i arbejdsmarkedsuddannelser og enkeltfag optaget i en fælles  

 kompetencebeskrivelse .
Befordringstilskud § 1.  

  

 Deltagere, der opfylder betingelserne i  

 § 21 i lov om arbejdsmarkedsuddannelser m.v. har ret til  

 befordringstilskud, hvis deres daglige transport mellem bopæl i Danmark og  

 uddannelsessted og retur er mere end 24 km.
 Stk. 2.      ..
Administration og udbetaling § 3.  

  

 Befordringstilskud til deltagere, der  

 er medlem af en arbejdsløshedskasse, administreres og udbetales af  

 arbejdsløshedskassen.
 Stk. 2.  

  

 Befordringstilskud  

 til deltagere, der ikke er medlem af en arbejdsløshedskasse, administreres og  

 udbetales af Arbejdsformidlingen.
 ..
