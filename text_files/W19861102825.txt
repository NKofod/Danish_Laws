 Afgivet indberetning til et byråd, idet den pågældende kommunes  

 sagsbehandlingstid, i sager vedrørende registerindsigt, i flere tilfælde  

 havde oversteget seks måneder.
En person klagede over sagsbehandlingstiden for anmodninger om  

 registerindsigt til Århus Kommunes registre.
Sagsbehandlingstiden oversteg  

 ifølge det oplyste i flere tilfælde seks måneder.
Af Århus Kommunes udtalelse  

 om sagen fremgik det, at kommunen i forbindelse med udstillingen »Dittes  

 registerliv« modtog ca. 2.000 anmodninger om registerindsigt.
Det store  

 antal bevirkede, at den normale sagsbehandlingstid på en-to måneder ikke  

 kunne overholdes.
Registertilsynet afgav i den anledning i henhold til lov om offentlige  

 myndigheders registre § 26, stk. 3, indberetning til Århus Byråd, idet det af  

 lovens § 13, stk. 1, fremgår, at den registeransvarlige myndighed snarest  

 muligt efter en anmodning om registerindsigt skal give den registrerede  

 meddelelse om de oplysninger, der er registreret om vedkommende.
I  

 Registertilsynets vejledning af 23. juli 1980 om registerindsigt fremgår det  

 således, at registerindsigtsanmodninger normalt skal ekspederes inden for en  

 tidsramme af en måned.
 Århus Kommune har efterfølgende meddelt, at kommunen har taget skridt til  

 igangsættelse af en procedure, der sikrer en kortere sagsbehandlingstid for  

 registerindsigtsanmodninger.
 Registertilsynets årsberetning 1986 s. 35.
