Cirkulære om genoptagelse  

 af den skattepligtige indkomst vedrørende opgørelse af gevinst  

 og tab på gæld i forbindelse med låneomkostninger1) 1.	Efter kursgevinstlovens § 26, stk. 4, opgøres  

 gevinst og tab på gæld, der skal medregnes i den skattepligtige  

 indkomst efter kursgevinstlovens §§ 6, 19 eller 20, som forskellen  

 mellem gældens værdi ved påtagelsen af gælden og  

 værdien ved frigørelsen eller indfrielsen.
2.	Skatteministeriet offentliggjorde i TfS 1998, 581 en  

 praksisændring, hvorefter debitor ved fastsættelse af  

 gældens værdi til brug for opgørelsen af gevinst og tab  

 kan medregne låne- og handelsomkostninger i  

 anskaffelsessummen/indfrielsessummen efter kursgevinstlovens § 26,  

 stk. 4. Dog kan der ikke medtages omkostninger, for hvilke der er  

 fradragsret efter andre bestemmelser.  

 Praksisændringen har virkning for indfrielse/frigørelse af  

 gæld, der sker den 1. januar 1998 eller senere.  

 Om den indtil da gældende praksis anførte Skatteministeriet, at  

 låneomkostninger i forbindelse med påtagelse, frigørelse  

 eller indfrielse af gæld ikke kunne medregnes ved opgørelsen af  

 gevinst og tab på gæld efter kursgevinstloven.
Tilsvarende gjaldt  

 handelsomkostninger.
I forhold til obligationsbaserede lån kunne  

 kurtage dog medregnes ved opgørelsen af gevinst og tab på  

 obligationerne.
3.	Skatteministeriet har den 15. juli 1999 indgået forlig i en  

 sag, der af en skatteyder var indbragt for Vestre Landsret, jf.
TfS 1999,  

 709.  

 Sagen vedrørte et selskab, der i 1991 havde optaget en række  

 obligationslån, som blev indfriet i skatteåret 1994/95 i  

 forbindelse med en låneomlægning.
Selskabet havde ved  

 opgørelsen af kursgevinster og -tab efter kursgevinstloven fradraget  

 handels- og låneomkostninger, som var afholdt i forbindelse med  

 låneoptagelsen og indfrielsen af lånene.
Skattemyndighederne  

 fandt, at låneomkostninger i form af gebyrer og stiftelsesprovisioner  

 ikke kunne fratrækkes, mens kurtage kunne medregnes ved den samlede  

 avanceopgørelse i form af en forhøjelse af anskaffelsessummen  

 for de underliggende obligationer.
Landsskatteretten stadfæstede  

 ansættelsen.
Efter at selskabet havde anlagt sag ved landsretten,  

 indgik selskabet og Skatteministeriet forlig, således at selskabet ved  

 opgørelsen af skattepligtige kursgevinster i forbindelse med  

 låneomlægningen kunne fratrække de stiftelsesprovisioner og  

 gebyrer, som var afholdt i forbindelse med låneomlægningerne.
 4.	Det er således nu Skatteministeriets opfattelse, at også  

 forud for 1. januar 1998 kunne handels- og låneomkostninger i  

 forbindelse med stiftelse og indfrielse af en gæld tillægges  

 henholdsvis anskaffelses- og indfrielsessummerne ved opgørelse af  

 gevinst og tab efter kursgevinstlovens § 26, stk. 4. Dette  

 gælder dog kun i det omfang, der ikke har været fradragsret efter  

 andre bestemmelser.
 5.	I henhold til skattestyrelseslovens § 34, stk. 2, kan der  

 ske genoptagelse, hvis anmodning herom fremsættes inden 3 år fra  

 udløbet af det pågældende indkomstår.  

 Er den skattepligtiges indkomstår ikke sammenfaldende med  

 kalenderåret, regnes fristen fra udløbet af det år, som  

 indkomståret træder i stedet for, jf. skattestyrelseslovens  

 § 34, stk. 5.
6.	Hvis fristen i skattestyrelseslovens § 34, stk. 2, er  

 overskredet, kan der i henhold til skattestyrelseslovens § 35,  

 stk. 1, nr. 7, endvidere efter anmodning ske ekstraordinær  

 genoptagelse fra og med det indkomstår, der har været til  

 prøvelse.
Det vil i det pågældende tilfælde sige for  

 indfrielse af gæld foretaget i indkomståret 1993 eller senere  

 indkomstår, hvor genoptagelse ikke kan ske efter punkt 5.  

 Ekstraordinær genoptagelse kan dog kun ske, hvis den indebærer en  

 indkomstændring på mindst 5.000 kr. for det enkelte  

 indkomstår, jf. skattestyrelseslovens § 35, stk. 2.  

 Anmodning om ekstraordinær genoptagelse skal fremsættes under  

 iagttagelse af fristbestemmelsen i skattestyrelseslovens § 35,  

 stk. 3, det vil sige inden rimelig tid efter, at forholdet der begrunder  

 genoptagelse er kommet til kundskab.
Om forståelsen heraf henvises til  

 cirkulære nr. 116 af 1. juli 1999, punkt 4.3.
 7.	Anmodning om genoptagelse af skatteansættelserne efter punkt  

 5-6 skal indgives til den skatteansættende myndighed, jf.  

 skattestyrelseslovens § 35, stk. 4.
 8.	Cirkulæret vil blive indarbejdet i ligningsvejledningen for  

 1999, hvorfor det bortfalder den 1. marts 2000.
