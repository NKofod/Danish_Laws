Klage  

 over behandling af rygsmerter, tavshedspligt og aktindsigt Nævnet fandt ikke grundlag for at kritisere den  

 praktiserende læge, idet denne i sine kontakter med patienten havde foretaget  

 relevant behandling af både aktuelle og mere vedvarende helbredsproblemer,  

 specielt af et stort forbrug af smertestillende medicin.
 Nævnet fandt endvidere ikke grundlag for at kritisere  

 lægerne på medicinsk afdeling, idet nævnet vurderede, at der på baggrund af  

 patientens symptomer blev foretaget relevante, kliniske undersøgelser og  

 blodprøver ikke tydede på, at patienten havde en alvorlig lungebetændelse,  

 herunder fandt nævnet ikke grundlag for at kritisere, at lægerne undlod at  

 ordinere røntgenundersøgelse af patientens lunger.
Nævnet fandt derimod grundlag for at kritisere en  

 sygeplejerskes journalføring, idet nævnet er af den opfattelse, at  

 sygeplejerskers  

 pligt til journalføring omfatter pligt til at føre ordnede optegnelser om  

 patientens tilstand, pleje- og observationsbehov, således at de efterfølgende  

 sygeplejersker kan udføre en forsvarlig sygepleje.
Dokumentation af basale  

 værdier så som puls, blodtryk, respiration og bevidsthedstilstand samt en  

 kort  

 status vedrørende patientens almene tilstand havde efter nævnets opfattelse  

 været relevant, og den totale fravær af optegnelser vedrørende den svækkede  

 patient fandt nævnet ikke korrekt.
Nævnet fandt derudover, at den praktiserende læge ikke  

 havde overtrådt reglen om aktindsigt ved afslag på den afdøde patients  

 datters  

 anmodning om aktindsigt i hele journalen, idet det er nævnets opfattelse, at  

 lov om patienters ret stilling § 28, stk. 1 ikke er en  

 aktindsigtsbestemmelse,  

 men alene en bestemmelse, der giver sundhedspersoner ret til at videregive  

 visse helbredsoplysninger, som ellers ville være omfattet af  

 sundhedspersonens  

 tavshedspligt, om en patients død.
Disse helbredsoplysninger omfatter  

 oplysninger  

 om en afdød patients sygdomsforløb, dødsårsag og dødsmåde.
 Nævnet fandt således, at den praktiserende læge havde  

 overtrådt reglen om tavshedspligt i lov om patienters retsstilling § 28, stk.  

 1, idet han burde have overvejet om og i givet fald hvilke oplysninger han  

 kunne videregive, idet nævnet lagde vægt på, at det tydeligt af klagen  

 fremgik,  

 at den afdøde patients datter ønskede indsigt i alle oplysninger vedrørende  

 hendes mor.
