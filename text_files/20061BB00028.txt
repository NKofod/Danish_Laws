Fremsat den 7. november 2006 af Ole Sohn (SF), Pernille Vigsø Bagge (SF)  

 og Anne Baastrup (SF) Forslag til folketingsbeslutning om  

 bedre løn i ældreomsorgen Folketinget opfordrer regeringen til senest den 1. juni 2007 at  

 tilbyde kommuner, regioner og statslige institutioner en særskilt pulje på 1  

 mia.  

 kr., som iværksættes årligt pr. 1. april 2008 til brug for forhandlinger med  

 de  

 faglige overenskomstparter om bedre aflønning m.v. for lavtlønnede i bl.a.  

 ældreomsorgen.
Bemærkninger til forslaget En god offentlig service kræver også en professionel stolthed  

 og et engagement.
Det er svært at forene med de meget lave lønninger, der  

 betales til nogle grupper af offentligt ansatte.
Resultatet er  

 rekrutteringsvanskeligheder og i visse tilfælde også en uengageret indsats.  

 Det  

 kan igen give faget et dårligt ry, øge rekrutteringsproblemerne og skabe en  

 ond  

 cirkel.
Det er det, som man kan frygte så småt er ved at ske i  

 ældreomsorgen, hvor det er svært at få besat uddannelsespladser og hvor det i  

 dele af landet kniber med at finde uddannede hjemmehjælpere.
I mere end  

 halvdelen  

 af landets kommuner har man allerede problemer med at skaffe personale til  

 ældreplejen, og der er kun udsigt til, at  

 problemet vokser i de kommende år.
I 2015 kan vi ifølge Velfærdskommissionen  

 forvente at der vil være godt 25.000 flere ældre over 65 år med behov for  

 varig  

 hjælp.
Allerede i løbet af de kommende år vil det  

 blive endnu sværere at få tilstrækkeligt personale.
Det spår seks ud af ti  

 kommunaldirektører for de nye storkommuner i en undersøgelse, som Ugebrevet  

 A4  

 har fået lavet.
Tilsvarende viste en forespørgsel til de 14 AF-regioner,  

 ligeledes foretaget af Ugebrevet A4, at omsorgs- og sundhedssektoren om 5 år  

 uden sammenligning vil være det område, der vil få de største vanskeligheder  

 med at skaffe personale.
Danmark står ifølge Ole Pass, der er formand for  

 Foreningen af Socialchefer i Danmark, over for et meget alvorligt  

 velfærdsproblem.
Ole Pass udtaler: »Vi står foran et skrækscenario, hvis ikke  

 der bliver gjort noget radikalt.
Manglende hænder i ældreplejen er vores  

 største velfærdsproblem overhovedet.« (Urban den 30. oktober 2006).
Hvis ikke der hurtigt  

 bliver gjort noget for at forbedre rekruttering og fastholdelse af  

 medarbejdere  

 i plejesektoren, vil det kræve import af udenlandsk arbejdskraft for at dække  

 behovet.
Falck har allerede købt vikarbureauet ActiveCare, der leverer  

 vikarer  

 til sundhedssektoren, med det formål at formidle vikarer fra bl.a.
Polen og  

 Slovakiet for at afhjælpe personalemangelen i sundhedssektoren.
SF foreslår, at de offentlige arbejdsgivere op til de kommende  

 overenskomstforhandlinger får en ekstra sum penge til at løse dette og  

 lignende  

 problemer.
De skal ikke fordeles ligeligt til alle offentligt ansatte, men  

 skal  

 målrettes til lavtlønsgrupperne inden for omsorgs- og sundhedssektoren.
Andre  

 grupper skal have deres »normale« lønstigninger.
Det er altså ikke dem, der  

 skal betale for et løft til de lavtlønnede.
 SF forestiller sig, at finansministeren op til forhandlingerne  

 om kommunernes økonomi for 2008 på forhånd lover, at hvis staten, kommunerne  

 og  

 regionerne i forbindelse med overenskomstfornyelsen pr. 1. april 2008 indgår  

 særlige (ramme)aftaler inden for en samlet økonomisk ramme for den offentlige  

 sektor på 1 mia. kr. med de respektive overenskomstparter om bedre aflønning  

 m.v. for lavtlønnede, vil de ekstra penge indgå i finansloven og tilgå  

 kommuner  

 og regioner via højere bloktilskud eller lignende.
 Hvis en økonomisk ramme på 1 mia. kr. fordeles til de 10 pct.  

 lavest lønnede blandt de offentligt ansatte, kan det give et løft på ca.  

 1.000  

 kr. om måneden i gennemsnit for en fuldtidsansat.
 Forslaget  

 skal først have udgiftsvirkning fra 2008.
Skriftlig fremsættelse Ole Sohn  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om bedre løn i ældreomsorgen.
(Beslutningsforslag nr.
B 28).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
