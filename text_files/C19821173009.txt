Det forsorgsmæssige arbejde med kriminalforsorgens klientel tilrettelægges  

 ud fra princippet, at det forsorgsmæssige arbejde varetages af det  

 tjenestested, der aktuelt har klienten i tilsyn eller i anstalt.
Det enkelte  

 tjenestested er i arbejdet med den enkelte klient forpligtet til at  

 samarbejde med de tjenestesteder, hvor klienten har haft eller senere  

 formodes at få tilknytning.
 Hvor anstaltsopholdet er af længere varighed, inddrages den frie  

 kriminalforsorgs afdeling normalt kun i den del af arbejdet, der har relation  

 til tiden efter anstaltsopholdet.
 Det forsorgsmæssige arbejde varetages - hvor ikke andet er aftalt -  

 således:
 Anstaltens forsorgsafdeling.
 Den afdeling, i hvis område arresthuset ligger.
 Fra det storkøbenhavnske område:
 Den afdeling, i hvis område den pågældende sidst har været tilmeldt  

 folkeregistret eller senest haft bopæl.
 For andre indsatte:
 Forsorgsafdelingen i Københavns fængsler.
 Anstaltens forsorgsafdeling i samarbejde med den pågældende institutions  

 personale.
 Anstaltens forsorgsafdeling i samarbejde med  

 udstationerings-/frigangsstedets personale (i arresthusene i samarbejde med  

 arresthuspersonalet samt den afdeling af kriminalforsorgen i frihed, i hvis  

 område arresthuset er beliggende).
 I overensstemmelse med den samarbejdsforpligtelse, der er fastlagt ovenfor  

 i indledningen (pkt.1), forudsættes det, at de tjenestesteder, der aktuelt  

 har ansvaret for den indsatte, giver underretning til og samarbejder med de  

 tjenestesteder, der senere i forløbet skal overtage det forsorgsmæssige  

 arbejde med pågældende.
Forsorgspersonalet har ansvaret for, at det forsorgsmæssige arbejde  

 udføres i anstalterne og arresthusene.
Arbejdet udføres i samarbejde med det  

 øvrige personale ved de pågældende institutioner.
Det påhviler fængsels- eller arresthuspersonalet at gøre sig bekendt med  

 de evt. problemer af forsorgsmæssig art, den indsatte måtte have, med henblik  

 på at formidle den nødvendige kontakt til forsorgspersonalet.
En del  

 problemer vil kunne løses umiddelbart af den indsatte selv, evt. med bistand  

 fra fængsels- eller arresthuspersonalet, medens andre bør udføres af  

 forsorgspersonalet.
 For så vidt angår arresthusene forudsættes det, at en repræsentant fra  

 forsorgspersonalet jævnligt (mindst 1 gang om ugen) aflægger besøg i  

 arresthuset, og at der foregår en løbende gensidig udveksling af oplysninger  

 om den enkelte indsattes situation.
 For anstalter og arresthuse forudsættes det endvidere, at  

 forsorgspersonalet er det øvrige personale behjælpelig med konsultativ  

 bistand i forbindelse med løsning af opgaver, og at det i konkrete  

 situationer aftales, hvorledes opståede problemer løses, og hvem der i givet  

 fald påtager sig opgaven.
Henvendelser til socialforvaltning og lignende bør som udgangspunkt  

 formidles gennem forsorgspersonalet.
Andre ordninger kan fastsættes lokalt.
I tilfælde hvor en indsat har ophold i en pension, enten som afsoner eller  

 som anbragt i varetægtssurrogat, bør man være opmærksom på nøje at få aftalt  

 arbejdsfordelingen.
Udgangspunktet herfor vil være, at hvad der vedrører  

 selve institutionsopholdet, varetages af pensionen, det øvrige af anstaltens  

 eller afdelingens forsorgspersonale.
I medfør af § 1, stk. 2, i justitsministeriets bekendtgørelse af 12.  

 september 1978 om ophold i varetægtsfængsel skal kriminalforsorgen yde  

 bistand til at begrænse de erhvervsmæssige, sociale og personlige ulemper som  

 følge af varetægten.
Herudover bør der tilbydes bistand til løsning af andre  

 tilsvarende problemer.
 Af bestemmelsen i bekendtgørelsens § 25 fremgår det, at institutionens  

 personale, herunder det til arresthuset (Københavns fængsler) knyttede  

 afdelingspersonale, ved personlig samtale snarest efter indsættelsen skal  

 give varetægtsarrestanten mulighed for at redegøre for eventuelle problemer  

 af erhversmæssig, boligmæssig, økonomisk, familiemæssig og anden personlig  

 karakter med henblik på at søge disse løst.
Medmindre andet aftales mellem tjenestestederne beror forsorgsjournalen i  

 anstalten eller den afdeling, der varetager forsorgsarbejdet (arresthusene),  

 idet det forudsættes, at der som led i samarbejdet løbende udveksles  

 oplysninger af forsorgsmæssig betydning (f.eks. ved kopi af journalnotater  

 m.v.). Ved løsladelse uden tilsyn eller ved endt straf forbliver  

 forsorgsjournalen i den løsladende anstalt.
Ved tilsvarende løsladelse fra  

 arresthus forbliver forsorgsjournalen i afdelingen.
Ved indkaldelse eller overførsel til strafudståelse i anstalt sender  

 afdelingen relevante oplysninger til anstalten.
Anstalten underretter  

 afdelingen om indsættelsen og sender samtidig oplysninger om strafberegning  

 m.v. (stamrulleudskrift).
 Ved prøveløsladelse med tilsyn sendes forsorgsjournalen til den afdeling,  

 der skal føre tilsynet.
Kriminalforsorgens fastansatte forsorgsmedarbejdere har adgang til  

 ukontrolleret besøg og brevveksling med varetægtsarrestanter også i det  

 tidsrum, de pågældende måtte være helt eller delvis isoleret af hensyn til  

 varetægtsfængslingens øjemed.
Andre forsorgsmedarbejdere kan få en  

 tilsvarende adgang efter aftale med arrestinspektøren (inspektøren for  

 Københavns fængsler).
Politiet kan under ganske særlige omstændigheder begrænse kredsen af  

 personer, som har ukontrolleret kontakt med arrestanter, der er isolerede af  

 hensyn til varetægtsfængslingens øjemed.
Der tænkes herved særlig på sager om  

 overtrædelse af straffelovens kap. 12 eller 13 (om forbrydelse mod statens  

 selvstændighed og sikkerhed og mod statsforfatningen og de øverste  

 statsmyndigheder m.v.), samt sager, hvor det skønnes at være af helt  

 afgørende betydning, at kendskab til efterforskningen holdes inden for en  

 ganske snæver kreds af personer.
Afdelingernes fastansatte forsorgsmedarbejderes legitimationskort forsynes  

 med et særligt stempel til dokumentation af den i cirkulæret forudsatte  

 adgang til arresthusene.
Stemplet - et stort A i en cirkel, påtrykt i rødt -  

 administreres af afdelingslederen.
 Såfremt andre forsorgsmedarbejdere ønskes forsynet med en tilsvarende  

 adgang til arresthusene, indhenter afdelingslederen den fornødne godkendelse  

 fra arrestinspektøren (inspektøren for Københavns fængsler), hvorefter den  

 pågældende medarbejders legitimationskort stemples som ovenfor beskrevet.
 Fastansatte forsorgsmedarbejdere i anstalter, pensioner og andre  

 afdelinger, som undtagelsevis har behov for at komme i personlig kontakt med  

 varetægtsindsatte i arresthusene, kan få adgang, hvis deres legitimationskort  

 er forsynet med ovennævnte stempel, og der forlods er rettet henvendelse til  

 den stedlige afdelingsleder, der har det forsorgsmæssige ansvar for  

 pågældende.
 Legitimationen giver alene adgang til ukontrolleret besøg og brevveksling  

 med de indsatte.
 Eventuel videregående adgang til arresthuset, udlevering af nøgler og  

 lignende samt fornøden dokumentation (påtegning eller lignende) aftales med  

 arrestinspektøren (inspektøren for Københavns fængsler).
 Reglerne i dette cirkulære ændrer ikke de i øvrigt gældende bestemmelser  

 om kompetence og procedurespørgsmål m.v. mellem anstalter og afdelinger eller  

 interne kompetenceregler.
 Cirkulæret træder i kraft 1. januar 1983.
 Samtidig ophæves cirkulærskrivelse af 15. december 1978 angående  

 foreløbige retningslinjer for fordeling af forsorgsarbejdet vedrørende de  

 indsatte i kriminalforsorgens anstalter mellem anstalterne og  

 kriminalforsorgens afdelinger, og cirkulærskrivelse af 2. juni 1979 om  

 foreløbige retningslinjer for udførelse af forsorgsarbejdet vedrørende  

 varetægtsarrestanter og indsatte i arresthusene.
W.
Rentzmann fg.
