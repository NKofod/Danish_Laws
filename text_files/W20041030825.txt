Landsskatteretskendelse vedr. chokoladeafgift Klagen skyldes, at ToldSkat har anset  

 energiprodukter til sportsfolk for omfattet af chokoladeafgiftsloven.
Landsskatterettens  

 afgørelse Den påklagede afgørelse stadfæstes.
Sagens  

 oplysninger Selskabet importerer og sælger en lang  

 række produkter rettet mod sportsfolk og seriøse motionister.
Selskabet er  

 stiftet af A og B.
Selskabet ejes af stifterne og C ApS v/B og A.
 Selskabet er ikke registreret for afgift  

 af chokolade- og sukkervarer.
Selskabet importerer bl.a. 3 former for  

 energibarer, E Energy Bar, E Recovery Bar og E Protein Bar.
Disse produkter  

 forhandles i forskellige smagsvarianter og i 3 forskellige typer:  

 mælkechokoladeovertræk, yoghurtovertræk og uden overtræk.
Barer med chokoladeovertræk fremtræder  

 som en almindelig chokoladebar med fuldstændigt chokoladeovertræk.
De  

 indeholder bl.a. glukosesirup, havregryn, tørrede frugter, sprøde ris,  

 maltodextrin, honning og smagsstoffer.
Barer med yoghurtovertræk fremtræder som  

 en almindelige chokoladebar med fuldstændigt yoghurtovertræk.
De indeholder  

 bl.a. glukosesirup, havregryn, tørrede frugter, sprøde ris, maltodextrin,  

 honning og smagsstoffer.
Barer uden overtræk fremtræder som  

 frugtmasse i en brunlig nuance.
De indeholder bl.a. glukosesirup, havregryn,  

 tørrede abrikoser, sprøde ris, rosiner, maltodextrin, honning og  

 smagsstoffer.
De fleste barer har en størrelse på ca.  

 36-42 x 116 x 11 mm og en vægt på ca. 55 gram.
E Protein Bar har dog en  

 størrelse på 30 x 95 x 12 mm og en vægt på 35 gram.
Det fremgår af en  

 produkterklæring fra E Europe, at overtrækket udgør 20% af produkternes  

 indhold,  

 mens indholdet af frugt, nødder og kornprodukter udgør mellem 45,2% og 60,5%.
 De to typer barer med overtræk har været  

 forelagt D Instituttet, der foreslår dem henført til toldposition 1806.90, og  

 fastslår, at de fremtræder som chokoladevarer, der skal svares chokolade- og  

 sukkervareafgift af.
Selskabet distribuerer udelukkende  

 produkterne til sportsforretninger, motionscentre, helsekostforretninger og  

 tilsvarende.
Der sker ikke salg af produkterne i den almindelige  

 detailhandel.  

 Produkterne sælges også via selskabets hjemmeside.
Her sker der også salg til  

 private.
Produkterne sælges kun i hele æsker á 36 stk. fra hjemmesiden.
 Produkterne sælges for 14 kr. pr. stk.
ToldSkats  

 afgørelse ToldSkat har pålagt selskabet at afregne  

 chokoladeafgift af de importerede E energibarer med virkning fra den 1.  

 oktober  

 2002.
 De tre typer energibarer anses for  

 omfattet af chokoladeafgiftslovens § 1, stk. 1, nr. 1, subsidiært stk. 10.
De overtrukne barer er fuldstændigt  

 dækket med chokolade/yoghurt og fremstår som chokoladebarer af gængs type.  

 For  

 at produkterne kan være omfattet af undtagelsen for helseprodukter kræves  

 det,  

 at produkterne hovedsagligt består af frugt, nødder og kornprodukter, samt at  

 de er overtrukket af en blanding af mel og kartoffelstivelse, jf.  

 punktafgiftsvejledningens afs.
D.1.1.2. Dette er ikke tilfældet for de  

 pågældende produkter.
Klagerens  

 påstand og argumenter Selskabets repræsentant har principalt  

 nedlagt påstand om, at de importerede energibarer ikke er omfattet af  

 chokoladeafgiftslovens anvendelsesområde.
 Der er subsidiært nedlagt påstand om, at  

 de importerede produkter er omfattet af dækningsafgiften i  

 chokoladeafgiftslovens § 22.
Det er til støtte for den principale  

 påstand anført, at produkterne ikke henvender sig til et publikum som  

 almindeligvis køber chokoladevarer.
Produkterne henvender sig derimod til  

 sportsfolk og seriøse motionister, som har behov for en hurtig restitution  

 efter træning, og som i det hele taget ønsker at leve sundt.
 Produkterne markedsføres på selskabets  

 hjemmeside under følgende tekst:
Brug E energibar som et sundt mellemmåltid,  

 eller som den sunde erstatning for chokolade og fedtholdige snacks.
E  

 energibar  

 holder energiniveauet oppe og er det perfekte brændstof før, under og efter  

 træning for hurtig restitution. Lignende tekster anvendes i brochurer og  

 andet markedsføringsmateriale, og selskabet lægger stor vægt på at  

 differentiere produkterne fra de almindelige chokoladevarer.
Produkterne har  

 et  

 højt indhold af kulhydrater og et yderst begrænset indhold af fedt.  

 Almindelige  

 chokoladebarer indeholder 57% kulhydrater mod E Energy Bar´s 70%. De  

 almindelige chokoladebarer indeholder 29% fedt mod E Energy Bar´s 9%.  

 Herudover  

 indeholder E-produkterne  afhængigt af variant  en mængde  

 kostfibre, som ikke  

 findes i almindelige chokoladeprodukter.
Produkterne indeholder også en stor  

 mængde naturlige vitaminer og mineraler.
Distributionen af produkterne sker kun  

 til sportsforretninger, motionscentre, helsekostforretninger og tilsvarende,  

 mens der ikke sker salg af produkterne i den almindelige detailhandel.  

 Selskabet sælger også produkterne via selskabets hjemmeside, og dermed kan  

 private godt købe produkterne.
Disse sælges imidlertid kun i pakker á 36  

 stk.,  

 hvilket klart adskiller dem fra almindelige chokoladevarer.
Det må siges at  

 være et brud på det almindelige forbrugsmønster, når en forbruger, som  

 efterspørger en chokoladevare til almindeligt forbrug, er tvunget til at købe  

 store mængder ad gangen eller henvende sig i en sportsforretning eller et  

 helseinstitut.
Prisen på 14 kr. pr. stk. inkl. moms gør  

 produktet dobbelt så dyrt som en almindelig chokoladebar, og dermed er  

 produkterne kun attraktive for forbrugere, som er villige til at betale  

 ekstra  

 for de gavnlige virkninger af produkterne.
Barernes størrelse svarer til den  

 mængde nyttige ingredienser, som en forbruger føler at have behov for efter  

 hård træning.
Landsskatterettens  

 bemærkninger og begrundelse Det fremgår af chokoladeafgiftslovens §  

 1, stk. 1, nr. 1, at der skal betales afgift af følgende varer: Chokolade og  

 chokoladevarer, kakaomasse, kakaopulver, kakaosmør og kakaopræparater af  

 enhver  

 art.
 Det fremgår endvidere af lovens § 1,  

 stk. 1, nr. 10, at der skal betales afgift af andre varer, der efter en  

 samlet  

 bedømmelse af deres beskaffenhed og anvendelse samt den måde hvorpå de  

 markedsføres, kan betragtes som efterligninger af eller erstatningsvarer for  

 de  

 varer, der er nævnt under nr. 1-8.
 Det fremgår af chokoladeafgiftslovens §  

 22, at der skal betales dækningsafgift af varer under toldtariffens pos.  

 1806,  

 1901, 1904, 1905, 2008, 2105, 2106 og 2202, der ikke i sig selv er  

 afgiftspligtige efter kapitel 1 eller 2, men som indeholder afgiftspligtige  

 bestanddele.
 For så vidt angår de chokoladeovertrukne  

 energibarer finder Landsskatteretten efter en samlet vurdering af  

 produkternes  

 karakter, at disse må anses for omfattet af chokoladeafgiftslovens § 1, stk.  

 1,  

 nr. 1. Der er herved lagt vægt på, at barerne er overtrukket med chokolade,  

 som  

 efter det oplyste udgør 20% af varens indhold, samt barernes form og  

 størrelse.  

 Det forhold, at produkterne alene sælges via motions- og helsecentre kan ikke  

 tillægges afgørende betydning.
For så vidt angår de yoghurtovertrukne  

 og de uovertrukne energibarer finder Landsskatteretten, at disse må anses for  

 omfattet af chokoladeafgiftslovens § 1, stk. 1, nr. 10. Der er herved lagt  

 vægt  

 på barernes form og størrelse, og at disse netop markedsføres som et sundt  

 alternativ til bl.a. chokoladebarer.
Henset til produkternes høje indhold af  

 sukker m.v. kan produkterne ikke anses for at være egentlige helseprodukter.
 Der skal bemærkes, at der ikke ses at  

 være grundlag for, ved vurderingen af afgiftspligten, at tillægge det vægt om  

 en vare evt. måtte være sundere end andre tilsvarende produkter.
 Da de pågældende produkter anses for  

 omfattet af chokoladeafgiftslovens kapitel 1 kan repræsentantens subsidiære  

 påstand ikke tages til følge, jf. chokoladeafgiftslovens § 22.
 Den påklagede afgørelse stadfæstes  

 derfor.
