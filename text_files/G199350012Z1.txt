Formålet med registeret er at danne grundlag for instituttets klinisk genetiske undersøgelser, herunder registrering af udførte prøver og videregivelse af svar til læger og sygehuse.
De klinisk genetiske undersøgelser omfatter prænatale og postnatale kromosomundersøgelser, DNA-undersøgelser samt genetisk rådgivning.
Endvidere skal registeret benyttes til indgåelse af patientaftaler, udskrivning af fakturaer samt statistiske formål.
Personkreds: Registeret må kun indeholde oplysninger om de personer, som indgår i de klinisk genetiske undersøgelser, som foretages på Institut for Human Genetik.
 Ikrafttrædelsesdato: 22/02/1993.
