Bekendtgørelse af ILO-konvention nr.  

 138 af 26. juni 1973 om mindstealder for adgang til beskæftigelse I henhold til kgl. resolution af 22. august 1997 har  

 Danmark ratificeret den på den 58. samling i Den Internationale  

 Arbejdsorganisation i Genève vedtagne konvention nr. 138 af 26. juni  

 1973 om mindstealder for adgang til beskæftigelse.
 Konventionen har følgende ordlyd:
Oversættelse KONVENTION NR. 138 OM MINDSTEALDER FOR ADGANG TIL  

 BESKÆFTIGELSE Den Internationale Arbejdsorganisations generalkonference,  

 der er blevet sammenkaldt i Genève af Det Internationale  

 Arbejdsbureaus Styrelsesråd, og som er trådt sammen til sin 58.  

 samling den 6. juni 1973, og som har besluttet at vedtage visse forslag med hensyn til  

 mindstealder for adgang til beskæftigelse, hvilket er punkt 4 på  

 samlingsdagsorden, og som noterer sig bestemmelserne i konventionen om  

 mindstealder for beskæftigelse i industrien (1919), konventionen om  

 mindstealder for beskæftigelse til søs (1920), konventionen om  

 mindstealder for beskæftigelse i landbruget (1921), konventionen om  

 mindstealder for beskæftigelse som kullemper eller fyrbøder  

 (1921), konventionen om mindstealder for beskæftigelse i  

 ikke-industrielle erhverv (1932), konventionen om mindstealder for  

 beskæftigelse til søs (revideret 1936), konventionen om  

 mindstealder for beskæftigelse i industrien (revideret 1937),  

 konventionen om mindstealder for beskæftigelse i ikke-industrielle  

 erhverv (revideret 1937), konventionen om mindstealder for  

 beskæftigelse på fiskefartøje (1959) og konventionen om  

 mindstealder for beskæftigelse ved underjordisk arbejde i miner (1965),  

 og som finder, at tiden er inde til at indføre et  

 generelt instrument vedrørende dette spørgsmål, som  

 efterhånden kunne erstatte de eksisterende regler, der gælder for  

 begrænsede dele af erhvervslivet, med henblik på en  

 fuldstændig afskaffelse af børnearbejde, og som har besluttet, at disse forslag skal tage form af en  

 international konvention, vedtager i dag den 26. juni 1973 følgende  

 konvention, der betegnes konventionen om mindste-alder af 1973:
Artikel 1 Enhver medlemsstat, for hvilken denne konvention er  

 gældende, forpligter sig til at føre en national politik, der  

 tager sigte på at sikre en effektiv afskaffelse af børnearbejde  

 og på gradvis at hæve mindstealderen for adgang til  

 beskæftigelse eller arbejde til et niveau, der er i overensstemmelse  

 med unge menneskers fulde fysiske og åndelige udvikling.
Artikel 2 1. Enhver medlemsstat, som ratificerer denne  

 konvention, skal i en erklæring, der er knyttet til dens ratifikation,  

 anføre en mindstealder for adgang til beskæftigelse eller  

 arbejde inden for dens område og ved de transportmidler, der er  

 indregistreret på dens område; ingen, der er under denne alder,  

 må beskæftiges ved eller arbejde i noget erhverv, jf. dog  

 artiklerne 4-8.
 2. Enhver medlemsstat, som har ratificeret denne  

 konvention, kan senere ved afgivelse af yderligere erklæringer meddele  

 Det Internationale Arbejdsbureaus generaldirektør, at den  

 fastsætter en mindstealder, der er højere end den tidligere  

 angivne.
 3. Den i medfør af stk. 1 angivne  

 mindstealder må ikke være lavere end alderen for  

 undervisningspligten og under alle omstændigheder ikke under 15  

 år.
 4. Uanset bestemmelserne i stk. 3, kan en  

 medlemsstat, hvis økonomi og uddannelsesfaciliteter er  

 utilstrækkeligt udviklet, efter forhandling med de berørte  

 arbejdsgiver- og arbejdstagerorganisationer, hvor sådanne findes, i en  

 overgangsperiode angive en mindstealder på 14 år.
5. Enhver medlemsstat, som i medfør af  

 stk. 4 har angivet en mindstealder på 14 år, skal i sine  

 rapporter om gennemførelsen af denne konvention i henhold til artikel  

 22 i Den Internationale Arbejdsorganisations statut tilkendegive, ( (b)	at den giver afkald på sin ret til at gøre brug af de  

 pågældende bestemmelser fra et nærmere anført  

 tidspunkt.
Artikel 3 1. Mindstealderen for adgang til enhver art af  

 beskæftigelse eller arbejde, som efter sin karakter eller de forhold,  

 hvorunder det udføres, må anses for at udgøre en risiko  

 for unge menneskers sundhed, sikkerhed eller moral, skal mindst være 18  

 år.
 2. Det skal ved national lovgivning eller  

 administrative forskrifter eller af den kompetente myn-dighed efter  

 forhandling med de pågældende arbejdsgiver- og  

 arbejdtagerorganisationer, hvor sådanne findes, fastsættes,  

 hvilke typer beskæftigelse eller arbejde der er omfattet af  

 stk. 1.
 3. Uanset bestemmelserne i stk. 1, kan det ved  

 national lovgivning eller administrative forskrifter eller af den kompetente  

 myndighed efter forhandling med de pågældende arbejdsgiver- og  

 arbejdstagerorganisationer, hvor sådanne findes, tillades, at unge, der  

 er fyldt 16 år, får adgang til beskæftigelse eller arbejde,  

 under forudsætning af, at de unges sundhed, sikkerhed og moral  

 beskyttes fuldtud, og at de unge har fået en tilstrækkelig  

 specifik instruktion eller faglig uddannelse inden for det  

 pågældende arbejdsområde.
Artikel 4 1. Den kompetente myndighed kan i fornødent  

 omfang, efter forhandling med de pågældende arbejdsgiver- og  

 arbejdstagerorganisationer, hvor sådanne findes, undtage  

 begrænsede kategorier af beskæftigelse eller arbejde fra denne  

 konventions anvendelsesområde, såfremt en sådan anvendelse  

 ville skabe særlige og væsentlige problemer.
 2. Enhver medlemsstat, som ratificerer denne  

 konvention, skal i sin første rapport om konven-tionens  

 gennemførelse, der aflægges i henhold til artikel 22 i Den  

 Internationale Arbejdsorgani-sations statut, anføre de kategorier, som  

 måtte være blevet undtaget i henhold til stk. 1, samt  

 begrundelsen herfor, og skal i senere rapporter beskrive status med hensyn  

 til lov og praksis for de undtagne kategorier med oplysning om, i hvilket  

 omfang konventionen er bragt i anvendelse eller foreslås bragt i  

 anvendelse i relation til disse kategorier.
 3. Beskæftigelse eller arbejde, der er  

 omfattet af artikel 3 i denne konvention, kan ikke undtages fra konventionens  

 anvendelsesområde i medfør af denne artikel.
Artikel 5 1. En medlemsstat, hvis økonomi og  

 administrationsapparat er utilstrækkeligt udviklet, kan, efter  

 forhandling med de pågældende arbejdsgiver- og  

 arbejdstagerorganisationer, hvor sådanne findes, i en overgangsperiode  

 begrænse denne konventions anvendelsesområde.
 2. Enhver medlemsstat, som gør brug af  

 bestemmelsen i stk. 1, skal i en erklæring, der er knyttet til  

 dens ratifikation, angive, på hvilke erhvervsområder eller typer  

 af virksomheder den vil anvende konventionens bestemmelser.
 3. Konventionens bestemmelser skal som minimum  

 finde anvendelse på følgende erhvervsom-råder: minedrift  

 og stenbrydning, industri, bygge- og anlægsarbejder, elektricitet, gas  

 og vand, sanitetsbranchen, transport, lager- og pakhusarbejde og  

 kommunikationsvirksomhed samt plantager og andre landbrugsvirksomheder, der  

 hovedsageligt drives kommercielt, bortset fra familieforetagender og mindre  

 brug, der producerer til lokalt forbrug, og som ikke normalt  

 beskæftiger fremmed arbejdskraft.
4. Enhver medlemsstat, som i henhold til denne  

 artikel har begrænset område for konventionens  

 anvendelse, (a)	skal i sine rapporter i henhold til artikel 22 i Den Internationale  

 Arbejdsorganisations statut anføre den almindelige situation med  

 hensyn til børn og unges beskæftigelse eller arbejde inden for  

 de erhvervsgrene, der er undtaget fra konventionens anvendelsesområde,  

 samt ethvert fremskridt, der måtte være sket med hensyn til en  

 udvidet anvendelse af konventionens bestemmelser; (b)	kan på ethvert tidspunkt udvide området for  

 konventionens anvendelsesområde gennem afgivelse af en erklæring  

 til Det Internationale Arbejdsbureaus generaldirektør.
Artikel 6 Denne konvention finder ikke anvendelse på arbejde,  

 der udføres af børn og unge i skoler for almen, faglig eller  

 teknisk uddannelse eller i andre uddannelsesinstitutioner, eller på  

 arbejde, der udføres af personer, der er fyldt 14 år, i  

 virksomheder, hvor dette arbejde udføres under iagttagelse af de  

 betingelser, der er foreskrevet af den kompetente myndighed efter forhandling  

 med de pågældende arbejdsgiver- og arbejdstagerorganisationer,  

 hvor sådanne findes, og som er en integreret del af (a)	et uddannelseskursus, som en skole eller en uddannelsesinstitution  

 er hovedansvarlig for; (b)	et uddannelsesprogram, der helt eller delvist gennemføres i  

 en virksomhed, og som er godkendt af den kompetente myndighed; eller (c)	et erhvervsvejledningsprogram, der tager sigte på at lette  

 valget af beskæftigelse eller uddannelse.
Artikel 7 1. Det kan ved national lovgivning eller  

 administrative forskrifter tillades, at unge mennesker i alderen 13 til 15  

 år beskæftiges ved lettere arbejde, som (a)	ikke kan antages at være til skade for deres sundhed eller  

 udvikling; og (b)	som ikke er af en sådan art, at det kan gå ud over  

 deres skolegang, deres deltagelse i er-hvervsvejlednings- eller  

 uddannelsesprogrammer, der er godkendt af den kompetente myndighed, eller  

 deres mulighed for at få udbytte af den undervisning, de  

 modtager.
 2. Det kan ligeledes ved national lovgivning eller  

 administrative forskrifter tillades, at unge, der er fyldt 15 år, men  

 endnu er omfattet af undervisningspligten, beskæftiges ved arbejde, der  

 opfylder de krav, der er angivet i denne artikels stk. 1, (a) og  

 (b).
 3. Den kompetente myndighed skal afgøre,  

 på hvilke områder beskæftigelse eller arbejde kan tillades  

 i henhold til denne artikels stk. 1 og 2, og skal fastsætte  

 arbejdstiden og andre arbejdsvilkår for udførelsen af  

 sådan beskæftigelse eller arbejde.
 4. Uanset bestemmelserne i denne artikels  

 stk. 1 og 2, kan en medlemsstat, der har gjort brug af bestemmelserne i  

 artikel 2, stk. 4, i stedet for aldersgrænserne 13 og 15 år  

 i stk. 1 fastsætte aldersgrænsen til 12 og 14 år og i  

 stedet for aldersgrænsen 15 år i stk. 2 fastsættes  

 aldersgrænsen til 14 år, så længe den gør brug  

 af disse bestemmelser.
Artikel 8 1. Efter høring af de pågældende  

 arbejdsgiver- og arbejdstagerorganisationer, hvor sådanne findes, kan  

 den kompetente myndighed i hvert enkelt tilfælde dispensere fra det i  

 artikel 2 i denne konvention fastsatte forbud mod beskæftigelse eller  

 arbejde, fx med henblik på deltagelse i kunstneriske  

 forestillinger.
 2. Sådanne dispensationer skal begrænse  

 arbejdstidens længde og nærmere fastsætte  

 arbejdsvilkårene for beskæftigelsen.
Artikel 9 1. Den kompetente myndighed skal træffe alle  

 fornødne foranstaltninger, herunder fastsættelse af passende  

 sanktioner, for at sikre en effektiv overholdelse af bestemmelserne i denne  

 konvention.
 2. Det skal ved national lovgivning eller  

 administrative forskrifter eller af den kompetente myndighed bestemmes, hvem  

 der har ansvaret for overholdelse af de bestemmelser, der sætter  

 konventionen i kraft.
 3. Det skal ved national lovgivning eller  

 administrative forskrifter eller af den kompetente myndighed bestemmes,  

 hvilke registre eller anden dokumentation der skal føres og stilles  

 til rådighed af arbejdsgiveren; sådanne registre eller  

 dokumentation skal indeholde navn og alder eller fødselsdato, om  

 muligt behørigt attesteret, på de personer under 18 år,  

 som han beskæftiger eller som arbejder for ham.
Artikel 10 1. Denne konvention reviderer på de  

 vilkår, der fastsættes i denne artikel, konventionen om  

 mindstealder for beskæftigelse i industrien (1919), konventionen om  

 mindstealder for beskæftigelse til søs (1920), konventionen om  

 mindstealder for beskæftigelse i landbruget (1921), konventionen om  

 mindstealder for beskæftigelse som kullemper eller fyrbøder  

 (1921), konventionen om mindstealder for beskæftigelse i  

 ikke-industrielle erhverv (1932), konventionen om mindstealder for  

 beskæftigelse til søs (revideret 1936), konventionen om  

 mindstealder for beskæftigelse i industrien (revideret 1937),  

 konventionen om mindstealder for beskæftigelse i ikke-industrielle  

 erhverv (revideret 1937), konventionen om mindstealder for  

 beskæftigelse på fiskefartøjer (1959) og konventionen om  

 mindstealder for beskæftigelse ved underjordisk arbejde i miner  

 (1965).
 2. Denne konventions ikrafttræden  

 afskærer ikke fra yderligere ratifikation af konventionen om  

 mindstealder for beskæftigelse til søs (revideret 1936),  

 konventionen om mindstealder for beskæftigelse i industrien (revideret  

 1937), konventionen om mindstealder for beskæftigelse i  

 ikke-industrielle erhverv (revideret 1937), konventionen om mindstealder for  

 beskæftigelse på fiskefartøjer (1959) eller konventionen  

 om mindstealder for beskæftigelse ved underjordisk arbejde i miner  

 (1965).
 3. Konventionen om mindstealder for  

 beskæftigelse i industrien (1919), konventionen om mindstealder for  

 beskæftigelse til søs (1920), konventionen om mindstealder for  

 beskæftigelse i landbruget (1921) og konventionen om mindstealder for  

 beskæftigelse som kullemper eller fyrbøder skal være  

 lukket for yderligere ratifikation, når alle de medlemsstater, der har  

 ratificeret dem, går med til en sådan lukning enten ved at  

 ratificere denne konvention eller ved at afgive en erklæring herom til  

 Det Internationale Arbejdsbureaus generaldirektør.
4. Fra denne konventions ikrafttræden at  

 regne (a)	medfører den omstændighed, at en medlemsstat, som har  

 ratificeret konventionen om mindstealder for beskæftigelse i industrien  

 (revideret 1937), accepterer denne konventions forpligtelser og i henhold til  

 dens artikel 2 fastsætter en mindstealder på ikke under 15  

 år, ipso jure øjeblikkelig opsigelse af førstnævnte  

 konvention; (b)	medfører den omstændighed, at en medlemsstat, som har  

 ratificeret konventionen om mindstealder for beskæftigelse i  

 ikke-industrielle erhverv (1932), accepterer denne konventions forpligtelser,  

 for så vidt angår ikke-industrielt arbejde, således som det  

 er defineret i førstnævnte konvention, ipso jure  

 øjeblikkelig opsigelse af konventionen af 1932; (c)	medfører den omstændighed, at en medlemsstat, som har  

 ratificeret konventionen om mindstealder for beskæftigelse i  

 ikke-industrielle erhverv (revideret 1937), accepterer nærværende  

 konventions forpligtelser, for så vidt angår ikke-industrielt  

 arbejde, således som det er defineret i førstnævnte  

 konvention, og i henhold til denne konventions artikel 2 fastsætter en  

 mindstealder af ikke under 15 år, ipso jure øjeblikkelig  

 opsigelse af konventionen af 1937; (d)	medfører den omstændighed, at en medlemsstat, som har  

 ratificeret konventionen om mindstealder for beskæftigelse til  

 søs (revideret 1936), accepterer denne konventions forpligtelser, for  

 så vidt angår beskæftigelse til søs, og enten i  

 henhold til dens artikel 2 fastsætter en mindstealder af ikke under 15  

 år eller tilkendegiver, at dens artikel 3 finder anvendelse på  

 beskæftigelse til søs, ipso jure øjeblikkelig opsigelse  

 af konventionen af 1936; (e)	medfører den omstændighed, at en medlemsstat, som har  

 ratificeret konventionen om mindstealder for beskæftigelse på  

 fiskefartøjer (1959), accepterer nærværende konventions  

 forpligtelser, for så vidt angår saltvandsfiskeri, og enten i  

 henhold til dens artikel 2 fastsætter en mindstealder af ikke under 15  

 år eller tilkendegiver, at dens artikel 3 finder anvendelse på  

 saltvandsfiskeri, ipso jure øjeblikkelig opsigelse af konventionen af  

 1959; (f)	medfører den omstændighed, at en medlemsstat, som har  

 ratificeret konventionen om mindstealder for beskæftigelse ved  

 underjordisk arbejde i miner (1965), accepterer nærværende  

 konventions forpligtelser og enten i henhold til dens artikel 2  

 fastsætter en mindstealder, der ikke er lavere end den alder, der er  

 angivet i henhold til førstnævnte konvention eller  

 tilkendegiver, at en sådan alder i henhold til nærværende  

 konventions artikel 3 gælder for beskæftigelse ved underjordisk  

 arbejde i miner, ipso jure øjeblikkelig opsigelse af konventionen af  

 1965, såfremt og når denne konvention træder i  

 kraft.
5. Fra denne konventions ikrafttræden at  

 regne (a)	medfører accept af dens forpligtelser opsigelse af  

 konventionen om mindstealder for beskæftigelse i industrien (1919) i  

 henhold til dennes artikel 12; (b)	medfører accept af dens forpligtelser, for så vidt  

 angår landbruget, opsigelse af konventionen om mindstealder for  

 beskæftigelse i landbruget (1921) i henhold til dennes artikel 9; (c)	medfører accept af dens forpligtelser, for så vidt  

 angår beskæftigelse til søs, opsigelse af konventionen om  

 mindstealder for beskæftigelse til søs (1920) i henhold til  

 dennes artikel 10 og af konventionen om mindstealder for beskæftigelse  

 som kullemper eller fyrbøder (1921) i henhold til dennes artikel 12,  

 såfremt og når denne konvention træder i kraft.
Artikel 11 De officielle ratifikationer af denne konvention skal  

 sendes til Det Internationale Arbejdsbureaus generaldirektør til  

 indregistrering.
Artikel 12 1. Denne konvention er kun bindende for de  

 medlemmer af Den Internationale Arbejdsorganisation, hvis ratifikationer er  

 blevet indregistreret hos generaldirektøren.
 2. Den træder i kraft 1 år efter den  

 dato, da to medlemsstaters ratifikation er blevet indregistreret hos  

 generaldirektøren.
 3. Derefter træder konventionen i kraft for  

 enhver medlemsstat 1 år efter, at dens ratifikation er blevet  

 indregistreret.
Artikel 13 1. En medlemsstat, som har ratificeret denne  

 konvention, kan opsige den efter 10 års forløb fra datoen for  

 konventionens første ikrafttræden ved afgivelse af en  

 erklæring, der sendes til Det Internationale Arbejdsbureaus  

 generaldirektør til indregistrering.
Opsigelsen får først  

 virkning 1 år efter datoen for indregistreringen.
 2. Enhver medlemsstat, som har ratificeret denne  

 konvention, og som ikke inden 1 år efter udløbet af den i  

 stk. 1 omhandlede 10-års periode gør brug af den i denne  

 artikel hjemlede opsigelsesret, er bundet i yderligere 10 år og kan  

 derefter opsige konventionen ved udløbet af hver 10-års periode  

 på de i denne artikel fastsatte betingelser.
Artikel 14 1. Det Internationale Arbejdsbureaus  

 generaldirektør skal underrette alle medlemmer af Den Internationale  

 Arbejdsorganisation om indregistreringen af de ratifikationer og opsigelser,  

 han modtager fra organisationens medlemmer.
 2. Samtidig med at generaldirektøren  

 underretter organisationens medlemmer om indregistreringen af ratifikation  

 nr. 2, skal han gøre dem opmærksom på konventionens  

 ikrafttrædelsesdato.
Artikel 15 Det Internationale Arbejdsbureaus generaldirektør  

 skal i medfør af artikel 102 i De Forenede Nationers pagt sende  

 udførlige oplysninger om de ratifikationer og opsigelser, han har  

 indregistreret i henhold til bestemmelserne i de foranstående artikler,  

 til De Forenede Nationers generalsekretær til indregistrering.
Artikel 16 Når Det Internationale Arbejdsbureaus  

 Styrelsesråd måtte anse det for nødvendigt, skal det  

 forelægge generalkonferencen en rapport om gennemførelsen af  

 denne konvention samt overveje ønskeligheden af at sætte  

 spørgsmålet om en hel eller delvis revision af den på  

 konferencens dagsorden.
Artikel 17 1. Dersom konferencen vedtager en ny konvention,  

 der helt eller delvis ændrer denne konvention, skal, medmindre andet  

 måtte være bestemt i den nye konvention:
(a)	en medlemsstats ratifikation af den nye, ændrede konvention  

 ipso jure medføre øjeblikkelig opsigelse af denne konvention,  

 uanset bestemmelserne i artikel 13, såfremt og så snart den nye,  

 ændrede konvention træder i kraft; (b)	denne konvention ikke længere kunne ratificeres af  

 medlemsstaterne fra den dato at regne, da den nye, ændrede konvention  

 træder i kraft.
 2. Denne konvention skal under alle  

 omstændigheder forblive i kraft i den foreliggende form og med det  

 foreliggende indhold for de medlemsstater, som har ratificeret den, men som  

 ikke har ratificeret den reviderede konvention.
Artikel 18 De engelske og franske versioner af denne konventionstekst  

 er lige autentiske.
 Ovenstående er konventionens autentiske tekst,  

 behørigt vedtaget af Den Internationale Arbejdsorganisations  

 generalkonference under dens 58. møde, der blev afholdt i  

 Genève og erklæret afsluttet den 27. juni 1973.
 TIL BEKRÆFTELSER HERAF har vi påført  

 vore underskrifter i dag den syvogtyvende juni 1973.
 Danmarks ratifikationsinstrument blev deponeret den 13.  

 november 1997 og konventionen trådte i kraft for Danmark den 13.  

 november 1998. Ratifikationen omfatter ikke Færøerne og  

 Grønland.
 Danmark har afgivet erklæring i henhold til artikel  

 2 om, at mindstealderen er 15 år.
 Ved ratifikationen har Danmark opsagt ILO-konventionerne  

 nr. 58 og 112, jf. artikel 10, stk. 4 (begge konventioner er  

 bekendtgjort i Lovtidende C under henholdsvis nr. 73 af 19. november 1956 og  

 nr. 63 af 23. november 1962). ILO-konventionerne 5, 7 og 15 (bekendtgjort i  

 Lovtidende A under henholdsvis nr. 232 af 19. maj 1923 og nr. 199 og 200 af  

 8. juli 1924) opsiges ved ikrafttrædelse af ILO-konventionen nr.  

 138.
Foruden Danmark har følgende lande ratificeret  

 konventionen.
Den erklærede mindstealder i henhold til artikel 2 er  

 anført i parentes:
 Algeriet (16), Antigua og Bermuda ( 16), Argentina (14),  

 Azerbajdjan (16), Belarus (16), Belgien (15), Bolivia (14), Bosnien  

 Hercegovina (15), Botswana (14), Bulgarien (16), Costa Rica (15), Cuba (15),  

 Cypern (15), Dominica (15), El Salvador (14), Finland (15), Frankrig (16),  

 Georgien (15), Grækenland (15), Guatemala (14), Guyana (15), Honduras  

 (14), Irak (15), Irland (15), Israel (15), Italien (15), Jordan (16),  

 Jugoslavien i 1983 (15), Kenya (16), Kirgizistan (16), Kroatien (15), Libyen  

 (15), Luxembourg (15), Den tidligere jugoslaviske Republik Makedonien (15),  

 Malaysia (15), Malta (16), Mauritius (15), Nederlandene (15), Nepal (14),  

 Nicaragua (14), Niger (14), Norge (15), Polen (15), Rumænien (16),  

 Rusland (16), Rwanda (14), San Marino (16), Den slovakiske Republik (15),  

 Slovenien (15), Spanien (15), Sverige (15), Tadjikistan (16), Togo (14),  

 Tunesien (16) Tyskland (15), Ukraine (16),Uruguay (15), Venezuela (14),  

 Zambia (15), Ækvatorial Guinea (14).
 Andre landes senere ratifikation af konventionen  

 fremgår af ILO s liste, der udgives årligt pr. 31. december.  

 Oplysningerne fra listen kan indhentes bl.a. fra Arbejdsministeriet eller  

 Udenrigsministeriet, der begge også vil kunne undersøge  

 tiltrædelser i det løbende år.
