I medfør af § 4 i lov om administration af Det europæiske økonomiske Fællesskabs forordninger om markedsordninger for landbrugsvarer m.v., jf. lovbekendtgørelse nr. 731 af 13. november 1987 og i medfør af lov om forhandling, udførsel og indførsel af æg og ægprodukter m.m, jf. lovbekendtgørelse nr. 833 af 15. december 1987, fastsættes efter indstilling fra det i § 2 i lovbekendtgørelse nr. 731 nævnte udvalg:
 § 1.  For hvert stk. fjerkræ, der slagtes på et  

 autoriseret fjerkræslagteri, og som ved offentlig kontrol ubetinget godkendes  

 til menneskeføde, skal der erlægges en afgift.
 Stk. 2.  Afgiften udgør 4,0 øre pr. kg fjerkræ i  

 opskåret (grydeklar) stand.
 § 2.  Ethvert pakkeri, der er autoriseret til  

 kvalitetssortering af æg, skal erlægge en afgift af den til  

 autorisationshaveren indgåede mængde æg.
 Stk. 2.  Den i stk. 1 anførte afgift udgør 2 øre pr. kg  

 indgåede æg, dog mindst 50 kr. pr. måned.
 § 3.  Alle registrerede rugerier skal erlægge en  

 afgift for anvendte kyllinger, ællinger, kalkunkyllinger og gæslinger.
 Stk. 2.  De i stk. 1 nævnte afgifter udgør følgende  

 beløb:
 § 4.  De i §§ 1-3 nævnte afgifter indgår i  

 Fjerkræafgiftsfonden, der administreres af Det Danske Fjerkræråd, Vester  

 Farimagsgade 1, 1606 København V.
Stk. 2.  De autoriserede slagterier skal inden den 15. i  

 hver måned, (afgiftsperioden), tilsende Fjerkræafgiftesfonden en indberetning  

 om virksomhedens samlede slagtninger og/eller salg af fjerkræ i den  

 forudgående måned og samtidig til Fjerkræafgiftsfondens postgirokonto 2 33 04  

 58 indbetale den heraf skyldige afgift.
Slagterierne skal endvidere ved hvert  

 regnskabsårs afslutning i nævnte afgiftsfond indsende en af slagteriets  

 revisor bekræftet indberetning om virksomhedens samlede slagtninger og/eller  

 salg af fjerkræ det forløbne regnskabsår.
Stk. 3.  De autoriserede pakkerier og registrerede  

 rugerier skal til Veterinærdirektoratet, Rolighedsvej 25, 1958 Frederiksberg  

 C indsende en opgørelse over henholdsvis indvejede æg og anvendte kyllinger  

 m.v.
De nærmere retningslinier herfor fastsættes af Veterinærdirektoratet,  

 hvortil også indbetales de skyldige beløb.
Indbetalingen sker månedsvis med  

 en indbetalingsfrist på 1 måned, hvorefter Veterinærdirektoratet overfører  

 beløbet til Fjerkræafgiftsfondens postgirokonto 2 33 04 58.
 § 5.  En del af de i § 3 nævnte afgifter kan efter  

 landbrugsministerens bestemmelser anvendes til dækning af udgifter ved  

 kontrollen af overholdelse af den til enhver tid gældende bekendtgørelse om  

 fjerkrævirksomheder m.v.
 § 6.  Betales skyldig afgift ikke rettidigt, skal der  

 betales 1,3 pct. i månedlig rente efter sidste rettidige indbetalingsdag.
 § 7.  Den, der overtræder eller forsøger at overtræde  

 bestemmelserne i denne lovbekendtgørelse, straffes med bøde i medfør af § 16,  

 stk. 6 og 8 i lovbekendtgørelse nr. 731 af 13. november 1987 om  

 administration af Det europæiske økonomiske Fællesskabs forordninger for  

 landbrugsvarer m.v., medmindre højere straf er forskyldt i medfør af stk. 7.
 § 8.  Denne bekendtgørelse træder i kraft den 19.  

 marts 1990. Samtidig ophæves bekendtgørelse nr. 690 af 9. november 1989.
