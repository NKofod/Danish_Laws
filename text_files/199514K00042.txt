Nr BTL 42 Betænkning over Forslag til lov om ændring af lov om vederlag og pension  

 m.v. for ministre   

 Nr L 42 1995-96, 1. samling Afgivet af Udvalget for Forretningsordenen Afgivet: 19960515 Udvalget har behandlet lovforslaget i 2 møder.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

forkastelse ved 3. behandling.
 Et mindretal (Socialistisk Folkepartis medlemmer af udvalget) vil  

 stemme hverken for eller imod lovforslaget ved 3. behandling.
 Mindretallet har megen sympati for intentionerne bag forslaget og ville  

 gerne stemme for et lovforslag om at ændre urimelighederne vedrørende  

 ministerpensionerne.
Det foreliggende lovforslag er imidlertid teknisk udformet, så det ikke  

 kan danne grundlag for en hensigtsmæssig lovgivning.
Bl.a. er afgrænsningen  

 af personer, der ikke kan oppebære ministerpension efter det fyldte 60. år,  

 upræcis, ligesom der er modsætninger mellem lovtekst og bemærkninger.
 Et andet mindretal (Fremskridtspartiets medlemmer af udvalget)  

 indstiller lovforslaget til vedtagelse med det stillede  

 ændringsforslag.
 Mindretallet har anmodet om, at en fælles henvendelse af 3. februar 1994  

 fra gruppeformændene fra Socialdemokratiet, Venstre, Det Konservative  

 Folkeparti, Det Radikale Venstre, Centrum-Demokraterne og Kristeligt  

 Folkeparti om vederlag og pension for folketingsmedlemmer og ministre  

 optrykkes som bilag til betænkningen.
 ÆndringsforslagAf et mindretal (FP):
 Til § 2 1) I stk. 1 ændres »1996« til:  

 »1997«.
Bemærkninger Til nr. 1 Datoen for lovforslagets ikrafttræden foreslås ændret fra 1.  

 januar 1996 til 1. januar 1997.
Erling Olsen (S) fmd.
Ivar Hansen (V) nfmd.
Henning Grove (KF)  

 Margrete Auken (SF) Kirsten Jacobsen (FP) Pia Gjellerup (S) Ove Fich (S)  

 Torben Lund (S) Grete Schødts (S) Helge Mortensen (S) Steen Gade (SF) Kjeld  

 Rahbæk Møller (SF) Jørgen Estrup (RV) Arne Melchior (CD) Birthe Rønn Hornbech  

 (V) Christian Mejdahl (V) Inge Dahl-Sørensen (V) Helge Sander (V) Hans Engell  

 (KF) Niels Ahlmann-Ohlsen (KF) Kim Behnke (FP) Enhedslisten og Dansk  

 Folkeparti havde ikke medlemmer i udvalget.
Bilag 1 Udvalget for Forretningsordenen (Alm. del - bilag 22) Diverse *) Socialdemokratiet, Centrum-Demokraterne, Det Radikale Venstre,  

 Kristeligt Folkeparti, Venstre og Det Konservative Folkeparti.
København, den 3. februar 1994 Formanden for Folketingets Udvalg for Forretningsorden Undertegnede gruppeformænd for . . .*) . . . finder det væsentligt, at  

 debatten om vederlag og pension til folketingsmedlemmer og ministre føres på  

 et sagligt og konstruktivt grundlag.
Derfor afviser vi i fællesskab  

 Fremskridtspartiets lovforslag.
 Ser man på det samlede sæt af regler for vederlag og pension for  

 folketingsmedlemmer og ministre, kan det ikke med nogen ret hævdes, at der i  

 forhold til ansvar og arbejdsdag er for gunstige vilkår.
Man må konstatere, at en lang indsats i politik kun sjældent baner vejen  

 for fremtrædende placering andre steder på arbejdsmarkedet.
Tværtimod er en  

 lang politisk karriere ofte et handicap for at komme over i anden  

 beskæftigelse.
Disse hensyn har formentlig helt tilbage til 1928 været bestemmende for  

 indretningen af reglerne om ministerpension.
Lignende betragtninger gælder  

 for folketingsmedlemmers eftervederlag.
 I det helt taget bør det slås fast, at når vi lægger op til en samlet  

 vurdering af folketingsmedlemmers og ministres økonomiske vilkår, så sker det  

 ikke med det sigte at give efter for en aktuel kampagne - heller ikke for at  

 forringe de samlede vilkår, men for at vurdere, om regler og vilkår kan  

 udformes mere tidssvarende og sammenhængende.
 På den baggrund skal vi opfordre formanden for Udvalget for  

 Forretningsorden til at tage initiativ til et arbejde på vedlagte grundlag  

 (se næste side).
Med venlig hilsen Ole Løvig Simonsen Jens Bilgrav Nielsen Arne Melchior Henning Lysholm Christensen Hans Engell Ivar Hansen Partierne er enige om at opfordre Folketingets Udvalg for Forretningsorden  

 til at kortlægge reglerne om vederlag og pension for folketingsmedlemmer og  

 ministre i sammenlignelige lande, bl.a.
Norge, Sverige, Tyskland og Holland.  

 På baggrund af kortlægningen opfordres Udvalget til at give en vurdering af  

 det eventuelle behov for modernisering af de danske regler.
 Drøftelserne bør bl.a. ske i lyset af de aftaler, der gælder for  

 borgmestre, ledende medarbejdere i administrationen og i det private  

 erhvervsliv.
