 Partier af udsæd af ært kan kun eksporteres til EF-lande og visse  

 tredjelande, hvis frøet er avlet på marker, der ved en officiel besigtigelse  

 er fundet fri for ærtebakteriose. Ønsker om besigtigelse for ærtebakteriose i  

 markært kan ske på formular II og formular IIIc ved anmeldelse af fremavl.  

 For andre arealer skal anmeldelse om avlsinspektion ske som for øvrige  

 sygdomme.
 Efter landbrugsministeriets bekendtgørelse nr. 16 af 8. januar 1991 om  

 indførsel og udførsel af planter m.m. skal der ved udførsel af ært til udsæd  

 gives erklæring om, enten 1) at der i dyrkningsområdet ikke er konstateret  

 ærtebakteriose, Pseudomonas pisi, i en vis periode, eller 2) at der på  

 dyrkningsarealet ikke er konstateret planter med symptom på ærtebakteriose  

 efter begyndelsen af den sidst afsluttede vækstperiode.
Da ærtebakteriose er påvist i danmark, skal vi ved eksport til andre  

 EF-lande og til lande, som har lignende krav, benytte erklæring 2. derfor  

 skal frøarealer af ært avlsinspiceres, hvis frøet forventes eksporteret til  

 sådanne lande.
For markært er det mest rationelt at gøre dette sammen med  

 markbesigtigelsen for certificering.
Anmeldelser af arealer til inspektion for ærtebakteriose kan ske sammen  

 med anmeldelse af arealer til avlskontrollen på formular II og formular IIIc.  

 Det gøres ved, at der på formular II i yderste højre kolonne skrives  

 »BAK« for de arealer, der specielt ønskes besigtiget for  

 ærtebakteriose.
På tilhørende besigtigelsesskemaer, formular IIIc, er der en  

 rubrik til afkrydsning.
 Hvis ikke begge formularer har været mærket som anvist, kan det ikke med  

 sikkerhed påregnes, at besigtigelsen for ærtebakteriose bliver udført.
 Meddelelser om resultatet af besigtigelserne for ærtebakteriose vil blive  

 givet skriftligt sammen med resultatet af den øvrige besigtigelse.
 Prisen for en besigtigelse for ærtebakteriose betales ud over gebyret for  

 den normale besigtigelse med kr. 11 pr. besigtiget ha plus kr. 32 pr. areal.
Frøarealer som f.eks. forædler- og forsøgsmateriale, som ikke er i  

 fremavl, men som ønskes besigtiget for ærtebakteriose, skal anmeldes som  

 normalt for avlsinspektion for sygdomme.
Anmeldelser skal være indsendt  

 senest den 30. april.
Blanketter hertil kan fås ved henvendelse til  

 Plantedirektoratet, lokal 227.
