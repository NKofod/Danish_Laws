 I medfør af § 9, stk. 1,2. punktum, og § 9, stk. 2, i lov nr. 127 af 31.  

 marts 1985 om begrænsning i stigninger i avancer og priser fastsættes med  

 virkning fra den 10. december 1985:
§ 1 Bekendtgørelsen gælder for salg af benzin, petroleum, autodiesel,  

 motorgasolie, fyringsolie og fuelolie fra virksomheder, der fremstiller de  

 nævnte produkter på raffinaderi her i landet, samt fra virksomheder, der  

 importerer de nævnte produkter.
§ 2 Virksomheder, der fremstiller de i § 1 nævnte produkter på raffinaderi her  

 i landet, kan i deres salgspriser indregne råolie og indkøbte færdigvarer  

 efter genanskaffelsesprincippet.
 Stk. 2.  Forhøjelser af de af monopoltilsynet pr. 1.  

 december 1985 tilladte bruttoavancer på de nævnte produkter som følge af  

 stigninger i de i lovens § 1, stk. 1, nævnte omkostninger, kan af  

 virksomhederne fordeles disproportionalt på de enkelte produkters  

 bruttoavancer.
§ 3 Salg fra importør af de i § 1 nævnte produkter undtages fra bestemmelserne  

 i lovens §§ 1, 3, 6 og 8.
§ 4 Bekendtgørelsen træder i kraft den. 10. december 1985, og samtidig ophæves  

 punkt 2 i monopoltilsynet bekendtgørelse MT. nr. 2-85 af 11. april 1985 om  

 undtagelser fra lov om begrænsning i stigninger i avancer og priser.
 Monopoltilsynet, den 6. december 1985.
