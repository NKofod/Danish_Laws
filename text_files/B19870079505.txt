 Efter § 1, stk. 1, i lov nr. 534 af 13. december 1972 om handel med frø,  

 såsæd, læggekartofler og planter, som ændret ved lov nr. 81 af 27. februar  

 1980, og § 1 i lov nr. 190 af 9. maj 1984 om planteskadegørere samt til  

 gennemførelse af De europæiske Fællesskabers rådsdirektiv af 14. juni 1966 om  

 handel med læggekartofler (66/403/EØF), som senest ændret ved rådsdirektiv af  

 13. juli 1987 (87/374/EØF), fastsættes:
Indledende bestemmelser Bekendtgørelsens område § 1.  Denne bekendtgørelse fastsætter betingelserne  

 for produktion og omsætning af læggekartofler.
Definitioner § 2.  I denne bekendtgørelse forstås ved:
 1. Læggekartofler: Vegetativt formeringsmateriale (stængelknolde)  

 af Solanum tuberosum L. (kartoffel) frembragt ved udvalgt klonavl og bestemt  

 til avl af kartofler.
 2. Udvalgt klonavl: Opformering af afkommet efter en eller flere  

 udvalgte, sortstypiske og sunde planter med henblik på frembringelse af  

 sortsrene, sygdomsfrie læggekartofler af ensartet type.
 3. Præ-basislæggekartofler: kartofler, som a. har deres oprindelse  

 direkte i et avlsmateriale frembragt ved opformering af et eller flere  

 kartoffelmeristemer, b. tilhører de 4 første generationer af læggekartofler  

 frembragt ved udvalgt klonavl.
4. Basislæggekartofler: kartofler, som a. er avlet på præ-basislæggekartofler eller på basislæggekartofler klasse  

 EE, b. overvejende er bestemt til avl af certificerede læggekartofler.
5. Certificerede læggekartofler: kartofler, som a. er avlet på præ-basislæggekartofler, på basislæggekartofler eller på  

 certificerede læggekartofler klasse AA, b. overvejende er bestemt til avl af spisekartofler, foderkartofler og  

 industrikartofler.
 6. Salg: Salg, udbud til salg samt fordeling, levering eller anden  

 form for overdragelse.
 Stk. 2.  De i stk. 1, nr. 3-5, nævnte kategorier af  

 læggekartofler opdeles i klasser således:
 Præ-basislæggekartofler:
 Stk. 3.  Et parti læggekartofler, der ikke opfylder  

 betingelserne for godkendelse i en af de nævnte klasser, kan godkendes som  

 certificerede læggekartofler klasse B, såfremt det opfylder de krav, der er  

 fastsat for denne klasse i bilag 1, I.
 Stk. 4.  Certificerede læggekartofler klasse A og B kan  

 ikke anvendes til produktion af læggekartofler.
Kontrolmyndighed § 3.  Avlskontrol af præ-basislæggekartofler foretages  

 af Fælleskontrollen med Kartoffelfremavl, i det følgende kaldt  

 fælleskontrollen.
Kontrollen efter denne bekendtgørelse i øvrigt foretages af  

 Statens Plantetilsyn, i det følgende kaldt tilsynet.
Stk. 2.  Tilsynet fastsætter de nærmere regler om  

 kontrollens gennemførelse m.v.
Reglerne skal godkendes af  

 landbrugsministeren.
Betingelser for salg § 4.  Kartofler må kun sælges som læggekartofler,  

 såfremt de opfylder bestemmelserne i denne bekendtgørelse.
 Stk. 2.  Et parti læggekartofler, der sælges, skal være  

 ensartet.
 Stk. 3.  Læggekartofler af generationerne forud for  

 præ-basislæggekartofler samt præ-basislæggekartofler til omsætning her i  

 landet kan sælges uanset, at partiet ikke opfylder bestemmelserne i bilag 1,  

 II, B, b, c, e og f, samt D og E, såfremt der foreligger en skriftlig aftale  

 mellem køber og sælger herom.
Sortsliste § 5.  Kartofler, der er avlet her i landet, kan  

 godkendes som læggekartofler, såfremt de tilhører en sort, der er optaget på  

 sortsliste efter bestemmelserne i den til enhver tid gældende bekendtgørelse  

 om en sortsliste over landbrugsplanter eller på De europæiske Fællesskabers  

 fælles sortsliste over landbrugsplanter, medmindre der er taget forbehold for  

 Danmark for den pågældende sort.
 Stk. 2.  Uanset bestemmelsen i stk. 1 kan kartofler  

 bestemt til udførsel til en medlemsstat af De europæiske Fællesskaber  

 godkendes som læggekartofler, såfremt den pågældende sort er tilladt anvendt  

 i denne medlemsstat.
 Stk. 3.  Tilsynet offentliggør hvert år senest den 1.  

 oktober en fortegnelse over kartoffelsorter, der det pågældende år opfylder  

 betingelserne for anmeldelse til avlskontrol.
Registrering af virksomheder § 6.  Kartoffelavlere, der agter erhvervsmæssigt at  

 dyrke læggekartofler, og virksomheder med sæde her i landet, der agter  

 erhvervsmæssigt at sortere, opbevare og sælge læggekartofler, skal  

 autoriseres under tilsynet forud for produktionens påbegyndelse.
Stk. 2.  Tilsynet og fælleskontrollen har adgang til  

 arealer, forretningslokaler, opbevaringsrum og sortererum hos registrerede  

 avlere, i registrerede virksomheder samt i detailforretninger, der omsætter  

 læggekartofler, og er berettiget til at foretage eftersyn og udtage prøver  

 til undersøgelse i det omfang, kontrollen gør det nødvendigt.
Det påhviler  

 virksomhederne at give tilsynet og fælleskontrollen enhver oplysning om de af  

 kontrollen omfattede partier, at yde den bistand, der er nødvendig til  

 kontrollens gennemførelse samt at følge de givne anvisninger.
Rigtigheden af  

 oplysninger kan forlanges dokumenteret.
 Stk. 3.  Stk. 1 gælder ikke for virksomheder, der  

 udelukkende køber partikontrollerede læggekartofler i lukket emballage eller  

 beholdere og videresælger dem i uåbnet stand eller efter åbning af emballagen  

 kun sælger dem til ikke erhvervsmæssig anvendelse.
Anmeldelse § 7.  Anmeldelse af kartofler til avlskontrol med  

 henblik på godkendelse som præ-basislæggekartofler skal indgives skriftligt  

 til fælleskontrollen.
 Stk. 2.  Anmeldelse af kartofler til avlskontrol med  

 henblik på godkendelse som basislæggekartofler eller certificerede  

 læggekartofler og anmeldelse til partikontrol skal indgives skriftligt til  

 tilsynet.
 Stk. 3.  Anmeldelse til avlskontrol kan kun indgives af  

 autoriserede læggekartoffelavlere og alene, for så vidt angår egen avl.
 Stk. 4.  Anmeldelse til partikontrol kan kun indgives af  

 autoriserede læggekartoffelvirksomheder.
Avlskontrol Krav til avlsmaterialet § 8.  Til avl af læggekartofler skal anvendes  

 avlsmateriale, der har oprindelse i sygdomsfrie kartoffelmeristemer  

 (vækstpunkter). Kartofler af anden oprindelse må ikke forefindes på  

 ejendommen.
 § 9.  Avlsmaterialet skal opfylde de i bilag 1, I,  

 fastsatte avlsnormer.
Avlskontrol og godkendelse § 10.  Tilsynet og fælleskontrollen besigtiger de  

 anmeldte arealer i vækstperioden til kontrol med, at de opfylder  

 betingelserne for godkendelse.
 § 11.  Såfremt der på en ejendom eller på arealer i  

 samdrift med denne er konstateret forekomster af de i bilag 1, I, A, nævnte  

 planteskadegørere, kan der i en af tilsynet fastsat periode ikke godkendes  

 læggekartofler ved avlskontrol på denne ejendom.
 Stk. 2.  Ud over de i stk. 1 nævnte krav skal  

 kartoffelplanterne opfylde de mindstekrav til sortsrenhed og frihed for andre  

 planteskadegørere, der er fastsat i bilag 1, I, B og C.
 § 12.  Såfremt tilsynet konstaterer forekomst af  

 kartoffelringbakteriose, afgrænser det for en periode på mindst 3 år efter  

 den sidste konstatering af smitten et område, der skal dække det areal, hvor  

 en udbredelse af kartoffelringbakteriose er mulig på grundlag af  

 produktionsvilkårene i dette område.
 Stk. 2.  Konstaterer tilsynet, at forekomsten af  

 kartoffelringbakteriose har et sådant omfang, at den vil kunne påvirke  

 produktionen af læggekartofler, vil læggekartofler kun kunne certificeres,  

 såfremt de i lige linie stammer fra avlsmateriale, der er undersøgt officielt  

 og fundet fri for kartoffelringbakteriose.
 § 13.  Efter afslutning af markkontrollen giver  

 kontrolmyndigheden avleren skriftlig meddelelse om resultatet af kontrollen.
Efterkontrol § 14.  Kartofler, der godkendes ved markkontrollen som  

 præ-basislæggekartofler, basislæggekartofler eller, for så vidt angår visse  

 særligt virusmodtagelige sorter, som certificerede læggekartofler klasse AA,  

 underkastes en efterkontrol (vinterafprøvning) for forekomst af  

 virussygdomme, jfr. bilag 1, I, C.
Den endelige godkendelse og klassificering  

 af avlen sker på grundlag af resultatet af efterkontrollen.
 Stk. 2.  Læggekartofler, der sælges, inden resultatet af  

 efterkontrollen foreligger, må kun sælges som certificerede læggekartofler  

 klasse A.
Partikontrol Kvalitetsnormer § 15.  Læggekartofler af godkendt avl kan godkendes  

 til salg, såfremt de opfylder kvalitetsnormerne i bilag 1, II.
§ 16.  Tilsynet udtager prøver af et parti  

 læggekartofler til kontrol med, at det opfylder de fastsatte kvalitets- og  

 sundhedsnormer.
Størrelsen af prøverne fastsættes under hensyntagen til  

 partiets størrelse, antallet af delpartier samt særlige forhold, der kan have  

 påvirket kartoffelkvaliteten.
 Godkendelse m.m.
 § 17.  Efter afslutning af partikontrollen giver  

 tilsynet anmelderen kopi af inspektionsbladet med angivelse af resultatet.
§ 18.  Et parti læggekartofler, der er godkendt ved  

 partikontrol, kan af tilsynet forlanges underkastet fornyet partikontrol,  

 såfremt tilsynet skønner, at partiet ikke længere opfylder betingelserne for  

 godkendelse.
Kartofler, der kasseres ved denne partikontrol, må ikke  

 forhandles som læggekartofler.
Plomber, mærkesedler og indlægsmærker skal  

 fjernes fra samtlige pakningsenheder, medmindre tilsynet i det enkelte  

 tilfælde bestemmer andet.
§ 19.  Et parti, der kasseres helt eller delvis, kan  

 efter omsortering fremstilles til ny kontrol.
Ved genfremstillingen af et  

 parti skal der gives oplysning om kassationsårsagen og -tidspunktet.
Pakning § 20.  Læggekartofler skal forhandles i lukket  

 emballage, der skal være ny og ren, eller i rengjorte beholdere.
 Stk. 2.  Beholdere skal kunne lukkes således, at  

 forseglingen kan foretages i et enkelt punkt.
 Stk. 3.  Virksomhederne må først påbegynde fyldning af  

 beholdere efter aftale med tilsynet, medmindre virksomheden har sådanne  

 tekniske indretninger, at beholderne på enkel vis lader sig tømme.
Mærkning § 21.  Ved salg skal hver emballageenhed være forsynet  

 med en officiel mærkeseddel, der opfylder bestemmelserne i bilag 2.
 Stk. 2.  Mærkesedlen skal være anbragt således, at  

 fastgørelsen er sikret ved forseglingen.
 Stk. 3.  Som officiel mærkning kan anvendes en  

 klæbemærkeseddel eller en påsyet mærkeseddel af ikke let afriveligt  

 materiale.
Indlægsmærke § 22.  I pakninger, der ikke er mærket efter § 21,  

 stk. 3, skal forefindes et indlægsmærke, der opfylder bestemmelserne i bilag  

 2, A.
Forsegling § 23.  Ved salg skal hver emballageenhed være  

 forseglet.
Forseglingen foretages ved hjælp af en påsyet mærkeseddel af ikke  

 let afriveligt materiale eller en plombe præget med en kongekrone samt ordene  

 »Statens Plantetilsyn, Danmark«.
 Stk. 2.  Forseglingen skal foretages på en sådan måde,  

 at den ødelægges ved åbning og ikke kan anvendes igen.
Særlige bestemmelser Småpakninger § 24.  Officielt mærkede og forseglede partier af  

 læggekartofler kan opdeles og sælges i småpakninger med en vægt på indtil 5  

 kg uden officiel mærkning og forsegling.
 Stk. 2.  Småpakninger skal være mærket udvendig på  

 pakningen med en leverandøretiket eller med en trykt eller påstemplet  

 påskrift, der opfylder bestemmelserne i bilag 2, B og C.
 Stk. 3.  Småpakninger skal være forseglet på en sådan  

 måde, at forseglingen ødelægges ved pakningens åbning.
 Stk. 4.  Småpakninger må alene sælges til den endelige  

 forbruger.
Salg til private § 25.  Uanset bestemmelserne i § 20 kan virksomheder,  

 der udelukkende køber færdigpakkkede læggekartofler, sælge disse i åben  

 emballage til private.
Stk. 2.  Læggekartofler, der sælges i åben emballage,  

 skal holdes adskilt fra andre kartoffelpartier under lagring og salg.
Ved  

 salg skal i umiddelbar nærhed af læggekartoflerne og på letlæselig måde være  

 angivet oplysninger om klasse og sort, og ordet »læggekartofler«  

 skal forekomme.
Kemisk behandlede læggekartofler § 26.  Kemisk behandlede læggekartofler må kun sælges,  

 såfremt midlet af Miljøstyrelsen er tilladt anvendt til behandling af  

 læggekartofler efter lov nr. 212 af 23. maj 1979 om kemiske stoffer og  

 produkter, som ændret ved lov nr. 68 af 20. februar 1980, og såfremt der ved  

 behandlingen ikke er anvendt større mængder af midlet end tilladt.
Stk. 2.  Kemisk behandlede læggekartofler må kun sælges  

 og transporteres i lukkede pakninger.
Oplysning om den foretagne behandling  

 skal være anført på emballagen eller på en indlagt seddel samt på mærkesedlen  

 eller på leverandøretiketten.
Bestemmelser om emballering og etikettering af  

 kemisk behandlede læggekartofler fastsat efter den i stk. 1 nævnte lov skal  

 være overholdt.
 Stk. 3.  Kartofler, der er behandlet med spirehæmmende  

 midler, må ikke sælges som læggekartofler.
Udførsel af læggekartofler § 27.  Læggekartofler må kun udføres, såfremt de 1. er godkendt ved udførselskontrol, 2. opfylder de bestemmelser, der er fastsat af det  

 pågældende modtagerland med hensyn til frihed for planteskadegørere, herunder  

 krav vedrørende ejendommen og avlsarealet.
 Stk. 2.  Såfremt anmelderen skriftligt udtrykker ønske  

 herom over for tilsynet, kan udførselskontrollen gennemføres efter de i bilag  

 1, III, anførte særlige kvalitetsnormer eller andre kvalitetsnormer efter  

 anmelderens anmodning.
Stk. 3.  Anmeldelse til udførselskontrol skal ske med  

 henblik på godkendelse til udførsel til et bestemt modtagerland.
Såfremt  

 partiet godkendes, udsteder tilsynet plantesundhedscertifikat i  

 overensstemmelse med modtagerlandets indførselsbestemmelser.
Stk. 4.  Godkendelse af et parti læggekartofler til  

 udførsel efter strengere normer end de i bilag 1, II, nævnte angives ikke i  

 den officielle mærkning af partiet, men anføres alene i inspektionsbladet.
På  

 begæring udsteder tilsynet dog en særlig kvalitetserklæring.
Indførsel af læggekartofler § 28.  Læggekartofler kan indføres, såfremt 1. sorten er optaget på den danske sortsliste eller på  

 De europæiske Fællesskabers fælles sortsliste over landbrugsplanter, 2. partiet a. har oprindelse i sygdomsfrie kartoffelmeristemer, b. er godkendt som læggekartofler, c. er godkendt 1) i en anden medlemsstat af De europæiske Fællesskaber  

 eller 2) i et tredjeland, hvis godkendelse der er truffet beslutning om at  

 ligestille med godkendelse meddelt i Danmark, og opfylder de i  

 ligestillingsbeslutningen fastsatte bestemmelser, c. opfylder betingelserne i § 26, d. er ledsaget af et forskriftsmæssigt plantesundhedscertifikat.
 Stk. 2.  Tilsynet kan tillade indførsel af  

 læggekartofler, der ikke opfylder betingelserne i stk. 1, til forsøg,  

 videnskabelige formål eller forædlingsformål.
Almindelige bestemmelser Undtagelser § 29.  Såfremt det er nødvendigt for at overvinde  

 forbigående vanskeligheder med forsyningen af læggekartofler, kan  

 landbrugsministeren tillade, at der midlertidigt sælges læggekartofler, der  

 ikke opfylder bestemmelserne i denne bekendtgørelse.
Stk. 2.  Landbrugsministeren kan i øvrigt dispensere fra  

 bestemmelserne i bekendtgørelsen, når særlige forhold taler herfor.
Tilsynet  

 kan bemyndiges til at meddele sådanne dispensationer på landbrugsministerens  

 vegne.
 Stk. 3.  Læggekartofler, der sælges efter stk. 1, skal  

 være mærket efter bestemmelserne i bilag 2, A og C.
Klage § 30.  Kontrolmyndighedens afgørelser efter denne  

 bekendtgørelse kan indbringes for landbrugsministeren inden 4 uger efter, at  

 meddelelse om afgørelsen er modtaget.
Straf § 31.  Overtrædelse af bekendtgørelsen straffes med  

 bøde efter lov nr. 534 af 13. december 1972.
 Stk. 2.  Overtrædelse af bekendtgørelsen kan i grovere  

 tilfælde eller i gentagelsestilfælde medføre fradømmelse efter § 79 i  

 borgerlig straffelov af retten til at producere, behandle og sælge  

 læggekartofler.
Ikrafttræden § 32.  Bekendtgørelsen træder i kraft den 31. december  

 1987.
 Stk. 2.  Samtidig ophæves bekendtgørelse nr. 499 af 28.  

 september 1984 om læggekartofler.
Landbrugsministeriet, den 11. december  

 1987 LAURITS TØRNÆS /Henrik Wanscher Bilag 1 Normer for læggekartofler I.
Avlsnormer (§ 9) A.
Planteskadegørere, der ikke må findes på ejendommen, på avlsarealet  

 eller på planterne Corynebacterium sepedonicum (Spieck. & Kotth.) Skapt. & Burkh. kartoffelringbakteriose Pseudomonas solanacearum (E.
F.
Sm.) Jensen  

 kartoffelbrunbakteriose Synchytrium endobioticum (Schilb.) Perc. kartoffelbrok Globodera spp. (syn.
Heterodera pallida (Stone) Mul. et Stone Globodera rostochiensis (Woll.) Mul. et Stone kartoffelcystenematoder Leptinotarsa decemlineata Say coloradobille II.
Kvalitetsnormer (§ 15) A.
Partiets almindelige tilstand.
 Læggekartofler skal fremtræde som en sund, hel, tør, frostfri og ren  

 handelsvare.
B.
Tolerancer for visse skadegørere, fejl, indhold af jord m.m.
 Der må i et parti højst være nedennævnte indhold af kartofler med  

 sygdomsangreb og andre fejl (vægtprocent):
C.
Planteskadegørere.
 Læggekartofler skal være fri for de under I, A, nævnte planteskadegørere.
D.
Størrelseskrav.
a.
Mindstestørrelse.
Mindstestørrelsen af læggekartofler skal være  

 sådan, at de ikke kan passere et sold med kvadratisk maskevidde 28 mm.
For  

 sorter, der har en gennemsnitlig længde af mindst to gange den største  

 bredde, kan dog anvendes et sold med maskevidde 25 mm.
b.
Størrelsesvariation.
Størrelsessorteringen af et parti skal være  

 sådan, at forskellen mellem mindste og største kartoffelstørrelse ikke  

 overstiger 25 mm.
For kartofler over 35 mm udtrykkes mindste og største  

 kartoffelstørrelse i mangefold af 5. Såfremt andet ikke er dokumenteret,  

 gælder 20 mm. som største tilladte størrelsesvariation ved udførsel til en  

 EF-medlemsstat.
Ved eksport til et tredjeland aftales den største tilladte  

 størrelsesvariation frit mellem køber og sælger.
c.
Tolerancer for størrelsessorteringen.
Et parti læggekartofler må  

 ikke indeholde mere end 3 vægtprocent kartofler under den angivne mindste  

 kartoffelstørrelse og 3 vægtprocent kartofler over den angivne største  

 kartoffelstørrelse.
d.
Inden for det størrelsesinterval, der er angivet ved mærkningen, skal  

 samtlige kartoffelstørrelser være repræsenteret i et naturligt forhold.
E.
Bemærkninger.
 ad B, c): Ved sår forstås redskabsbeskadigelse, trykskader, insektgnav og  

 anden beskadigelse, der har en dybde på mindst 3 mm.
 ad D, b): I de i § 2, stk. 2, nævnte regler kan tillades en forøgelse af  

 den tilladte forskel mellem kartoflerne i et parti.
III.
Særlige kvalitetsnormer for læggekartofler til udførsel (§  

 27) Bilag 2 Mærkningsbestemmelser A.
Mærkning af partier og pakninger, bortset fra småpakninger (§ Oplysninger på den officielle mærkeseddel (påbindingsmærke) og på  

 indlægsmærket:
a. »EØF-regler og -normer« b.
Kategori (præ-basislæggekartofler, basislæggekartofler eller  

 certificerede læggekartofler) c.
Evt. klasse eller generation d.
Statens plantetilsyn e.
Avlernummer f.
Sort g.
Danmark h.
Sorteringsstørrelse i.
Nettovægt j.
Dyrkningsår k.
Plomberingsdato l.
Den ansvarlige virksomheds navn eller autorisationsnummer (kun på  

 mærkesedlen).
B.
Mærkning af småpakninger (§ 24) Oplysninger på den officielle mærkeseddel:
a.
Kategori og/eller klasse b.
Sort c.
Vægt d.
Den ansvarlige virksomheds navn og adresse (eller autorisationsnummer) e.
Avlernummer og plomberingsdato for partiet (eller kontrolnummer) For  

 småpakninger, der leveres i fællespakninger indtil sidste forhandler  

 (detailhandler), kan de i pkt. e. nævnte oplysninger udelades, dersom  

 oplysningerne i stedet er angivet i mærkningen på fællespakningen.
C.
Mærkesedlens farve og dimensioner:
 1. Mærkesedlens (påbindingsmærkets) og indlægsmærkets farve:
Præ-basislæggekartofler hvid med violet diagonalstribe Basislæggekartofler hvid Certificerede læggekartofler blå Læggekartofler, der forhandles efter § 29 brun 2. Dimensioner:
 Mærkesedlen (påbindingsmærket) skal være mindst 110 x 67 mm.
