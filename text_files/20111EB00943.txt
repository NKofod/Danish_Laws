Beretning afgivet af Udvalget for Fødevarer, Landbrug og Fiskeri den 9. maj 2012 Beretning om Forslag til folketingsbeslutning om at pålægge regeringen at arbejde for at få forbudt fødevarer, der er fremstillet ved tvangsfodring af dyr [af Dennis Flydtkjær (DF) m.fl.] 1. Udvalgsarbejdet Beslutningsforslaget blev fremsat den 6. december 2011 og var til 1. behandling den 3. februar 2012. Beslutningsforslaget blev efter 1. behandling henvist til behandling i Udvalget for Fødevarer, Landbrug og Fiskeri.
Udvalget afgav betænkning den 18. april 2012. Udvalget har efter afgivelse af betænkning genoptaget behandlingen af beslutningsforslaget.
Møder Udvalget har efter afgivelse af betænkning behandlet beslutningsforslaget i 1 møde.
Spørgsmål Udvalget har stillet 6 spørgsmål til fødevareministeren til skriftlig besvarelse, som denne har besvaret.
2. Politiske bemærkninger Et flertal i udvalget (udvalget med undtagelse af LA) er imod tvangsfodring af dyr og pålægger derfor regeringen at arbejde for, så snart arbejdet i Europarådet på dyrevelfærdsområdet genoptages, at der indføres et forbud mod tvangsfodring af dyr, medmindre tvangsfodring er påkrævet for at behandle dyret mod sygdom.
Flertallet pålægger desuden ministeren for fødevarer, landbrug og fiskeri at rette henvendelse til Europarådet og opfordre til, at arbejdet på dyrevelfærdsområdet genoptages.
 Et mindretal i udvalget (LA) er glade for det danske forbud mod tvangsfodring, men mener, at det er et nationalt anliggende, som EU ikke bør blande sig i.
 P.u.v.
