Betænkning afgivet af  

 Arbejdsmarkedsudvalget den 16. maj 2001 Betænkning over Forslag til lov om ændring af lov om  

 ligebehandling af mænd og kvinder med hensyn til beskæftigelse og  

 barselorlov m.v., lov om lige løn til mænd og kvinder, lov om  

 børnepasningsorlov, lov om ligestilling af kvinder og mænd og  

 lov om ligebehandling af mænd og kvinder inden for de  

 erhvervstilknyttede sikringsordninger [af arbejdsministeren (Ove Hygum)] 1. Ændringsforslag Arbejdsministeren har stillet 8 ændringsforslag til  

 lovforslaget.
2. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget anmoder om, at  

 lovforslaget henvises til fornyet udvalgsbehandling efter 2. behandling.
Møder Udvalget har behandlet lovforslaget i 16 møder.
Åbent ekspertmøde Den 28. marts 2001 afholdt udvalget et åbent  

 ekspertmøde om delt bevisbyrde i sexchikanesager.
Referatet af dette  

 møde er omdelt på L 78   bilag 33.
Høring Et udkast til lovforslaget har inden fremsættelsen  

 været sendt i høring, og arbejdsministeren sendte den 10.  

 oktober 2000 dette udkast til udvalget, jf. alm. del - bilag 11. Den 2.  

 november 2000 sendte arbejdsministeren de indkomne høringssvar til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Journalistforbund, Den Kristelige Fagbevægelse, Funktionærernes og Tjenestemændenes  

  Fællesråd og Danmarks Lærerforening, Kristelig Arbejdsgiverforening, Kvindeligt Arbejderforbund i Danmark og Kvinderådet.
 Arbejdsministeren har over for udvalget kommenteret de  

 skriftlige henvendelser.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Danmarks Lærerforening, Kvindeligt Arbejderforbund i Danmark og Kvinderådet.
Spørgsmål Udvalget har stillet 54 spørgsmål til  

 arbejdsministeren og 6 spørgsmål til justitsministeren til  

 skriftlig besvarelse, som disse har besvaret.
3. Indstillinger og politiske bemærkninger Et flertal i udvalget (S, SF, CD, RV, EL og KRF)  

 indstiller lovforslaget til vedtagelse med de stillede  

 ændringsforslag.
 Enhedslistens medlem af udvalget finder, at  

 ændringsforslagene skulle løse de retssikkerhedsmæssige  

 problemer i sager om seksuel chikane, som var indeholdt i det fremsatte  

 lovforslag.
 For Enhedslisten er det centralt, at såvel  

 lovgivning som retspraksis bedst muligt understøtter kvindernes kamp  

 for ligestilling og ligebehandling på og uden for arbejdsmarkedet.  

 Specielt hvad angår seksuel chikane, er der tale om et ekstremt udtryk  

 for forskelsbehandling, der som oftest rammer kvinder.
Men Enhedslisten må også konstatere, at netop  

 anklager for seksuel chikane adskiller sig fra andre sager, der følger  

 af ligebehandlingsloven, idet blot selve anklagen har personlige  

 følgevirkninger for den anklagede.
Derfor lægger Enhedslisten  

 afgørende vægt på spørgsmålet om  

 retssikkerhed i den slags sager.
Enhedslisten hæfter sig ved  

 bemærkningerne til ændringsforslagene, som understreger, at  

 lovændringen ikke betyder en ændret retspraksis vedrørende  

 delt bevisbyrde på dette område.
Enhedslisten vil i den forbindelse påpege, at  

 domstolenes behandling af sager om seksuel chikane på baggrund af  

 ligebehandlingsloven måske ikke er den mest hensigtsmæssige og  

 effektive.
Det er Enhedslistens opfattelse, at seksuel chikane på  

 arbejdspladserne må betragtes som et alvorligt  

 arbejdsmiljøproblem, som et ekstremt udtryk for mobning og chikane.  

 Derfor vil Enhedslisten arbejde for, at bestemmelser vedrørende  

 seksuel chikane indarbejdes i arbejdsmiljøloven.
Med hensyn til ændringsforslag nr. 5 lægger  

 Enhedslisten vægt på, at det i sager vedrørende seksuel  

 chikane m.v. inden for ligestillingslovens anvendelsesområde er den  

 pågældende arbejdsgiver eller myndighed, der forpligtes, og ikke  

 den enkelte ansatte.
Derfor betragter Enhedslisten også dette  

 ændringsforslag som afgørende for tilslutningen til det samlede  

 lovforslag.
 Et mindretal i udvalget (V) vil redegøre for  

 sin stilling til lovforslaget og de stillede ændringsforslag ved 2.  

 behandling.
 Et andet mindretal i udvalget (KF) vil  

 redegøre for sin stilling til lovforslaget og de stillede  

 ændringsforslag ved 2. behandling.
 Et tredje mindretal i udvalget (DF) vil  

 redegøre for sin stilling til lovforslaget og de stillede  

 ændringsforslag ved 2. behandling.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	arbejdsministeren, tiltrådt af et flertal (S,  

 SF, CD, RV, EL og KRF):
Til § 1 1) I den under nr. 3 foreslåede § 16 a  

ændres »fremfører«  

 til: » påviser«.
[Præcisering af kravene til faktiske  

 omstændigheder] Til § 2 2) I den under nr. 3 foreslåede affattelse af §  

 3, stk. 2, ændres »fremfører«  

 til: »påviser«.
[Præcisering af kravene til faktiske  

 omstændigheder] 3) I den under nr. 4 foreslåede affattelse af §  

 6, stk. 2, ændres »fremfører«  

 til: »påviser«.
[Præcisering af kravene til faktiske  

 omstændigheder] Til § 3 4) I det under nr. 1 foreslåede § 4, stk. 12,  

ændres »fremfører«  

 til: » påviser«.
[Præcisering af kravene til faktiske  

 omstændigheder] Til § 4 5) Før nr. 1 indsættes som nyt nummer:
» » [Stærke pligtsubjekter] 6) I det under nr. 1 foreslåede § 2 a, stk. 1,  

ændres »fremfører«  

 til: » påviser«.
[Præcisering af kravene til faktiske  

 omstændigheder] Til § 5 7) I det under nr. 4  foreslåede § 9, stk. 2,  

ændres »fremfører«  

 til: » påviser«.
[Præcisering af kravene til faktiske  

 omstændigheder] Til § 6 8) Datoen »1.  

 januar« ændres til: »1. juli«.
[Ændret ikrafttrædelsesdato] Bemærkninger Til nr. 1- 4, 6 og 7 Ændringsforslagene har til formål at  

 understrege, at der ikke med lovforslaget er tilsigtet nogen ændringer  

 i forhold til domstolenes praksis på de områder, herunder i sager  

 om sexchikane, hvor der hidtil har være anvendt regler om delt  

 bevisbyrde.
Efter praksis er det ikke tilstrækkeligt, at den  

 person, der anser sig for krænket, påstår eller gør  

 gældende, at der foreligger faktiske omstændigheder, der giver  

 anledning til at formode, at der er udøvet forskelsbehandling.
Det  

 må tillige forlanges, at påstanden er underbygget med f.eks.  

 skriftligt bevismateriale, vidneforklaringer el.lign.
 Hvis der ikke foreligger sådant bevismateriale,  

 vidneforklaringer m.v., men alene en forklaring fra den person, der anser sig  

 for krænket, og en modstridende forklaring fra den person, som  

 beskyldningen rettes imod, må retten ud fra en almindelig fri  

 bevisbedømmelse tage stilling til, om der er tale om  

 omstændigheder, som giver anledning til at formode, at der er  

 udøvet forskelsbehandling.
 I givet fald påhviler det herefter modparten at  

 bevise, at ligebehandlingsprincippet ikke er blevet krænket.
 Formålet med at ændre ordet »fremfører« til »påviser « i  

 lovteksten er at tydeliggøre denne forståelse af lovteksten og  

 dermed understrege, at den ovenfor nævnte gældende praksis  

 forudsættes videreført.
Det bemærkes i den forbindelse, at ordet »fremfører« er anvendt i den danske version af  

 direktivteksten.
En gennemgang af andre sprogversioner af  

 bevisbyrdedirektivet har imidlertid vist, at anvendelse af ordet »påviser« i lovteksten også må anses for at være  

 i god overensstemmelse med direktivet.
 Ændringsforslagene har været drøftet  

 med Den Danske Dommerforening, der har erklæret sig enig i, at den nu  

 foreslåede formulering afspejler domstolenes hidtidige praksis.
Til nr. 5 Inden for ligebehandlingsloven er det arbejdsgivere, der  

 er pligtsubjekter i forhold til lovens regler om forbud mod  

 forskelsbehandling på grund af køn.
Sager om seksuel chikane  

 mellem kolleger (arbejdstagere) behandles efter erstatningsansvarslovens  

 regler (uden delt bevisbyrde).
 Ligestillingslovens anvendelsesområde er bredt,  

 nemlig den offentlige forvaltning, erhvervsmæssig og almen virksomhed,  

 og spørgsmålet om, hvilke personer der er forpligtet i henhold  

 til loven, fremgår derfor ikke direkte af loven.
 Ligestillingslovens regler om forbud mod  

 forskelsbehandling på grund af køn vil derfor f.eks. kunne  

 gælde for en lærers seksuelle chikane over for en elev, seksuel  

 chikane over for en lærerkollega, eller hvis en elev  

 påberåber sig anden kønsdiskrimination, f.eks. en elev,  

 der er utilfreds med en karakter.
 Med det foreliggende ændringsforslag justeres  

 ligestillingsloven således, at man kun forpligter de stærke  

 pligtsubjekter, altså virksomhederne eller myndighederne, men  

 ikke f.eks. arbejdstagere.
En sag efter ligestillingsloven om seksuel chikane eller  

 anden klage over diskrimination (f.eks. dårlig karakter) mod en  

 lærer vil herefter skulle rejses over for skolen/kommunen.
Sagen vil  

 skulle behandles efter reglerne om delt bevisbyrde.
 Følgende eksempler på stærke  

 pligtsubjekter kan nævnes:
 En lærers diskrimination, for eksempel seksuel chikane eller  

 anden kønsdiskrimination over for elever: klagen rettes mod  

 skolen/kommunen og ikke mod læreren.
 En sygehuslæges seksuelle chikane over for en patient: klagen  

 rettes mod sygehuset og ikke mod lægen.
 En privat praktiserende læges diskrimination, f.eks. ved i  

 højere grad at behandle kvindelige end mandlige patienter: klagen  

 rettes mod klinikkens indehaver.
 En dørmands diskrimination af mandlige gæsters adgang  

 til et diskotek: klagen rettes mod dis-kotekets indehaver.
 Sager om diskrimination, der foregår blandt  

 ligestillede eller sidestillede, vil med ændringsforslaget være  

 omfattet af erstatningsansvarsloven, således som det er  

 tilfældet inden for ligebehandlingslovens område.
Der vil desuden være sager, der skal behandles efter  

 strafferetlige regler, for eksempel sager om  

 blufærdighedskrænkelse.
Dette er også tilfældet for  

 sager om seksuel chikane inden for ligebehandlingslovens område.
Til nr. 6 Da lovforslaget blev fremsat i efteråret 2000, var  

 det forventet, at det kunne vedtages inden årsskiftet.
Dette er ikke  

 sket, og ikrafttrædelsesdatoen må derfor ændres.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 78 Bilagsnr.
Titel 1 Høringssvar fra arbejdsministeren 2 Tentativ køreplan for udvalgets behandling af lovforslaget 3 Grundnotat om direktivforslag om ligebehandling af mænd og kvinder 4 Spm. 1 om kommentar til høringssvar, til arbejdsministeren Spm. 2 om lovforslagets sammenhæng med direktiv om  

 gennemførelse af princippet om ligebehandling af mænd og  

 kvinder, til arbejdsministeren Spm. 3 om kommentarer til deling af lovforslaget, til arbejdsministeren 5 Spm. 4 om lovforslagets relation til direktiv 97/80/EF, til  

 arbejdsministeren Spm. 5 om lovforslagets forhold til menneskerettigheder, til  

 arbejdsministeren Spm. 6 om analyse af lovforslagets forhold til menneskerettighederne, til  

 arbejdsministeren Spm. 7 om høringsfrist/Dommerforeningen, til arbejdsministeren Spm. 8 om valg mellem politianmeldelse og civil sag, til arbejdsministeren Spm. 9, om delt bevisbyrde er omvendt bevisbyrde, til arbejdsministeren Spm. 10 om dom i forbindelse med seksuel chikane, til arbejdsministeren Spm. 11 om bevis på uskyld i forbindelse med seksuel chikane, til  

 arbejdsministeren Spm. 12 om fastholdelse af forklaring på uskyld, til  

 arbejdsministeren Spm. 13 om anvendelse af vidner, til arbejdsministeren Spm. 14 om definition på faktiske omstændigheder om  

 ligebehandling, til arbejdsministeren Spm. 15 om definition på faktiske omstændigheder, til  

 arbejdsministeren Spm. 16 om forklaring kan være »faktisk omstændighed«, til arbejdsministeren Spm. 17 om bevisbyrderegler, til arbejdsministeren Spm. 18 om ligebehandlingsprincip, når underordnet chikanerer  

 overordnet, til arbejdsministeren Spm. 19 om arbejdsgivers ret til at afskedige ved seksuel chikane, til  

 arbejdsministeren Spm. 20 om arbejdsgivers ret til at afskedige ved sexchikane, til  

 arbejdsministeren Spm. 21 om arbejdsgivers eventuelle ret til erstatning, til  

 arbejdsministeren Spm. 22 om erstatningskrav fra arbejdsgiveren, til arbejdsministeren Spm. 23 om bevis på uskyld vedrørende seksuel chikane, til  

 arbejdsministeren Spm. 24 om erstatningskrav mod staten, til arbejdsministeren Spm. 25 om forskelsbehandling ifølge ligestillingsloven, til  

 arbejdsministeren Spm. 26 om bevis på uskyld i relation lærer-elev m.fl., til  

 arbejdsministeren Spm. 27 om bevisbyrde ved seksuel chikane også iht. straffeloven,  

 til arbejdsministeren Spm. 28 om forskellen på blufærdighedskrænkelse og  

 sexchikane, til arbejdsministeren Spm. 29 om forskelsbehandling vedrørende sexchikane og  

 blufærdighedskrænkelse i forhold til retssikkerheden, til  

 arbejdsministeren Spm. 30 om retspraksis for seksuel chikane, til arbejdsministeren Spm. 31 om arbejdsgiveres ansvar for chikane, til arbejdsministeren Spm. 32 om lovlighed af erklæring om krænkelse, til  

 arbejdsministeren Spm. 33 om erklæring som bevis på krænkelse, til  

 arbejdsministeren Spm. 34 om behov for lovgivning om seksuel chikane, til arbejdsministeren Spm. 35 om skyld, indtil det modsatte er bevist, til arbejdsministeren Spm. 36 om domstolens frie bevisbedømmelse, til arbejdsministeren Spm. 37 om bevisregel ifølge retspraksis, til arbejdsministeren Spm. 38 om hensigten med lovforslaget, til arbejdsministeren Spm. 39 om lovforslaget går videre end direktivet, til  

 arbejdsministeren 6 Spm. 40 om § 4 i ligebehandlingsloven, til arbejdsministeren Spm. 41 om paradoks mellem civilretten og strafferetten, til  

 arbejdsministeren Spm. 42 om omvendt bevisbyrde ved afskedigelse af gravide, til  

 arbejdsministeren Spm. 43 om deling af lovforslaget, til arbejdsministeren 7 Svar på spm. 1 om kommentar til høringssvar, fra  

 arbejdsministeren Svar på spm. 2 om lovforslagets sammenhæng med direktiv om  

 gennemførelse af princippet om ligebehandling af mænd og  

 kvinder, fra arbejdsministeren Svar på spm. 3 om kommentarer til deling af lovforslaget, fra  

 arbejdsministeren Svar på spm. 4 om lovforslagets relation til direktiv 97/80/EF, fra  

 arbejdsministeren Svar på spm. 5 om lovforslagets forhold til menneskerettigheder, fra  

 arbejdsministeren Svar på spm. 6 om analyse af lovforslagets forhold til  

 menneskerettighederne, fra arbejdsministeren Svar på spm. 7 om høringsfrist/Dommerforeningen, fra  

 arbejdsministeren Svar på spm. 8 om valg mellem politianmeldelse og civil sag, fra  

 arbejdsministeren Svar på spm. 9, om delt bevisbyrde er omvendt bevisbyrde, fra  

 arbejdsministeren Svar på spm. 10 om dom i forbindelse med seksuel chikane, fra  

 arbejdsministeren Svar på spm. 11 om bevis på uskyld i forbindelse med seksuel  

 chikane, fra arbejdsministeren Svar på spm. 12 om fastholdelse af forklaring på uskyld, fra  

 arbejdsministeren Svar på spm. 13 om anvendelse af vidner, fra arbejdsministeren Svar på spm. 14 om definition på faktiske omstændigheder  

 om ligebehandling, fra arbejdsministeren Svar på spm. 15 om definition på faktiske  

 omstændigheder, fra arbejdsministeren Svar på spm. 16 om forklaring kan være »faktisk omstændighed«, fra arbejdsministeren Svar på spm. 17 om bevisbyrderegler, fra arbejdsministeren Svar på spm. 18 om ligebehandlingsprincip, når underordnet  

 chikanerer overordnet, fra arbejdsministeren Svar på spm. 19 om arbejdsgivers ret til at afskedige ved seksuel  

 chikane, fra arbejdsministeren Svar på spm. 20 om arbejdsgivers ret til at afskedige ved  

 sexchikane, fra arbejdsministeren Svar på spm. 21 om arbejdsgivers eventuelle ret til erstatning, fra  

 arbejdsministeren Svar på spm. 22 om erstatningskrav fra arbejdsgiveren, fra  

 arbejdsministeren Svar på spm. 23 om bevis på uskyld vedrørende seksuel  

 chikane, fra arbejdsministeren Svar på spm. 24 om erstatningskrav mod staten, fra arbejdsministeren Svar på spm. 25 om forskelsbehandling ifølge  

 ligestillingsloven, fra arbejdsministeren Svar på spm. 26 om bevis på uskyld i relation lærer-elev  

 m.fl., fra arbejdsministeren Svar på spm. 27 om bevisbyrde ved seksuel chikane også iht.  

 straffeloven, fra arbejdsministeren Svar på spm. 28 om forskellen på  

 blufærdighedskrænkelse og sexchikane, fra arbejdsministeren Svar på spm. 29 om forskelsbehandling vedrørende sexchikane  

 og blufærdighedskrænkelse i forhold til retssikkerheden, fra  

 arbejdsministeren Svar på spm. 30 om retspraksis for seksuel chikane, fra  

 arbejdsministeren Svar på spm. 31 om arbejdsgiveres ansvar for chikane, fra  

 arbejdsministeren Svar på spm. 32 om lovlighed af erklæring om krænkelse,  

 fra arbejdsministeren Svar på spm. 33 om erklæring som bevis på  

 krænkelse, fra arbejdsministeren Svar på spm. 34 om behov for lovgivning om seksuel chikane, fra  

 arbejdsministeren Svar på spm. 35 om skyld, indtil det modsatte er bevist, fra  

 arbejdsministeren Svar på spm. 36 om domstolens frie bevisbedømmelse, fra  

 arbejdsministeren Svar på spm. 37 om bevisregel ifølge retspraksis, fra  

 arbejdsministeren Svar på spm. 38 om hensigten med lovforslaget, fra arbejdsministeren Svar på spm. 39, om lovforslaget går videre end direktivet,  

 fra arbejdsministeren Svar på spm. 40 om § 4 i ligebehandlingsloven, fra arbejdsministeren Svar på spm. 41 om paradoks mellem civilretten og strafferetten, fra  

 arbejdsministeren Svar på spm. 42 om omvendt bevisbyrde ved afskedigelse af gravide,  

 fra arbejdsministeren Svar på spm. 43 om deling af lovforslaget, fra arbejdsministeren 8 Henvendelse af 5/12-00 fra Den Kristelige Fagbevægelse 9 Spm. 44 om kommentar til henvendelse af 5/12-00 fra Den Kristelige  

 Fagbevægelse, til arbejdsministeren 10 Henvendelse af 7/12-00 fra Dansk Journalistforbund 11 Spm. 45 om kommentar til henvendelse af 7/12-00 fra Dansk  

 Journalistforbund, til arbejdsministeren 12 Henvendelse af 14/12-00 fra Kristelig Arbejdsgiverforening 13 Svar på spm. 44 om kommentar til henvendelse af 5/12-00 fra Den  

 Kristelige Fagbevægelse, til arbejdsministeren Svar på spm. 45 om kommentar til henvendelse af 5/12-00 fra Dansk  

 Journalistforbund, fra arbejdsministeren 14 Henvendelse af 19/12-00 fra FTF - Funktionærernes og  

 Tjenestemændenes Fællesråd og Danmarks Lærerforening 15 Spm. 46 om kommentar til henvendelse af 19/12-00 fra Funktionærernes  

 og Tjenestemændenes Fællesråd og Danmarks  

 Lærerforening, til arbejdsministeren 16 Henvendelse af 16/1-01 fra Kvindeligt Arbejderforbund i Danmark 17 Henvendelse af 18/1-01 fra Kvinderådet 18 Henvendelse af 7/2-01 fra KAD 19 Spm. 47 om kommentar til henvendelse af 7/2-01 fra KAD, til  

 arbejdsministeren 20 Meddelelse vedr. afholdelse af høring vedr. lovforslaget 21 Spm. 48 om retspraksis i forbindelse med undladelse af den delte  

 bevisbyrde, til arbejdsministeren 22 Henvendelse af 7/2-01 fra Kvinderådet 23 Spm. 49 om kommentar til henvendelse af 7/2-01 fra Kvinderådet, til  

 arbejdsministeren 24 Notat fra professor, dr. jur.
Ruth Nielsen, Juridisk Institut,  

 Handelshøjskolen i København 25 Åbent ekspertmøde vedrørende delt bevisbyrde i  

 sexchikanesager 26 Meddelelse vedr. ekspertmøde 28/3-01 om delt bevisbyrde i  

 sexchikanesager.
