Lån- og aktietegning Formalitetsindsigelse vedr. begrundelse Reference:
SL § 6, stk. 1, litra e Forvaltningsloven § 24 LV 1997 A.1.4.4. og A.K. 3.6.
 A klagede for indkomstårene 1993, 1994 og 1995 over, at  

 skatteankenævnet ikke havde godkendt fradrag for renteudgifter til B  

 A/S.
Det fremgik af sagen, at klageren havde deltaget i et projekt baseret  

 på lånefinansieret køb af aktier i C A/S.
Klageren havde  

 tegnet aktier for nominelt 1.000.000 kr., som var finansieret ved optagelse  

 af lån hos B A/S.
Klageren havde fratrukket renteudgifterne  

 vedrørende dette lån med henholdsvis 87.677 kr., 219.934 kr. og  

 246.658 kr. i indkomstårene 1993, 1994 og 1995.
 Told- og Skattestyrelsen havde den 1. november 1996 fremsendt en skrivelse  

 til de kommunale ligningsmyndigheder, hvoraf følgende blandt andet  

 fremgik:
"Vedrørende ændring af ansættelsen for  

 indkomstårene 1993, 1994 m.fl. for investorer, der har deltaget i  

 skattearrangementer udbudt af bl.a.
B A/S baseret på  

 lånefinansieret køb af aktier.
Lysavis, arrangement nr. 50 Ligningsrådet har på sit møde den 22. oktober 1996  

 tiltrådt en indstilling fra Told- og Skattestyrelsen om, at der for  

 arrangementerne      - bl.a.
C A/S - på baggrund af de foreliggende  

 oplysninger og de dokumenter, der er tilvejebragt i sagskomplekset, ikke  

 foreligger en tilstrækkelig dokumentation for den økonomiske  

 realitet i konstruktionerne.
 For så vidt angår D A/S forventes det, at der kan foreligge en  

 redegørelse samt en skatteretlig vurdering af dette arrangement ultimo  

 1996.
Baggrund X kommune har i samarbejde med Told- og Skatteregion Y foretaget en  

 undersøgelse af en række skattearrangementer udbudt og  

 administreret af B A/S.
 Det primære formål med undersøgelsen har været at  

 konstatere, hvorvidt arrangementerne indeholder en økonomisk og  

 forretningsmæssig realitet, herunder at afdække og verificere det  

 økonomiske fundament samt i hvilket omfang der er foregået en  

 faktisk pengestrøm mellem de involverede parter.
 Tilsidesættelse af rentefradragsretten for indkomstårene  

 1993, 1994 m.fl.
 Under henvisning til vedlagte redegørelser, hvor der bl.a. er  

 redegjort for konstruktionens opbygning, de skattemæssige virkninger  

 for de enkelte investorer, de deltagende selskabers stiftelses-, ejer- og  

 kapitalforhold, herunder den foretagne vurdering af det materiale samt  

 meddelte oplysninger, der er tilvejebragt i forbindelse med de foretagne  

 undersøgelser, er det styrelsens opfattelse, at der ikke foreligger en  

 tilstrækkelig dokumentation for den økonomiske realitet i  

 arrangementerne.
Rentefradrag efter statsskattelovens § 6, stk. 1, litra e  

 forudsætter bl.a., at der er økonomisk realitet i den  

 gældsforpligtelse, der gøres gældende at have  

 påhvilet de enkelte investorer.
Det er derfor styrelsens opfattelse, at  

 der ikke foreligger et tilstrækkeligt grundlag for indrømmelse  

 af fradrag for renteudgifter for de omhandlede lån for  

 indkomståret 1993 og følgende indkomstår, ligesom der  

 følgelig ikke vil kunne indrømmes reduktion af anden  

 indkomstskat ved opgørelsen af tab på aktierne ved  

 afståelsen.
 Efter en samlet vurdering er det styrelsens opfattelse, at arrangementerne  

 ikke dækker over nogen økonomisk realitet, men derimod er udtryk  

 for regnskabsmæssige konstruktioner uden forretningsmæssigt  

 indhold, alene etableret af skattemæssige hensyn.
 En ændret skatteretlig vurdering af arrangementerne vil derfor  

 kræve, at der kan fremlægges   en fuldstændig dokumentation  

 for de økonomiske bevægelser i arrangementerne.
 Told- og Skattestyrelsen skal herved anmode de berørte  

 ligningsmyndigheder om at iværksætte en konkret sagsbehandling  

 for de enkelte investorer, idet der for så vidt angår  

 begrundelsespligten jf. forvaltningslovens §§ 22 og 24, i forbindelse med  

 gennemførelse af ansættelsesændringer, kan anvendes  

 styrelsens vurderinger under "Told- og Skattestyrelsens  

 bemærkninger".
 Oplysningerne om deltagende investorer blev meddelt de berørte  

 kommuner i forbindelse med Told- og Skattestyrelsens orienteringsskrivelse af  

 22. marts 1996.
 Det kan yderligere oplyses, at samtlige renteudgifter af de omhandlede  

 lån er indberettet til rentekontrolordningen via B A/S, således  

 at renteudgifterne fremgår af skatteydernes kontrolbilag R75.
 Til brug for en samlet resultatopgørelse over kontrolindsatsen,  

 bedes vedlagte skema indsendt til Told- og Skattestyrelsen, når sagen  

 er færdigbehandlet ved den kommunale ligningsmyndighed.
Med henblik på at sikre en ensartet skattemæssig behandling af  

 de deltagende investorer, står .... X kommune samt styrelsen, til  

 rådighed for drøftelse og vurdering af eventuelle  

 tvivlsspørgsmål, ligesom styrelsen vil koordinere eventuel  

 verifikation i udlandet af dokumentationsmateriale, som måtte blive  

 forelagt i forbindelse med ansættelsesændringerne." Told- og Skattestyrelsen havde udarbejdet følgende  

 redegørelse vedrørende projektet:
"1. INDLEDNING Told- og skatteregion Y har med bistand fra X kommunes skatteforvaltning  

 foretaget en revisionsmæssig undersøgelse af 3  

 investerings-/skatteprojekter, der er udbudt henholdsvis administreret af B  

 A/S.
Resultaterne af undersøgelsen mv. er efterfølgende  

 forelagt for Told- og Skattestyrelsen til bedømmelse.
 B A/S (et selskab i en gruppe, der ejes af direktør og  

 hovedanpartshaver .....) formidlede ultimo 1993 og i løbet af 1994 som  

 udbyder henholdsvis administrator lånefinansieret erhvervelse af aktier  

 i 3 selskaber.
 Arrangementerne 1. og 2. bygger i al væsentlighed på en af  

 gruppeselskabet udviklet finansieringskonstruktion.
 For så vidt angår arrangement nr. 3 (lånefinansieret  

 køb af aktier i D A/S) adskiller arrangementet sig derved, at  

 formålet med kapitaliseringen af selskabet er at tilvejebringe  

 kapitalgrundlag med henblik på opkøb af danske selskaber  

 (joint-venture). En beskrivelse af arrangementet vil blive forelagt for  

 Ligningsrådet på et senere møde.
 Modellen/konstruktionen baserer sig på 3 særskilte men  

 indbyrdes forbundne/afhængige hovedelementer:
 Investeringsarrangementerne er udbudt i samarbejde med E Limited, England,  

 der har formidlet investorernes lånefinansiering og forestået  

 indgåelse af leasingaftaler mv.
 Formålet med investeringen var dels at eliminere skat ved efter  

 mindst 3 års  ejertid at afstå aktierne i det danske moderselskab  

 med tab, hvorved skatteværdien af den negative aktieindkomst kunne  

 modregnes i anden slutskat, dels i ejertiden løbende at opnå  

 fradrag for renter af lånet/investeringskreditten, der finansierede  

 investorernes anskaffelse af aktierne.
 Da arrangementerne baserede sig på modellens byggestene, og  

 således indholdsmæssigt i al væsentlighed var identiske,  

 mens der ikke er sammenfald mellem den deltagende kreds af selskaber i de to  

 arrangementer, beskrives i det følgende alene de danske investorers  

 lånefinansierede erhvervelse af aktier i C A/S.
 2. MINIMUMSINVESTERING SAMT FINANSIERINGEN HERAF:
Optagelse af udlandslån kr.     455.000 Egenfinansiering kr.       70.000 I alt kr.     525.000 der anvendes til køb af aktie nom. kr. 500.000 á kurs 105, i  

 alt kr. 525.000.
 Rentefradrag:
- ved anskaffelse af aktien i 1993 - rente: 19 % p.a.
Indkomståret 1993 kr.     43.452 Indkomståret 1994 kr.     96.425 Indkomståret 1995 kr.   110.674 Indkomståret 1996 kr.     62.710 Rentefradrag i alt 1993-1996 kr.   313.261 Budgetteret tab ved afståelse af aktie:
- efter mindst 3 års ejertid Anskaffelse nom. kr. 500.000 kurs 105 kr.   525.000 Afståelse   nom. kr. 500.000 kurs 57 kr.   285.000 Budgetteret tab/negativ aktieindkomst kr.   240.000 Resultatet efter skat:
 Skatteværdi af rentefradrag 1993-1996:
kr. 313.261 x gns. 46 % kr.   144.100 *) Skatteværdi af negativ aktieindkomst 1996:
kr. 240.000 x gns. 36 % kr.     86.400 Skatteværdi i alt kr.   230.500 - egenbetaling af renter kr.    79.235 - egenfinansiering kr.   -70.000 Investors provenu kr.    81.265 *) Skatteværdien af negativ aktieindkomst kan modregnes i  

 øvrig slutskat.
Det er ved beregningen forudsat, at kautionisten iht. den indgåede  

 kautionserklæring indfrier investeringskreditten/lånet, og at  

 kautionisten ikke kan udøve regres mod investor.
Der henvises til den  

 uddybende beskrivelse af dette forhold nedenfor.
Provenutab Da der ifølge foreliggende investorfortegnelse er tegnet i alt 162  

 aktier á nom. 500.000 i C A/S, kan det skattemæssige provenu  

 opgøres til (162 x kr. 230.500) i alt ca. kr. 37.241.000.
3. BESKRIVELSE AF ARRANGEMENTET På grundlag af oplysninger indhentet dels hos B A/S dels via  

 politiet, har Told- og skatteregion Y med bistand fra X kommunes  

 skatteforvaltning foretaget en beskrivelse af arrangementets konstruktion.  

 Der er i den forbindelse foretaget undersøgelser med henblik på  

 at verificere konstruktionens økonomiske indhold, herunder ved  

 indhentelse af oplysninger via et internationalt kreditbureau om de i  

 arrangementet deltagende selskabers kapital-, ejer- og stiftelsesforhold.
 Med udgangspunkt i modellens 3 hovedelementer, jf. ovenfor, kan  

 arrangementets konstruktion og de enkelte delelementer beskrives  

 således:
A.
Investorers lånefinansierede erhvervelse af aktier i C A/S Ifølge prospektet tager arrangementet sit udgangspunkt i en  

 kapitaludvidelse af selskabet .... (under navneændring til C A/S), der  

 forud for nytegningen af aktier havde en aktiekapital på kr. 500.000,  

 der ejes af B A/S.
 Investorerne kan i tegningsperioden (8. november 1993 til 31. december  

 1994) erhverve aktier i selskabet á nom. kr. 500.000 til kurs 105.
 Ifølge oplysninger fra Erhvervs- og Selskabsstyrelsen ændres  

 selskabets navn den 14. december 1994 til C ApS.
 Endvidere er der den 15. marts 1995 registreret en kapitaludvidelse,  

 hvorefter selskabets kapital udgør kr. 80.500.000.
 Selskabet ses således ikke at være omdannet til et A/S, som  

 forudsat i prospektet.
Investorernes tegning/anskaffelse af aktier er i al væsentlighed  

 lånefinansieret.
Således er investorernes aktiekøb for en  

 andel på  86 2/3 % af anskaffelsesprisen mod sikkerhed i aktierne  

 lånefinansieret ved optagelse af lån (kr. 455.000 pr. aktie) i  

 henholdsvis Israel (der formentlig umiddelbart efter eller samtidig med  

 overdrager låneporteføljen til F Ltd., England) eller direkte i  

 F Ltd., England.
Egenfinansiering Den resterende del, investorernes egenfinansiering, kr. 70.000 eller 13  

 1/3 % af anskaffelsessummen erlægges (ifølge foreliggende  

 forretningsgangsbeskrivelse) ved betaling til B A/S på en af  

 følgende måder:
- kontant indbetaling af den fulde egenfinansiering, kr. 70.000 eller - kontant indbetaling af kr. 30.000, og optagelse af indskudslån  

 på kr. 40.000 hos B A/S Det har ikke været muligt at tilvejebringe oplysninger om, i hvilket  

 omfang investorerne har erlagt egenfinansieringen kontant eller ved delvis  

 lånefinansiering i B A/S.
Lån optaget i israelsk bank overdraget til F Ltd., England Optagelse af lån i israelsk bank.
 Banken har pr. den 30.12.1993 ydet et lån til investorerne på  

 i alt kr. 67.300.000, jf. foreliggende kontoudtog, hvoraf fremgår at  

 beløbet den 30.12.1993 er indsat på  C A/S' konto i banken.  

 Samme dag overføres beløbet tilsyneladende via en dansk bank  

 til bank i England, jf. foreliggende anmodning om SWIFT-overførsel fra  

 B A/S af 30.12.1993 og førstnævnte kontoudtog.
 Det bemærkes, at der ikke foreligger dokumentation for de enkelte  

 investorers låneoptagelse i banken i Israel i form af kontoudtog for de  

 udlånskonti, der modsvarer det beløb der jf. ovenfor er  

 overført til C A/S indlånskonto.
Af foreliggende korrespondance kan det udledes, at der på dette  

 tidspunkt er modtaget tegningsordrer på i alt 52 aktier.
Herudover  

 tegner direktøren sig pr. den 30.12.1993 for i alt 96 aktier, der  

 efterfølgende forventes overdraget til eksterne investorer.
Hæftelse & kaution Ifølge prospektmateriale optages lånet i banken i Israel mod  

 sikkerhed i aktierne og på almindelige vilkår om personlig  

 hæftelse.
 Imidlertid indgås samtidig mellem på den ene side banken i  

 Israel långiver og F Ltd., som kautionist en selvskyldnerkaution, den  

 såkaldte "Fidelity Guarantee".
 Selvskyldnerkautionen medfører:
 Herved konverteres investorernes lånevilkår til vilkår  

 om limited eller non-recource, idet banken i forhold til investor alene kan  

 søge sig fyldestgjort i de til grund for lånene stillede  

 sikkerheder (realisation af aktierne).
Deponering af aktier til sikkerhed for lånet Det fremgår af foreliggende korrespondance mellem B A/S og  

 samarbejdspartneren i England i januar og februar 1994, at der ikke er sket  

 deponering af aktierne ved optagelse af lånet i banken i Israel.
Den  

 engelske samarbejdspartner forespørger bl.a. ved brev af 1. februar  

 1994 om, på hvilket tidspunkt B A/S vil foretage deponering.
 Først ved brev af 9. februar 1994 fremsender B A/S sikkerheder i  

 form af interimsbeviser til banken i Israel, B A/S meddeler i den forbindelse  

 banken, at der iht. den danske lovgivning ikke kan ske udstedelse af aktier,  

 før der er sket endelig registrering i Erhvervs- og Selskabsstyrelsen,  

 hvorfor aktierne først kan forventes deponeret indenfor 3 uger.
 Overdragelse af udlånsportefølje fra banken i Israel til F  

 Ltd.
 Trods eventuelle låneaftaler indgået mellem banken og  

 investorerne, og den mellem banken og F Ltd. indgåede  

 selvskyldnerkaution ("Fidelity Guarantee") overdrages bankens  

 låneportefølje til F Ltd., som ny långiver.
 Overdragelsestidspunkt er ikke nærmere dokumenteret i form af  

 aftalegrundlag mellem banken og F Ltd., ligesom der ikke foreligger  

 dokumentation for overførsel af et beløb fra F Ltd. til banken  

 svarende til bankens samlede udlån til de danske investorer.
 Imidlertid fremgår det af brev af 12. september 1994 fra advokaten  

 for F Limited til låntager,at den på vegne af låntager  

 indgåede låneaftale med banken med tilhørende  

 håndpantsætnings- og garantiaftaler den 23. juni 1994 er  

 overdraget til F Limited.
 Henset til foreliggende kontoudtog udstedt af F Ltd., hvoraf  

 fremgår, at der på C A/S' konto pr. den 31. december 1993  

 indestår kr. 79.800.000, er det muligt, at F Ltd. har overtaget den  

 omhandlede udlånsportefølje allerede den 31. december 1993,  

 altså dagen efter bankens udlån den 30. december 1993.
 Ovennævnte deponering af interimsbeviser, (brev af 9. februar 1994  

 fra B A/S til banken taler imod formodningen om overtagelse af  

 låneporteføljen den 31. december 1993. Forholdet kan ikke  

 nærmere belyses.
Lån optaget direkte i F Ltd., England Der foreligger ikke egentlig dokumentation for antallet af investorer, der  

 har finansieret 86 2/3 % af anskaffelsesprisen på aktierne ved  

 optagelse af lån direkte hos F Ltd., England.
 Selskabets direkte udlån til investorerne kan dog anslås  

 således:
86 2/3 % af aktiens anskaffelsesværdi kr. 525.000 x 162 tegnede aktier kr. 73.710.000 - finansieret ved lån i Israel overdraget til F Ltd., jf. ovenfor kr. 67.300.000 Anslået direkte udlån fra F Ltd.
kr.   6.410.000 For dette udlån indgås mellem på den ene side F Ltd. som  

 långiver og G Limited, England som kautionist en selvskyldnerkaution  

 ("Fidelity Guarantee), svarende til den ovenfor beskrevne mellem banken i og  

 F Ltd.
Lånenes rente- og betalingsvilkår For såvel lån ydet af bank i Israel/F Ltd. og af F Ltd.  

 direkte samt for indskudslånene ydet af B A/S er vilkårene  

 følgende:
Lånene, der er afdragsfrie, forfalder til betaling på  

 anfordring efter påkrav fra långiver, herunder i tilfælde  

 af misligholdelse af rentebetalingen, jf. herom nedenfor.
Såfremt  

 meddelelse om indfrielse ikke er fremsat af långiver inden 30. januar  

 2000 forfalder lånet fuldt ud pr. denne dag.
Der beregnes en rente på 19% p.a., der tilskrives halvårligt  

 forud.
I de første 3 år af lånets løbetid, betales  

 den tilskrevne rente delvist, idet investorerne kvartalsvist er forpligtet  

 til at erlægge en nærmere angiven del af renterne - i praksis  

 svarende til 55% af skatteværdien af rentefradraget.
Efter 3 år  

 skal renteudgifterne betales fuldt ud.
 Via tilmelding til PBS, betaler investorerne således hvert kvartal  

 en andel af de påløbne renter til B A/S, mens den resterede del  

 tilskrives lånet.
 Renteindbetalingerne fra investorerne, der som nævnt svarer til 55%  

 af rentefradragets skattemæssige værdi, fordeles mellem de  

 deltagende parter som rente/provision i henhold til en nærmere aftalt  

 fordelingsnøgle.
B.
Reinvestering af C A/S' kapital i et 100% ejet datterselskab  

 beliggende på Madeira Ifølge prospektmaterialet anvendes provenuet fra nytegningen af  

 aktiekapital i C A/S således:
 Pr. tegnet aktie:
Salgssum nom. 500.000 á kurs 105 kr. 525.000 - emissionspræmie, B A/S kr.   25.000 nettoprovenu/aktiekapital kr. 500.000 Nettoprovenuet indskydes i det 100% ejede datterselskab H på  

 Madeira.
 Det samlede provenu fra nytegning af aktier i tegningsperioden kan  

 opgøres således:
162 aktier á nom 500.000 kurs 105 i alt kr. 85.050.000 svarende til et eller flere kapitalindskud i datterselskabet henholdsvis  

 en løbende indtægt (emissionspræmie) til B A/S i  

 tegningsperioden således:
Emissionspræmie, B A/S kr.   4.050.000 Samlet kapitalindskud i datterselskab kr. 81.000.000 I alt kr. 85.050.000 Der foreligger ikke dokumentation for kapitaliseringen af datterselskabet  

 i form af kopi af bankoverførsler.
C.
Datterselskabets investering i operationelle  

 leasingkontrakter Den i tegningsperioden i alt indskudte kapital anvendes således,  

 idet der mellem C A/S og datterselskabet er indgået en  

 administrationsaftale, hvorefter moderselskabet forestår  

 datterselskabets administration med et honorar på  8 % af den indskudte  

 kapital:
Indskudt kapital i datterselskab kr. 81.000.000 - administrationshonorar 8% kr.   6.480.000 Nettoprovenu kr. 74.520.000 Ifølge prospektmateriale mv. investerer datterselskabet  

 nettoprovenuet samt et yderligere lån på kr. 31.395.500, optaget  

 hos F Ltd. den 30. december 1994, i operationelle leasingkontrakter.
 Ifølge foreliggende oplysninger er der mellem datterselskabet, H,  

 som køber og I Ltd., som sælger ultimo 1994 indgået to  

 enslydende aftaler om køb af leasingaktiver (2 fly til en værdi  

 af kr. 52.325.000 pr. stk.) for i alt kr. 104.650.000.
 Flyene leases til K Ltd., der videreleaser flyene til I Ltd., (den  

 oprindelige sælger af flyene, jf. ovenfor), hvilket medfører, at  

 der i realiteten er tale om et "sales and lease back" arrangement.
Arrangementets afslutning - Konstruktionens sammenbrud Det er ikke udfra det foreliggende materiale muligt præcist at  

 beskrive, hvorledes arrangementet afsluttes.
 Imidlertid må det på baggrund af det foreliggende materiale  

 lægges til grund, at parterne har følgende intentioner:
 Efter 3 års løbetid, skal investorerne løbende betale  

 de tilskrevne renter 100% og ikke som hidtil kun 55% af skattebesparelsen af  

 rentefradraget.
 Da kravet om en ejertid på mindst 3 år efter  

 aktieavancebeskatningslovens regler er opfyldt og da aktiernes iht. de  

 foreliggende budgetter på dette tidspunkt har den laveste værdi  

 (ca. kurs 57), vil investorerne ved udtræden af arrangementet  

 opnå den størst mulige skattefordel - det størst mulige  

 aktietab.
For på dette tidspunkt at udtræde af arrangementet, er det  

 forudsat at investorerne misligholder lånet og ikke honorerer det krav  

 der fremsættes af långiver, F Ltd. om indfrielse af lånene  

 incl. tilskrevne ej betalte renter.
Der kan i den forbindelse henvises til  

 skrivelse af 20.12.1995 til investorerne fra B A/S til investorerne.
I henhold til den/de indgåede kautionserklæringer, har  

 investorerne 7 dage til at honorere långivers krav.
I det det som  

 ovenfor anført må antages, at ingen af investorerne vil honorere  

 dette krav, er långiver henvist til at realisere aktierne.
Angiveligt  

 realiseres aktierne til den budgetterede indre værdi ca. kurs 57,  

 svarende til kr. 285.000. Långiver vil herefter for det resterende  

 udestående (hovedstol kr. 455.000 + tilskrevne, ej betalte renter)  

 være henvist til i første omgang at søge sig fyldestgjort  

 hos kautionisten og evt. efterfølgende hos investor, der i henhold til  

 kautionserklæringen er forpligtet til at betale, såfremt en  

 eftergivelse af gælden ville medføre en positiv skattepligtig  

 formue.
 I konsekvens af F Limited's overtagelse af aktierne vil selskabet kunne  

 foretage de dispositioner, der er nødvendige for at få  

 konstruktionen til at bryde sammen.
4. OPLYSNINGER OM DE DELTAGENDE SELSKABERS KAPITALFORHOLD MV E Ltd.
 Selskabet er som indledningsvist nævnt B A/S's samarbejdspartner i  

 England vedrørende dette projekt.
 I henhold til den foreliggende korrespondance mellem parterne forestod E  

 Ltd. bl.a.:
 K LTD.
 Selskabet er 1. leasingtager af flyene.
Bank i ISRAEL Den långivende bank, der udtræder af arrangementet.
 Via kreditbureau er indhentet følgende oplysninger om  

 selskabet:
F LIMITED Selskabet, der overtager den samlede långivning i arrangementet.
 Via kreditbureau er der indhentet følgende oplysninger:
 Selskabet driver forretning fra samme adresse i England som E Limited, men  

 dog uden at være registreret på adressen.
 G Ltd.
C/O selskabets agent Selskabet er kautionsstiller.
 Via kreditbureau er der indhentet følgende oplysninger:
 H LDA.
 Datterselskabet, der investerer i operationelle leasingkontrakter.
 Selskabet er beliggende på samme adresse som et advokatkontor, der  

 bl.a. administrerer selskaber for personer, der ikke bor på  

 Madeira.
 5. KORRESPONDANCE & MØDE MED B A/S.
 I forbindelse med X kommune, skatteforvaltningen og told- og skatteregion  

 Y's undersøgelser, er selskabet gentagne gange anmodet om at give  

 fremmøde for drøftelse af arrangementets konstruktion, ligesom  

 selskabet er anmodet om at dokumentere arrangementets økonomiske  

 indhold, senest ved Told- og Skatteregion Y's brev af 23. august 1996.
Der har været afholdt to korte møder med repræsentanter  

 for B A/S, der ikke kastede nyt lys over skattearrangementet.
Endvidere var  

 told- og skatteregion Y's brev af 23. august 1996, hvori regionen anmodede om  

 yderligere dokumentationsmateriale, ikke besvaret af B A/S.
 Selskabet havde således ikke fremsendt/fremlagt den helt centrale  

 dokumentation, der er afgørende for at kunne verificere arrangementets  

 økonomiske og forretningsmæssige realitet og dermed foretage en  

 endelig skattemæssig vurdering.
TOLD- OG SKATTESTYRELSENS BEMÆRKNINGER På baggrund af det foreliggende materiale har styrelsen som  

 udgangspunkt forsøgt at klarlægge samt analysere det egentlige  

 økonomiske fundament, der må anses for grundlæggende for  

 konstruktionens gennemførelse.
 Der er i alt tale om et samlet grundbeløb på ca. 116,5 mio.  

 kr., hvoraf ca. 105 mio. kr. skal kanaliseres til datterselskabet på  

 Madeira, med henblik på køb af leasingaktiver, mens resten ca.  

 11,5 mio kr. fordeles mellem de involverede parter til dækning af  

 honorar, provisioner mv.
 I hovedtræk sammensætter beløbet sig efter styrelsens  

 opfattelse således:
* Lån i bank i Israel kr.   67.300.000 Lån i C Ltd.
kr.     6.400.000 Egenfinansiering/lån optages hos eller gennem B A/S kr.   11.300.000 Datterselskabets direkte lån hos F Ltd.
kr.   31.500.000 I alt kr. 116.500.000 * Jf. foranstående redegørelse har F Ltd. overtaget  

 låneporteføljen fra bank i Israel.
 F Ltd. står herefter alene som långiver for et samlet  

 udlån på 100 til 110 mio. kr.
 Det bemærkes, at der ikke foreligger dokumentation eller en  

 nærmere redegørelse for F Ltd.'s modydelse for den overtagne  

 låneportefølje på ca. 67 mio. kr., der må antages at  

 skulle ske i form af overførsel af kontante midler eller andre  

 værdier til banken i Israel.
 Henset til de oplysninger om F Ltd.'s stiftelses-og kapitalforhold, som er  

 indhentet via et internationalt kreditbureau, stiller Told- og  

 Skattestyrelsen sig tvivlende overfor, at selskabet har været i stand  

 til at finansiere et udlån på ca. 100-110 mio. kr. alene i dette  

 arrangement.
 Endvidere er det Told- og Skattestyrelsens opfattelse, at det ikke reelt  

 vil være muligt for selskabet G Ltd., når henses til de  

 foreliggende oplysninger om selskabets kapitalforhold at opfylde de  

 kautionsforpligtelser, der er indbygget i arrangementet, hvorfor kautionen  

 må anses for uden særlig værdi for långiver.
 Hertil forekommer det at være en usædvanlig  

 forretningsmæssig disposition at foretage udlån af denne  

 størrelse til brug for indskud i C A/S uden anden sikkerhed en  

 håndpant i de udstedte aktier.
Det er endvidere konstateret, at C A/S's kontante indestående hos  

 det långivende selskab, F Limited, iflg. kontoudtog igennem hele 1994  

 har andraget 75 til 80 mio. kr.
Beløbet har henstået uforrentet,  

 hvilket er usædvanligt, såfremt det forudsættes, at det er  

 selskabets direktion og bestyrelses opgave at varetage aktionærernes  

 interesser bedst muligt, hvilket ville indebære, at selskabets likvide  

 formue som minimum blev placeret til pengemarkedsrenten.
Endvidere bygger hele modellen alene på en udnyttelse af de danske  

 skatteregler, og er ikke på nogen måde forretningsmæssigt  

 begrundet, idet hele konstruktionen er forudsat at skulle medføre et  

 tab for aktionærerne.
Den gæld, der måtte opstå ved  

 långivers realisation af aktierne, elimineres ved den særlige  

 kautionsaftale, hvorved investorerne er økonomisk sikret ved en form  

 for non-recourse vilkår.
 Selve konstruktionen er beskrevet af B A/S i et prospekt (bl.a.: Forslag  

 til køb af relevant transportudstyr), hvor det bl.a. fremgår, at  

 det er hensigten at hele konstruktionen skal bryde sammen efter  

 aktionærernes udtræden og efter at leasingaktiverne er leveret  

 tilbage til de oprindelige sælgere.
 På grund af de foreliggende oplysninger og de dokumenter, der er  

 tilvejebragt i forbindelse med undersøgelsen, er det styrelsens  

 opfattelse, at der ikke foreligger en tilstrækkelig dokumentation for  

 den økonomiske realitet i konstruktionen.
Det forekommer endvidere usandsynligt, at de dispositioner, som  

 arrangementet forudsætter er foretaget, og arrangementet synes derfor  

 alene at eksistere på papiret.
Det er således ikke dokumenteret,  

 at der er overført låneprovenu til eller på vegne af  

 låntager.
Hele arrangementet består alene af  

 bogholderimæssige posteringer uden underliggende økonomisk  

 realitet.
Gælden og forrentningen af lånene i henhold til de  

 indgåede aftaler har herved ikke påhvilet investorerne som en  

 reel retlig bindende forpligtelse.
Rentefradrag efter statsskattelovens § 6, stk. 1, litra e  

 forudsætter bl.a. at der er økonomisk realitet i den  

 gældsforpligtelse, der gøres gældende at have  

 påhvilet de enkelte investorer.
Det er derfor styrelsens indstilling,  

 at der ikke foreligger et tilstrækkeligt grundlag for  

 indrømmelse af fradrag for renteudgifter for de omhandlede lån  

 for indkomståret 1993 og følgende indkomstår, ligesom der  

 følgelig ikke vil kunne indrømmes fradrag for tab på  

 aktierne ved afståelsen.
 Efter en samlet vurdering er det styrelsens opfattelse, at det  

 foreliggende arrangement ikke dækker over nogen økonomisk  

 realitet, men derimod er en regnskabsmæssig konstruktion uden  

 forretningsmæssigt indhold, der er etableret af skattemæssige  

 hensyn.
 Det er styrelsens opfattelse, at en ændret vurdering af  

 arrangementet vil kræve, at der kan fremlægges en  

 fuldstændig dokumentation for de økonomiske bevægelser i  

 arrangementet.
 Det påhviler derfor den enkelte skatteyder bl.a. at dokumentere, at  

 långiver har haft det nødvendige kapitalgrundlag samt, at  

 låneprovenuet rent faktisk er overført til C A/S og H Lda.
 Dokumentationen skal som minimum bestå i:
 Såfremt denne dokumentation kan præsteres på  

 tilfredsstillende måde, vil der være grundlag for på ny at  

 vurdere den økonomiske realitet, hvorefter der vil være basis  

 for en samlet skatteretlig vurdering af konstruktionen".
Skatteankenævnet havde ikke godkendt fradrag for de af klageren  

 fratrukne renteudgifter vedrørende lån optaget i B A/S.  

 Nævnet havde anført, at rentefradrag i henhold til  

 statsskattelovens § 6, stk. 1, litra e, blandt andet forudsatte, at der var  

 økonomisk realitet i den gældsforpligtelse, der blev gjort  

 gældende at have påhvilet de enkelte investorer.
Under henvisning  

 til redegørelsen for konstruktionens opbygning, de skattemæssige  

 virkninger for de enkelte investorer, de deltagende selskabers stiftelses-,  

 ejer- og kapitalforhold, herunder foretagne vurdering af det materiale samt  

 meddelte oplysninger, der var tilvejebragt i forbindelse med de foretagne  

 undersøgelser, havde nævnet fundet, at der ikke forelå  

 tilstrækkelig dokumentation for den økonomiske realitet i  

 arrangementerne.
Efter en samlet vurdering havde nævnet fundet, at arrangementerne  

 ikke dækkede over nogen økonomisk realitet, men derimod var  

 udtryk for regnskabsmæssige konstruktioner uden  

 forretningsmæssigt indhold, alene etableret af skattemæssige  

 hensyn.
Nævnet havde endvidere lagt vægt på, at  

 Ligningsrådet på møde den 22. oktober 1996 ikke havde  

 godkendt arrangementet.
I forbindelse med sagens behandling for Landsskatteretten havde Told- og  

 Skattestyrelsen anmodet om aktindsigt overfor Erhvervs- og Selskabsstyrelsen  

 med henblik på at underbygge Styrelsens bemærkninger  

 vedrørende C A/S's registreringsforhold.
Der var fremsendt  

 følgende materiale:
Erhvervs- og Selskabsstyrelsens brev af 20. marts 1995, hvor der er  

 anmodet om dokumentation for indskudskapitalen samt udskrift af selskabets  

 forhandlingsprotokol, Told- og Skattestyrelsen havde indstillet sagen stadfæstet, med  

 bemærkning om, at der på intet tidspunkt havde været  

 fremlagt dokumentation for realiteten i arrangementet.
Der var alene tale om  

 bogføringer, og pengestrømmene kunne ikke følges.  

 Arrangementet skulle vurderes som helhed, og det samlede udlån på  

 110 mill. kr. fra selskabet F Ltd. på Bermuda, som alene var  

 registreret med en kapital på 12.000 $, var ikke hverken dokumenteret  

 eller sandsynliggjort.
For så vidt angik begrundelsen var kravene i  

 henhold til forvaltningslovens § 22 og § 24 opfyldt.
Der var herved henvist  

 til Landsskatterettens kendelse offentliggjort i Tidsskrift for Skatteret  

 1996.920.
Klagerens advokat havde over for Landsskatteretten nedlagt påstand  

 om, at fradrag for renteudgifter for indkomstårene 1993, 1994 og 1995  

 godkendtes med henholdsvis 87.677 kr., 219.934 kr. og 246.658 kr.
Til  

 støtte herfor havde advokaten blandt andet anført, at  

 aktietegningen var finansieret ved optagelse af lån hos B A/S da  

 klageren ikke havde egne midler til investeringer af denne størrelse.  

 Selskabet var registreret i Erhvervs- og Selskabsstyrelsen med en betydelig  

 aktiekapital, hvorfor pengene således var fremkommet ved  

 låneoptagelsen.
Hvad C A/S havde anvendt egenkapitalen til var uden  

 betydning for rentefradragsretten, idet der i henhold til statsskattelovens §  

 6 var ubetinget fradrag for forfaldne renter, uanset hvad provenuet var  

 anvendt til.
Aktiviteten i C A/S havde betydning for den senere  

 opgørelse af aktieavancen, hvilket ikke havde betydning i denne sag.  

 Der var fremlagt udskrift fra Erhvervs-og Selskabsstyrelsen af 23. januar  

 1998, hvoraf det blandt andet fremgik, at selskabet var stiftet den 1. juli  

 1993, at den registrerede aktiekapital pr. 15. september 1993 var 200.000  

 kr., og at der var registreret kapitalændring den 5. december 1995  

 på 80.800.000 kr.
Kapitalforhøjelsen var sket ved konvertering  

 af gæld, 80.800.000 kr. til kurs 105. Der var desuden fremlagt kopi af  

 de til klageren udstedte to interimsbeviser på i alt 1.000.000 kr. samt  

 kopi af to aktiebreve ligeledes på i alt 1.000.000 kr. udstedt til  

 klageren.
 Advokaten havde endvidere gjort gældende, at skattemyndighedernes  

 begrundelser var så summariske, at begrundelsespligten ikke var  

 opfyldt.
 Landsskatteretten udtalte:
 Vedrørende formaliteten.
I henhold til forvaltningslovens § 22 skulle en afgørelse,  

 når den meddeltes skriftligt være ledsaget af en begrundelse med  

 mindre afgørelsen gav den pågældende part fuldt ud  

 medhold.
Begrundelsen skulle ifølge forvaltningslovens § 24 indeholde  

 en henvisning til de retsregler, i henhold til hvilke afgørelsen var  

 truffet, samt om fornødent en kort redegørelse for de  

 oplysninger, der var tillagt væsentlig betydning for  

 afgørelsen.
I henhold til skattestyrelsesloven, lovbekendtgørelse nr. 517 af  

 14. juni 1996, § 21, stk. 3, skulle skatteankenævnet forinden der blev  

 truffet afgørelse udarbejde en sagsfremstilling.
I bekg. nr. 528 af  

 17. juni 1996 af forretningsorden for skatteankenævn § 10 var  

 præciseret, hvilke krav der som minimum blev stillet til indholdet af  

 sagsfremstillingen.
Det fremgik endvidere af bekendtgørelsens § 14, at  

 nævnets kendelse skulle indeholde en begrundelse, med mindre klageren  

 fik fuldt medhold.
Retten fandt, at skatteankenævnets begrundelse opfyldte kravene i  

 henholdt til forvaltningslovens § 24. Der var herved henset til, at  

 skatteankenævnet havde angivet hovedhensynene hvorpå  

 afgørelsen var baseret, at der var henvist til statsskattelovens § 6,  

 stk. 1, litra e, samt til at nævnet under henvisning til Told- og  

 Skattestyrelsens redegørelse for konstruktionens opbygning, de  

 skattemæssige virkninger for de enkelte investorer, de deltagende  

 selskabers stiftelses-, ejer- og kapitalforhold, herunder foretagen vurdering  

 af det materiale samt meddelte oplysninger, der var tilvejebragt i  

 forbindelse med de foretagne undersøgelser, havde fundet, at der ikke  

 forelå tilstrækkelig dokumentation for den økonomiske  

 realitet i arrangementerne.
Retten bemærkede endvidere, at der var  

 foretaget partshøring vedrørende redegørelsen fra Told-  

 og Skattestyrelsen.
 Retten fandt herefter ikke grundlag for at anse afgørelsen for  

 ugyldig som følge af manglende opfyldelse af begrundelsespligten.
 Vedrørende realiteten.
Rentefradragsretten i henhold til statsskattelovens § 6, stk. 1, litra e,  

 forudsatte, at den underliggende gældsfordring ikke blot var aktuel,  

 men også var udtryk for en reel og faktisk forpligtelse.
Det var  

 således ikke i skatteretlig henseende tilstrækkeligt, at der  

 forelå en civilretlig forpligtelse til at forrente en gældspost.  

 Da der var rejst begrundet tvivl om den skattemæssige og  

 økonomiske realitet i arrangementet fandt retten, at bevisbyrden for,  

 at der var økonomisk realitet i arrangementet i den foreliggende sag  

 påhvilede klageren.
Det af Told- og Skattestyrelsen til de kommunale  

 skattemyndigheder ved skrivelse af 1. november 1996 fremsendte materiale med  

 bilag gav tilstrækkeligt grundlag for at vurdere arrangementet, og  

 retten fandt ikke, at klagerens advokat på baggrund af det over for  

 Landsskatteretten anførte havde løftet bevisbyrden for, at der  

 var økonomisk realitet i arrangementet.
 Retten kunne tilslutte sig Ligningsrådets udtalelse og de stedlige  

 skattemyndigheders afgørelse, hvorefter der ikke kunne anses at  

 være økonomisk realitet i det omhandlede  

 investeringsarrangement, idet der var tale om en regnskabsmæssig  

 konstruktion, der alene var etableret af skattemæssige hensyn.
Der var herved særligt lagt vægt på, at  

 pengestrømmene ikke kunne følges fra låneoptagelsen i  

 bank i Israel til låneporteføljen blev overdraget til F Limited  

 på Bermuda og til investeringen i leasingaktiver i selskabet H Limitada  

 på Madeira.
Det var endvidere tillagt vægt, at der som  

 følge af selvskyldnerkautionen ikke var nogen reel risiko for tab  

 forbundet med arrangementet, der således ikke indeholdt nogen  

 økonomisk forretningsmæssig realitet, samt til at arrangementet  

 var etableret i en lukket kreds af selskaber.
 Det af advokaten anførte kunne ikke føre til et andet  

 resultat.
 Der kunne herefter ikke godkendes fradrag for renteudgifterne i henhold  

 til statsskattelovens § 6, stk. 1, litra e, hvorefter den påklagede  

 afgørelse blev stadfæstet.
