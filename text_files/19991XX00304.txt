Skriftlig fremsættelse (27. januar  

 2000) Fødevareministeren (Henrik Dam Kristensen):
 Herved tillader jeg mig for Folketinget at  

 fremsætte:
Forslag til lov om tilskud til fremme af innovation,  

 forskning og udvikling m.v. i fødevare-, jordbrugs- og fiskerisektoren  

 (Innovationsloven) (Lovforslag nr.
L 177).
 Lovforslaget skal fremme fødevare-, jordbrugs- og  

 fiskerisektorernes innovations- forsknings-, og udviklingsindsats med henblik  

 på at styrke grundlaget for at leve op til fremtidens  

 konkurrencebetingelser.
Siden produktudviklingslovens vedtagelse for 10 år  

 siden er fokus i højere grad blevet rettet mod international  

 konkurrence, produkt- og markedsudvikling, kvalitet, miljø,  

 økologi, ny teknologi, fødevaresikkerhed, forbrugerinteresser  

 mv.
Samtidig har strukturudviklingen - herunder fusioner i mejeri- og  

 slagterisektoren - medført yderligere koncentration af bl.a.  

 innovationskapacitet hos relativt få virksomheder.
 Med forslaget til innovationslov, der afløser  

 produktudviklingsloven, tilsigtes en mere målrettet lov, der tager  

 højde for den nævnte strukturudvikling, og som kan støtte  

 udviklingen i retning af at leve op til de nye konkurrenceparametre.
 Hovedpunkterne i lovforslaget er følgende:
 Idet jeg i øvrigt henviser til lovforslagets  

 bemærkninger, anbefaler jeg lovforslaget til Folketingets hurtige og  

 velvillige behandling.
