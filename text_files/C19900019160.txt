Belægning af dagpengekort 1. I Direktoratet for Arbejdsløshedsforsikringens  

 bekendtgørelse nr. 461 af 27. juni 1989 om supplerende (nedsatte) dagpenge  

 til et arbejdsløshedskassemedlem, der er lønmodtager og har nedsat  

 arbejdstid, §§ 6-9 ændres følgende:
Dagpengekortet vil fremover skulle belægges med 7,4 timer pr. dag.
Hvis  

 medlemmet arbejder mere end 5 dage om ugen, skal dagpengekortet dog belægges  

 med 6,1 timer pr. dag.
 Feriedage og dage med efterløn vil fremover ligeledes skulle belægges med  

 6,1 timer pr. dag.
 Ændringerne er af teknisk art og vedrører kun fuldtidsforsikrede  

 medlemmer.
1. ledighedsdag med godtgørelse svarende til dagpenge  

 for en dag skal belægges med 6,1 timer.
Omregningsfaktoren i bekendtgørelsens  

 § 9, stk. 2, er fortsat 0,8.
 Der vil blive udsendt en ændringsbekendtgørelse herom.
Dokumenteret fravær 2. I Direktoratet for Arbejdsløshedsforsikringens  

 bekendtgørelse nr. 685 af 8. oktober 1986 om fremgangsmåden ved beregning af  

 arbejdsfortjenesten for lønmodtagere, § 16, stk. 4, ændres følgende:
 I tilfælde, hvor det ikke er muligt at fastslå, hvor mange timer et medlem  

 ville have været beskæftiget på dage, hvor der forekommer dokumenteret  

 fravær, indgår fraværet ved dagpengeberegningen med 7,4 timer pr. dag for  

 fuldtidsforsikrede.
 § 1,  nr. 2, i direktoratets ændringsbekendtgørelse  

 nr. 653 af 1. september 1988 bortfalder.
 Der vil blive udsendt en ændringsbekendtgørelse herom.
De særlige mindsteudbetalingsregler 3. I Direktoratet for Arbejdsløshedsforsikringens  

 bekendtgørelse nr. 461 af 27. juni 1989 om supplerende (nedsatte) dagpenge  

 til et arbejdsløshedskassemedlem, der er lønmodtager og har nedsat  

 arbejdstid, § 15, stk. 2-4, ændres følgende:
 Arbejdstidsnedsættelsen vil medføre, at dagpenge i en uge, hvor et medlem  

 har været syg og/eller har fået kursusgodtgørelse, bortfalder, hvis de udgør  

 et mindre beløb end dagpenge for 7,4 timer.
 Dagpenge i en uge, hvor medlemmet har haft ferie og/eller er overgået til  

 efterløn, bortfalder, hvis de udgør et mindre beløb end dagpenge for 6,1  

 timer.
 Dagpenge i en uge for et fuldtidsforsikret medlem, der arbejder mere end 5  

 dage i ugen, og har været syg og/eller har fået kursusgodtgørelse,  

 bortfalder, hvis de udgør et mindre beløb end dagpenge for 6,1 timer.
 Reglerne vedrører kun fuldtidsforsikrede medlemmer.
Sanktion 4. I Direktoratet for Arbejdsløshedsforsikringens  

 cirkulære af 19. februar 1987, pkt.
III, om retningslinier for idømmelse af  

 sanktion, ændres følgende:
 Hvis et medlems forseelse vurderes som uagtsom, skal medlemmet ikendes en  

 effektiv karantæne svarende til en uges fuld normal arbejdstid for  

 fuldtidsforsikrede.
 Der vil senere blive udsendt ændrede regler herom.
