Under 14de Marts d.
A. er der imellem den Kongelige Regjering og den  

 Keiserlig-Kongelig østerrig-ungarske Regjering blevet afsluttet følgende  

 Handels- og Skibsfarts-Konvention:
 Konvention.
 Hans Majestæt Kongen af Danmark og Hans Majestæt Keiseren af Østerrig,  

 Konge af Bøhmen osv. osv. og Apostolisk Konge af Ungarn, have, i lige Grad  

 besjælede af Ønsket om at fæstne Venskabsbaandene og udvide Handels- og  

 Søfartsforbindelserne mellem deres respektive Stater, besluttet at indgaa en  

 Overenskomst med dette Formaal, og have de udnævnt til Deres Befuldmægtigede:
Hans Majestæt Kongen af Danmark: Hr.
Otto Ditlev Baron Rosenørn-Lehn,  

 Storkors af Dannebrog og Dannebrogsmand, Storkors af den østerrigske  

 Leopoldsorden osv., Allerhøistsammes Udenrigsminister og Kammerherre, og Hans  

 Majestæt Keiseren af Østerrig, Konge af Bøhmen osv. osv. og Apostolisk Konge  

 af Ungarn: Hr.
Carl Baron Franckenstein, virkelig Geheimeraad og Kammerherre,  

 Ridder af den østerrigske Leopoldsorden, Storkors af Dannebrog osv.,  

 Allerhøistsammes overordentlige Gesandt og befuldmægtigede Minister hos Hans  

 Majestæt Kongen af Danmark, hvilke, efterat have meddelt hinanden deres  

 Fuldmagter, der ere befundne i god og behørig Form, ere komme overens om  

 følgende Artikler:
 Art. 1.
 Den Behandling, som det nationale Flag nyder med Hensyn til Alt, hvad der  

 vedrører Skibe eller deres Ladning, skal gjensidig være tilsikkret de tvende  

 Høie kontraherende Parters Skibe saavel i det østerrig-ungarske Monarki som i  

 Kongeriget Danmark (deri indbefattet Island og Færøerne).
 Art. 2.
De Høie kontraherende Parter tilsikkre hinanden Behandling som mest  

 begunstigede Nation, saavel med Hensyn til Indførsel, Udførsel, Gjennemførsel  

 og overhovedet Alt, hvad Handelsvirksomhed angaar, som med Hensyn til  

 Skibsfart, Udøvelse af Handel og Industri og Erlæggelsen af de dertil hørende  

 Afgifter.
Saaledes vil enhversomhelst Nedsættelse, Begunstigelse,  

 Privilegium, Frihed, Fritagelse eller Undtagelse, som med Hensyn til  

 Erlæggelse af Indgangstold paa en af de Høie kontraherende Parters  

 Territorium maatte have været tilstaaet eller senere tilstaas en anden  

 Nation, ipso facto og uden Vederlag blive anvendelig paa den andens  

 Undersaatter.
 Dog gjøres der en Undtagelse fra denne Bestemmelse med Hensyn til  

 Kystparten og det nationale Fiskeri, hvis Ordning vedblivende er undergiven  

 de respektive Landes Love.
 Art. 3.
 Ligeledes finder Behandlingen som mest begunstiget Nation ikke Anvendelse  

 paa:
 Art. 4.
Bestemmelserne i Artiklerne 1 og 2 komme hverken til Anvendelse paa de  

 dansk-vestindiske Øer eller paa Grønland.
Paa Grønland ere Skibsfarten og  

 Handelen forbeholdte Staten.
 Art. 5.
Enhver af de Høie kontraherende Parter skal have Ret til at ansætte  

 Generalkonsuler, Konsuler, Vicekonsuler eller Konsularagenter i den anden  

 Parts Byer og Pladser; de to Høie kontraherende Parter forbeholde sig  

 imidlertid Retten til at udpege de Steder, hvor det ikke maatte passe dem, at  

 Konsularembedsmænd ansættes, et Forbehold,som imidlertid ikke vil kunne  

 anvendes paa den ene af de Høie kontraherende Parter uden at det ligeledes  

 finder Anvendelse paa alle de andre Magter.
Enhver af de Høie kontraherende  

 Parters Konsularembedsmænd skulle i den anden Parts Stater nyde de samme  

 Rettigheder, Fritagelser og Privilegier, som ere tilstaaede de mest  

 begunstigede Nationers Konsularembedsmænd af samme Rang.
 Art. 6.
 Enhver af de Høie kontraherende Parter skal have Ret til til ethvert  

 Tidspunkt at opsige den nærværende Overenskomst, som vil træde i Kraft strax  

 efter Ratifikationernes Udvexling og udløbe tolv Maaneder efter den Dag, da  

 den er opsagt.
 Art. 7.
 Nærværende Overenskomst skal ratificeres og Ratifikationerne skulle  

 udvexles i Kjøbenhavn, saa snart ske kan.
 Til Bekræftelse heraf have de respektive Befuldmægtigede underskrevet  

 nærværende Traktat og paatrykt den deres Vaabensegl.
 Skeet i Kjøbenhavn, i dobbelt Udfærdigelse, den 14de Marts 1887.
 Hvilket, efterat Konventionen er bleven ratificeret og Ratifikationerne  

 under Dags Dato ere blevne udvexlede i Kjøbenhavn, herved bringes til  

 almindelig Kundskab.
 Udenrigsministeriet, den 23de Juni 1887.
O.D.
Rosenørn-Lehn.
