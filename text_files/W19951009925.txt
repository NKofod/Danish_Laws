 Nævnet fandt, at indklagede havde handlet i strid med god revisorskik  

 ved afgivelse af påtegning på regnskaber uden oplysning om bl.a.
 ulovligt anpartshaverlån og forrentning heraf samt fejlagtigt  

 indberetning af moms og A-skat og i øvrigt ikke havde udført det ham betroede  

 hverv med tilstrækkelig omhu, nøjagtighed og den hurtighed, som hvervets  

 beskaffenhed tillader, og pålagdes herfor en bøde på 10.000 kr.
Under denne sag har advokat Carsten Brink på vegne Handelsselskabet John  

 R.
Hanson ApS og Hanson Finans ApS ved skrivelse af 3. februar 1994 anmodet  

 nævnet om at tage stilling til en klage over revisor Aage Kirkegaard.
 Erhvervs- og Selskabsstyrelsen har oplyst, at Aage Kirkegaard blev optaget  

 i registeret for registrerede revisorer den 20. januar 1984.
Det fremgår af sagen, at indklagede har været revisor for klageren,  

 Handelsselskabet John R.
Hanson ApS, siden 1991 og har revideret selskabets  

 regnskaber for 1990, 1991 og 1992. Fra marts 1992 har indklagede tillige  

 været revisor for klageren, Hanson Finans ApS, der er et finansselskab.
I et » tiltrædelsesprotokollat » af 8. april 1991  

 redegjorde indklagede for de opgaver, som han havde påtaget sig i forbindelse  

 med valget som revisor for selskabet, og ansvarsafgrænsningen mellem  

 selskabets ledelse og revisor.
Det fremgår heraf, at det » påhviler  

 selskabets direktion at tilrettelægge bogføringen og formueforvaltningen i  

 form af registreringssystemer og forretningsgange, således at disse opfylder  

 lovgivningens bestemmelser herom ».
Af det under sagen fremlagte årsregnskab for 1990 for John R.
Hanson ApS,  

 som er udarbejdet af indklagede, fremgår det af indklagedes  

 revisionspåtegning af 19. juli 1991:
 » Som generalforsamlingsvalgt revisor har jeg revideret selskabets  

 regnskab for året 1990.
 Revisionen er foretaget efter de for registrerede revisorer gældende  

 regler.
 Revisionen har ikke givet anledning til bemærkninger.
 Årsregnskabet er udarbejdet i overensstemmelse med regnskabsbestemmelserne  

 i lovgivningen og vedtægterne samt efter almindeligt anerkendt  

 regnskabspraksis, og giver efter min opfattelse et retvisende billede af  

 årets resultat og selskabets økonomiske stilling pr. 31. december 1990. ...  

 ».
 Indklagede har udarbejdet et revisionsprotokollat af samme dato til  

 årsregnskabet for 1990. Det fremgår bl.a. heraf:
»  1.3 Særlige forhold I forbindelse med regnskabsaflæggelsen har vi fundet anledning til at  

 fremhæve følgende forhold: Den i virksomheden foretagne bogføring har været  

 mangelfuld, og er ved efterposteringer i væsentligt omfang blevet  

 korrigeret« .
På årsregnskabet for John R.
Hanson ApS for 1991 har indklagede den 13.  

 april 1992 givet følgende revisionspåtegning:
 »Som generalforsamlingsvalgt revisor har jeg revideret selskabets  

 regnskab for året 1991.
 Revisionen er foretaget efter de for registrerede revisorer gældende  

 regler.
 Årsregnskabet er udarbejdet i overensstemmelse med regnskabsbestemmelserne  

 i lovgivningen og vedtægterne samt efter almindeligt anerkendt  

 regnskabspraksis, og giver efter min opfattelse et retvisende billede af  

 årets resultat og selskabets økonomiske stilling pr. 31. december 1991.  

 ...« .
 I note 1 til årsregnskabet er anført følgende:
 Der har i gennemsnit været 2 ansatte i regnskabsåret.
 Der er ikke udbetalt tantieme til direktionen. ...« .
 Af indklagedes revisionsprotokollat af 18. oktober 1992 til samme regnskab  

 fremgår det bl.a.:
»  1.3 Særlige forhold I forbindelse med regnskabsaflæggelsen har vi fundet anledning til at  

 fremhæve følgende forhold: Virksomhedens bogholderi har for året 1991 været  

 så mangelfuldt, at det ikke uden væsentlige tilretninger har kunnet danne  

 grundlag for årsregnskabet.
Selskabet ændrede pr. 1. juli til et andet  

 EDB-system uden hensyntagen til registreringer foretaget i 1. halvår,  

 herunder til debitorer pr. 1. juli, der ikke er blevet registreret med  

 indbetalinger i 2. halvår.
Vi har efterposteret disse i systemet fra 1.  

 halvår og derefter sammenlagt de to »bogholderier«, og på dette  

 grundlag udarbejdet årsregnskabet. ...
2.2 Balancen Varelageret, kr. 484.446 er optaget til indkøbsprisen på grundlag af en  

 fysisk optælling.
Debitorer, kr. 311.948 er opgjort, delvis manuelt, til hvad de skønnes at  

 måtte indbringe.
På grund af bogholderiets beskaffenhed, er der en vis  

 usikkerhed om visse debitorer.
Grundet denne usikkerhed er disse debitorer  

 ikke medregnet, men vil hvis de indgår blive indtægtsført i næste  

 regnskabsår.
 Tilgodehavender i øvrigt, kr. 205.977, er lån til Pål Hanson. ...' .
 Det af indklagede udarbejdede årsregnskab for Handelsselskabet John R.  

 Hanson ApS for 1992 er underskrevet af indklagede den 30. september 1993 med  

 følgende påtegning:
 » Som generalforsamlingsvalgt revisor har jeg revideret selskabets  

 regnskab for året 1992.
 Revisionen er foretaget efter de for registrerede revisorer gældende  

 regler.
 Lån til direktionen kr. 204.266 er i strid med Anpartsselskabslovens § 84.
 Revisionen har ikke givet anledning til yderligere bemærkninger.
 Årsregnskabet er udarbejdet i overensstemmelse med regnskabsbestemmelserne  

 i lovgivningen og vedtægterne samt efter almindeligt anerkendt  

 regnskabspraksis, og giver efter min opfattelse et retvisende billede af  

 årets resultat og selskabets økonomiske stilling pr. 31. december 1992.  

 ...«.
 Af indklagedes revisionsprotokollat af 7. oktober 1993 til samme regnskab  

 fremgår det bl.a.:
»  1.3. Særlige forhold I forbindelse med regnskabsaflæggelsen har vi fundet anledning til at  

 fremhæve følgende forhold: Virksomhedens bogholderi har igen i året 1992  

 været så mangelfuldt, at det ikke uden væsentlige tilretninger har kunnet  

 danne grundlag for årsregnskabet.
Vi har foretaget de fornødne  

 efterposteringer, men må endnu engang indskærpe, at bogholderifunktionen  

 rettes op.
Selskabet er i årets løb begyndt at sælge sine fordringer på kunder til et  

 finansselskab.
Forretningsgangen vedrørende denne aftale gennemgik og aftalte  

 vi fra starten.
Efterfølgende er den gentagne gange blevet ændret af den  

 daglige ledelse, hvilket har bevirket, at området har været særlig vanskelig  

 at afstemme.
Det har, på grund af manglende oplysninger fra virksomheden  

 vedrørende momsindberetning, ikke været muligt at afstemme de til Told- og  

 Skat indsendte angivelser.
De til Told- og Skat indbetalte beløb antyder, at  

 der er indberettet for lave beløb.
Dette er et forhold, der kan være  

 ansvarspådragende for såvel selskab som ledelse, hvorfor dette forhold må  

 afklares hurtigst muligt.
A skat for 1991 ses ikke indbetalt.
Dette må  

 foretages straks tillige med den regulerede skat for 1992.
2. KOMMENTARER TIL ÅRSREGNSKABET 2.1. Resultatopgørelsen Omsætningen er reguleret med kr. 61.492, der vedrører debitorindbetalinger  

 fra 1991. Omsætningen er gennemgået med kontrol af samtlige faktura.
Gager,  

 der er delvis udbetalt via EDB, er korrigeret på grundlag af oplysninger fra  

 selskabets ledelse, og der er udarbejdet tillægsoplysningssedler til Told- og  

 Skatteregionen.
Der er ekstraordinært indtægtsført kr. 20.000 vedrørende  

 tidligere afsat Arbejdsmarkedsbidrag.
2.2. Balancen Varelageret, kr. 655.314 er optaget til indkøbspriser på grundlag af en  

 fysisk optælling.
Debitorer, kr. 260.053 er opgjort, delvis manuelt, til hvad de skønnes at  

 måtte indbringe.
Det her anførte er i al væsentlighed endnu ikke overdragne  

 faktura.
 Tilgodehavender i øvrigt, kr. 244.510, er lån til Pål Hanson, kr. 204.266,  

 finansselskabet, kr. 39.301 samt personalelån kr. 943. ...«.
 Den 29. oktober 1993 valgte klagerne ny revisor, registreret revisor Bent  

 Flintsø, som - ifølge klagerne - konstaterede, at der ikke i selskaberne var  

 sket adskillelse bogholderimæssigt af debitorer, ligesom der var uklarheder i  

 bogholderiet for så vidt angår moms, A-skat, kreditorer og debitorer.  

 Endvidere konstateredes det, at direktøren til delvis erstatning for løn  

 havde modtaget lån fra selskabet.
 Klagernes nye revisor har - ligeledes ifølge klagerne - ikke været i stand  

 til at revidere åbningsbalancen pr. 1. januar 1993 for konti vedrørende  

 A-skat, moms, kreditorer og debitorer, idet indklagede ikke har udleveret det  

 for revisionen nødvendige materiale som konsekvens af et ubetalt  

 honorartilgodehavende.
Direktøren for Handelsselskabet John R.
Hanson ApS - Pål Hanson - har i  

 øvrigt den opfattelse, at indklagede har stået for al bogføring, herunder  

 momsafregning, i selskabet for 1990, 1991 og en del af 1992. Dette bestrides  

 af indklagede, som angiver, at selskabets bogføring igennem alle årene er  

 blevet foretaget i selskabet.
 Klagerne har i alt væsentligt anført:
1. at revisionen af årsregnskabet for 1992 for Handelsselskabet  

 John R.
Hanson ApS, der har udmøntet sig i en blank påtegning, er udført i  

 strid med de gældende regler vedrørende a. tilbageholdt A-skat, herunder indberetning til myndighederne, b. gæld til Toldvæsenet, herunder indberetning til myndighederne, c. kreditor- og debitoropgørelse samt d. » et retvisende billede » af driften, når direktøren  

 har lånt penge i selskabet i stedet for løn, og 2. at de bogholderimæssige problemer burde fremgå af mindst et  

 revisionsprotokollat, som hverken har været fremlagt for eller underskrevet  

 af direktionen.
 Indklagede har heroverfor anført:
Ad punkt 1 - i relation til årsregnskabet for 1992 for klageren,  

 Handelsselskabet John R.
Hanson ApS:
 a. at der i regnskabet på baggrund af bogholderi samt oplysninger  

 m.v. er afsat den skyldige A-skat svarende til de faktiske lønudbetalinger i  

 1992. Indklagede har endvidere udarbejdet lønoplysningssedler som korrektion  

 til de fra Multi Data indberettede beløb, og disse er fremsendt til selskabet  

 til underskrift og videresendelse til myndighederne.
 b. at den i regnskabet anførte gæld til Toldvæsenet vedrørende  

 merværdiafgift er beregnet på grundlag af virksomhedens bogholderi efter de  

 foretagne korrektioner, og svarer til det faktisk skyldige beløb excl. renter  

 på balancedagen.
c. at kreditorerne er opgjort på grundlag af en saldoliste fra  

 selskabets bogholderi, der efter diverse korrektioner blev gennemgået med Pål  

 Hanson flere gange.
Den herved fremkomne liste svarer til det i regnskabet  

 anførte beløb.
Debitorer er opgjort på samme måde som kreditorerne - dog med  

 den forskel, at nogle debitorer var overdraget til klageren, Hanson Finans  

 ApS.
Disse debitorer var blandet sammen med virksomhedens, og saldolisten  

 blev korrigeret for disse debitorer.
d. at regnskabet giver et retvisende billede af driften.
Direktøren  

 har modtaget en gage, der fuldt ud dækker hans indsats i virksomheden samt  

 var i overensstemmelse med, hvad andre i en lignende situation ville kunne  

 oppebære.
 Ad punkt 2:
 at der i revisionsprotokollaterne for samtlige år er bemærkninger  

 om bogholderiet, afregning med det offentlige, direktørhævninger m.v.  

 Protokollaterne er på trods af anmodning herom ikke blevet returneret i  

 underskrevet stand til indklagede.
Indklagede har i øvrigt ikke bestridt, at han ikke ønskede at hjælpe  

 klagerne med oplysninger vedrørende åbningsbalancen for 1993, førend hans  

 tilgodehavende er blevet betalt.
Indklagede har stadig ikke modtaget sit  

 resthonorar.
 Sagen er mundtlig forhandlet på nævnets møde den 7. september 1994, hvor  

 klagerne var mødt ved direktør Pål Hanson og Charlotte Hansen tillige med  

 advokat Carsten Brink, og indklagede - registreret revisor Aage Kirkegaard -  

 mødte sammen med sin medarbejder Helle Knudsen.
Helle Knudsen har bl.a. forklaret, at hun næsten er færdiguddannet  

 som revisor.
Hun fik EDB-materialet fra klagerne, hvorefter hun afstemte bank  

 og giro samt udarbejdede » grøn balance ».
Derudover  

 rekvirerede hun yderligere materiale.
Hun har ikke forestået momsafregningen  

 for klagerne.
Det var som regel hende, der svarede på henvendelser fra  

 klagerne.
Hun har aldrig været hos klagerne, men kun haft telefonisk kontakt  

 med dem samt mødt medarbejdere på sit kontor.
Indklagede har bl.a. forklaret, at Helle Knudsen ikke udfyldte  

 momskortene.
Indklagede foretog årsafstemning af moms og indberetning til  

 toldvæsenet.
Toldvæsenet var ikke vidende om, hvad man havde tilgode, før  

 indklagede havde gennemgået materialet.
Det var omkring et par hundrede  

 tusinde kroner mere, end angivet af klager.
Indklagede har ingen kommentarer  

 til, at det ulovlige anpartshaverlån ikke er forrentet.
Han mener, at det er  

 tilstrækkeligt, at det er anført i påtegningen på regnskabet, at der  

 foreligger et ulovligt anpartshaverlån - med beløbsangivelse.
For så vidt angår 1991-regnskabet er en del af tilgodehavenderne et  

 ulovligt anpartshaverlån - ikke til Pål Hanson, der ultimo 1991 indtrådte i  

 direktionen, men til hans mor, der var anpartshaver.
Indklagede har  

 bekræftet, at det ulovlige anpartshaverlån mangler at blive anført i  

 påtegningen på 1991-regnskabet.
Også i 1992 blev der ydet lån til  

 direktionen.
Vedrørende bogholderiet har indklagede forklaret, at han måtte  

 foretage forskellige korrektioner.
Derfor opstod der nogle differencer i  

 debitorer og kreditorer.
Der har på intet tidspunkt været tale om et  

 bogholderi, der egnede sig til udsendelse af saldomeddelelser.
Det ene  

 selskabs bogholderi kørte med en 4-cifret og det andet med en 5-cifret  

 kontoplan.
Debitorer, som var registreret i det ene bogholderi, skulle  

 automatisk bogføres i det andet.
Da systemet blev sat op, fungerede  

 kontoplanen.
Ved klagernes foranstaltning blev der imidlertid ændret ved  

 systemet, og der blev i den forbindelse glemt en speciel kode. 3 måneder  

 senere fik indklagede at vide, at systemet ikke virkede.
Han udarbejdede  

 åbningsbalancen pr. 1. marts 1993. Klagernes nye revisor kontaktede  

 indklagede vedrørende fremsendelse af klagernes materiale, hvortil indklagede  

 svarede, at » hvis revisoren skrev nederst på en checktalon, ville  

 han få oplysningerne i løbet af en time ».
Der skete dog ikke noget.
Direktør Pål Hanson har bl.a. forklaret, at han har taget en  

 1-årig handelseksamen, men at han ikke har nogen bogholderimæssig baggrund.  

 Indklagede fik materialet leveret i kasser i august 1990. John R.
Hanson ApS  

 anvendte oprindelig » PC-plus », men ville anskaffe et nyt  

 program til PC-eren.
Man fik assistance fra indklagede, der anbefalede  

 programmet »  Navigator ».
Indklagede lovede at sætte  

 programmet op og sørge for, at kontoplanen blev korrekt.
I december 1990 brød  

 systemet imidlertid ned, og man blev enige med indklagede om, at PC-eren  

 sammen med materialet skulle leveres til indklagede, således at de kunne få  

 bogført for sommeren 1992. Der blev herefter oprettet noget regnskab i  

 maskinen, som firmaet kørte videre på.
I august 1992 modtog man det  

 materiale, der var udarbejdet hos indklagede, tastet ind i anlægget.
Hanson  

 Finans ApS havde et 5-cifret kontosystem, og der skulle ske en sammenkædning  

 med John R.
Hanson ApS, men det skete ikke.
En af Pål Hansons venner, der er  

 revisor og bogholderiuddannet, kiggede på systemet.
Han sagde, at det ikke  

 ville være holdbart, at bogføringen for de 2 selskaber lå i samme system.
I  

 forbindelse med bogføringen, der blev forestået af Charlotte Hansen, blev der  

 til brug for det, som hun ikke vidste, hvordan skulle bogføres, oprettet en  

 spørgekonto.
Hun kunne så efterfølgende drøfte problemerne med indklagede.  

 Indklagede var i forretningen 4-5 gange i 1992 for at lave regnskabet for  

 1992. Vedrørende momsangivelserne har Pål Hanson forklaret, at han i 1991 og  

 1992 telefonerede momsangivelserne ind til indklagede, der havde sagt, at det  

 skulle være runde tal.
Pål Hanson har aldrig set nogen revisionsprotokollater  

 fra indklagede.
Det er muligt, at der var nogle angivelser, som ikke var  

 blevet udarbejdet inden indklagede trådte til.
Charlotte Hansen har bl.a. forklaret, at hun blev ansat hos  

 klagerne den 1. november 1991. Hun har ingen bogholderimæssig baggrund.
Hun  

 havde problemer med bogføringen i januar/februar 1992, hvorefter materialet  

 blev sendt ind til indklagede.
For så vidt angår den omtalte  

 »spørgekonto« har Charlotte Hansen forklaret, at det, der blev  

 posteret på denne konto, var noget, hun ikke vidste, hvad hun skulle gøre  

 ved.
Hun kunne så efterfølgende tale med indklagede om det.
Herefter viste  

 indklagede hende, hvordan hun skulle gøre.
Det fungerede på den måde, at  

 Hanson Finans ApS havde en 5-cifret kontoplan og Handelsselskabet John R.  

 Hanson ApS havde en 4-cifret kontoplan.
Det skulle være således, at  

 udestående i det ene selskab automatisk blev bogført som aktiv i det andet  

 selskab, men det fungerede ikke.
Det talte hun med indklagede om.
De fik  

 herefter en ven af Pål Hanson til at se på det.
Han sagde, at det ikke holdt  

 juridisk at bogføre for begge selskaberne i samme maskine.
Hun synes, at det  

 var en meget uholdbar situation, at hun ikke kunne bruge det, som hun lavede,  

 til noget.
De blev herefter enige om at lave dobbelt bogføring fra den 6. maj  

 1992. Næste gang indklagede kom hos klagerne meddelte han imidlertid, at  

 dobbelt bogføring efter hans opfattelse var en meget dårlig ide.
Herefter gik  

 man over til det gamle system, men det fungerede ikke.
På spørgsmål fra  

 indklagede har Charlotte Hansen forklaret, at der fra indklagede blev  

 rekvireret checks - måske op til 4 gange.
Efter den mundtlige forhandling har nævnet modtaget en skrivelse af 14.  

 september 1994 fra klagernes nye revisor.
Det fremgår heraf:
 » Efter anmodning fra advokat Carsten Brink kan vi oplyse, at vi  

 har rekvireret kontoudtog fra Told og Skat Helsingør vedrørende John R.  

 Hanson ApS.
 Af disse kontoudtog har vi ikke kunnet konstatere de skyldige beløb for  

 A-skatter og moms pr. 31. december 1992. Kontoudtogene slutter 6/5 1994.
 På ovenstående baggrund har vi formodet, at der er beløb for moms og  

 A-skat, som ikke er angivet til Told og Skat, eller måske først angivet  

 væsentligt senere, men d.d. er vi ikke blevet orienteret herom. ...«.
 Indklagede, der har modtaget kopi af ovennævnte skrivelse, er ikke  

 fremkommet med bemærkninger hertil.
Den 6. december 1994 skrev nævnet til indklagede og anmodede ham om at  

 oplyse - om muligt ved dokumentation af følgeskrivelser e.l. - hvorvidt  

 tiltrædelsesprotokollatet af 8. april 1991 var udarbejdet som anført, samt  

 hvornår det var tilsendt bestyrelsen/direktionen.
Endvidere anmodedes  

 indklagede om at oplyse, hvorvidt revisionsprotokollaterne for 1990-1992 var  

 udarbejdet som anført (henholdsvis den 8. april 1991, 18. oktober 1992 og 7.  

 oktober 1993), samt hvornår disse var tilsendt bestyrelsen/direktionen.
 Klagerens advokat, Carsten Brink, kommenterede nævnets skrivelse ved et  

 brev af 12. december 1994:
 » Under henvisning til Nævnets skrivelse af 6. december 1994 til  

 registreringsafgift. revisor Aage Kirkegaard kan jeg oplyse, at  

 bestyrelsen/direktionen på intet tidspunkt har modtaget  

 tiltrædelsesprotokoller eller revisionsprotokoller.
 Det kan supplerende oplyses, at selskabets nuværende revisor på møde med  

 Told- & skatteregion Helsingør har måttet eftergive kr. 225.000,00 i moms  

 for 1991/1992, og at der er sket efterangivelse af a-skat for 1991. ...  

 ».
 Indklagede svarede på nævnets skrivelse af 6. december 1994 ved en  

 skrivelse af 9. januar 1995. I skrivelsen anførte indklagede bl.a.:
 » Som svar på Deres skrivelse af 6. december 1994 kan jeg oplyse,  

 at såvel tiltrædelses- som revisionsprotokollater er udarbejdet som anført  

 med den undtagelse, at protokollatet for 1990 er udarbejdet den 19. juli  

 1991. Samtlige protokollater er afleveret umiddelbart efter udarbejdelsen til  

 Pål Hanson.
Det fremgår af brev af 12. december 1994 fra advokat Carsten Brink, at  

 nuværende revisor har måttet eftergive (formentlig efterangive) et beløb  

 vedrørende både moms og a-skat.
Det er muligt, at nuværende revisor har været  

 fysisk tilstede ved udfærdigelsen, men gennemgang af materialet og afstemning  

 til de af os udarbejdede årsregnskaber, har jeg forestået, afsluttende på et  

 møde hos Told og Skat i Helsingør den 5/9 1994 ... De efterangivne beløb  

 svarer til det i årsregnskaberne anførte, hvilket jeg tager som et udtryk  

 for, at regnskaberne er korrekte. ...
Klagen omfatter både John R.
Hanson ApS og Hanson Finans ApS, men jeg har  

 ikke fået forelagt nogle klagepunkter vedrørende Hanson Finans ApS og de  

 specificerede punkter vedrørende John R.
Hanson ApS er kun  

 »dokumenteret« omkring moms og a skat.
Hvis regnskabet omkring de  

 øvrige punkter, bl.a. debitorer/kreditorer var fejlagtige, burde det nu 2 år  

 efter være muligt at konstatere og dokumentere ».
 Endelig fremgår det af en skrivelse af 2. februar 1995 fra klagerens  

 advokat bl.a., at » revisions- og bestyrelsesprotokoller først blev  

 præsenteret for direktør Pål Hanson på mødet i Disciplinærnævnet den 7.  

 september 1994. Det er således ikke korrekt, at samtlige protokollater er  

 afleveret umiddelbart efter udarbejdelsen til Pål Hanson... ».
 Af en medfølgende skrivelse af 31. januar 1995 fra klagerens nuværende  

 revisor, Bent Flintsø, fremgår bl.a., at det nu er » konstateret, at  

 betydelige beløb i moms og A-skat for 1991 og 1992 først er blevet angivet i  

 december 1994. Revisor bekræfter også dette med datoen 5/9 1994 ...  

 ».
 Disciplinærnævnet skal udtale:
Som valgt revisor for et anpartsselskab er det - jf. årsregnskabslovens §  

 61 g, stk. 1 - revisors opgave at revidere årsregnskabet i overensstemmelse  

 med god revisionsskik og herunder foretage en kritisk gennemgang af  

 selskabets regnskabsmateriale og dets forhold i øvrigt.
Under revisionen af  

 årsregnskabet skal revisor således ved en selvstændig vurdering danne sig en  

 begrundet overbevisning om rigtigheden af de i årsregnskabet indeholdte  

 oplysninger, og om oplysningerne opfylder lovgivningens og selskabets  

 vedtægters krav til regnskabsaflæggelse, herunder at årsregnskabet giver et  

 retvisende billede af selskabets forhold, jf. lovens § 4.
Indklagede har ifølge det oplyste udført revision for Handelsselskabet  

 John R.
Hanson ApS for årene 1990, 1991 og 1992. Fra marts 1992 har  

 indklagede tillige fungeret som revisor for Hanson Finans ApS.
Indklagede  

 fratrådte som revisor for begge selskaberne den 29. oktober 1993.
Årsregnskaberne for Handelsselskabet John R.
Hanson ApS for regnskabsårene  

 1990 og 1991 er forsynet med blanke påtegninger, medens påtegningen i  

 årsregnskabet for 1992 indeholder en anmærkning om et ulovligt  

 anpartshaverlån på kr. 204.266.
Det må imidlertid - efter de for nævnet foreliggende oplysninger - lægges  

 til grund, at indklagede * i påtegningen i årsregnskabet for 1991 for Handelsselskabet John R.  

 Hanson ApS ikke har oplyst, at der var ydet et ulovligt anpartshaverlån på  

 kr. 205.977, * i selskabets årsregnskaber for 1991 og 1992 ikke har anført, at de  

 ulovlige anpartshaverlån skulle forrentes i henhold til ligningsvejledningen  

 (S.F.1.2.2.5), ligesom de ulovlige anpartshaverlån ikke er opført i en  

 særskilt post i balancen, men indeholdt i posten »  tilgodehavender i  

 øvrigt », jf. §§ 2 og 3 i bekendtgørelse nr. 533 af 13. juni 1990 om  

 opstilling af årsregnskab og koncernregnskab og om udarbejdelse af  

 koncernregnskab, jf. tidligere årsregnskabslovens §§ 10 og 11, * i påtegningen i selskabets årsregnskab for 1992 ikke har oplyst, at der  

 var et ansvarspådragende forhold overfor ledelsen vedrørende fejlagtige  

 indberetninger af moms og A-skat, idet der var en difference på kr. 225.000, * ikke straks - efter at have konstateret nævnte differencer - ved  

 udarbejdelsen af årsregnskabet for 1992 har foranlediget  

 rettelsesredegørelser indsendt til Told- og Skat, og * ikke har sikret sig, at revisionsprotokollaterne var underskrevet, jf.  

 årsregnskabslovens § 61 g, stk. 3, hvorefter revisor skal påse, at  

 revisionsprotokollen har været forelagt og er underskrevet af samtlige  

 bestyrelsesmedlemmer - eventuelt direktionen, jf. anpartsselskabslovens § 31,  

 stk. 2.
 Indklagede findes for så vidt at have handlet i strid med god revisorskik  

 og i øvrigt ikke at have udført det ham betroede hverv med tilstrækkelig  

 omhu, nøjagtighed og den hurtighed, som hvervets beskaffenhed tillader, jf.  

 tidligere § 8, stk. 1, nu § 4 a, stk. 2, i lov om registrerede revisorer.
 Nævnet finder derfor, at indklagede ved udøvelsen af sin virksomhed har  

 tilsidesat de pligter, som stillingen som revisor medfører, og at han derved  

 har forskyldt en bøde, jf. lov om registrerede revisorer § 11 a, stk. 1.
 Bøden fastsættes efter omstændighederne til 10.000 kr.
 T h i b e s t e m m e s :
 Registreret revisor Aage Kirkegaard pålægges en bøde på 10.000 kr.
