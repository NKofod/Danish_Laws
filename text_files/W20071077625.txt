Manglende indhentelse af informeret samtykke til cytologisk undersøgelse Nævnet fandt grundlag for at kritisere overlægen for hans manglende indhentelse af informeret samtykke fra patienten.
 Nævnet lagde herved vægt på, at selvom det var en integreret del af kikkertundersøgelsen at sende en urinprøve til patologisk institut, burde overlægen have informeret patienten herom, fået hendes samtykke hertil, og aftalt hvordan hun ville få svar på resultatet af undersøgelsen.
 Nævnet lagde endvidere vægt på, at på trods af at det var en anden afdeling som havde bestilt undersøgelsen, var det overlægen som foretog prøven, som havde pligt til at informere og indhente samtykke fra patienten.
