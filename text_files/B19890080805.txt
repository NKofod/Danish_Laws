I medfør af § 30a i lov om landbrugsejendomme, jf. lovbekendtgørelse nr. 504 af 17. juli 1989 (landbrugsloven), og § 5 i lov nr. 381 af 7. juni 1989 om ændring af lov om landbrugsejendomme  

 m.m., fastsættes:
 § 1.  De regionale jordbrugskommissioner træffer  

 afgørelse efter landbrugsloven, medmindre der er fastsat anden bestemmelse.
§ 2.  Jordbrugskommissionernes afgørelse af retlige  

 spørgsmål kan påklages til Jordbrugsdirektoratet.
Herudover kan  

 jordbrugskommissionernes afgørelser ikke påklages.
Klagefristen er 4 uger fra  

 den dag, afgørelsen er meddelt ansøgeren.
 Stk. 2.  Klage indgives til jordbrugskommissionen og  

 videresendes med dennes bemærkninger til Jordbrugsdirektoratet.
 § 3.  Jordbrugsdirektoratet varetager i samarbejde med  

 jordbrugskommissionerne jordbrugsmæssige interesser i region-, kommune- og  

 lokalplanlægningen.
 § 4.  Amtsrådene træffer inden for rammerne af de i  

 medfør af stk. 2 fastsatte retningslinier afgørelse efter § 7a, stk. 4, i  

 landbrugsloven i sager angående indvinding af råstoffer i jorden.
 Stk. 2.  Landbrugsministeren fastsætter nærmere  

 retningslinier for amtsrådenes kompetence og tilsynsopgaver m.v. samt for  

 jordbrugskommissionernes opgaver i forbindelse med behandlingen af sager om  

 indvinding af råstoffer i jorden.
 Stk. 3.  Amtsrådenes afgørelser i medfør af stk. 1 kan  

 påklages til Jordbrugsdirektoratet og efter reglerne i § 12 i lov om  

 råstoffer.
 § 5.  Jordbrugsdirektoratets afgørelse af klager over  

 afgørelser truffet i medfør af landbrugsloven, jf. nærværende bekendtgørelses  

 § 2, stk. 1, og § 4, stk. 3, og Landbrugsministeriets bekendtgørelse nr. 552  

 af 15. august 1989 om skovplantning på landbrugsejendomme § 2, stk. 3, og §  

 3, stk. 3, kan ikke påklages til anden administrativ myndighed.
§ 6.  Landbrugsministeren og Jordbrugsdirektoratet kan  

 meddele jordbrugskommissionerne og amtsrådene generelle retningslinier om  

 behandlingen og afgørelsen af sager efter landbrugsloven.
Der kan herunder  

 fastsættes bestemmelser om, i hvilket omfang landbrugsministeren og  

 Jordbrugsdirektoratet skal underrettes om de behandlede sager.
 § 7.  § 2 i lov nr. 381 af 7. juni 1989 om ændring af  

 lov om landbrugsejendomme m.m. samt nærværende bekendtgørelse træder i kraft  

 den 1. januar 1990 .
 Stk. 2.  Samtidig ophæves følgende bestemmelser:
Stk. 3.  Sager efter landbrugsloven, jordfordelingsloven  

 og anden lovgivning, der den 1. januar 1990 er under behandling i de i medfør  

 af lov om statens fremskaffelse af jord og udlån til jordbrugsmæssige formål  

 m.m. nedsatte jordbrugskommissioner, Jordlovsudvalget eller  

 Jordbrugsdirektoratet, behandles indtil 1. april 1990 af disse myndigheder,  

 medmindre særlige forhold foreligger.
Udgifterne til disse myndigheder  

 afholdes i hidtidigt omfang af Jordfonden.
De i medfør af stk. 2 ophævede  

 bekendtgørelser finder i hidtidigt omfang anvendelse ved afgørelsen af disse  

 sager.
