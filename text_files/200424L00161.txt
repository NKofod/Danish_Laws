Betænkning afgivet af Erhvervsudvalget den 10. marts 2005 Betænkning over Forslag  

 til lov om ændring af lov om midlertidig, kontraktbetinget  

  

 driftsstøtte til bygning af visse skibstyper (Forlængelse af loven) [af  

 økonomi‑ og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 24. februar 2005 og var til 1.  

 behandling den 1. marts 2005. Lovforslaget blev efter 1. behandling henvist  

 til  

 behandling i Erhvervsudvalget.
Sammenhæng  

 med andet lovforslag Lovforslaget har sammenhæng  

 med L 49,  

 Forslag til lov om ændring af lov om et skibsfinansieringsinstitut,  

 lov om finansiel virksomhed og lov om fusion, spaltning og tilførsel af  

 aktiver  

 m.v. (fusionsskatteloven), lov om skattemæssig behandling af gevinst og tab  

 på  

 fordringer, gæld og finansielle kontrakter (kursgevinstloven) og lov om  

 indkomstbeskatning af aktieselskaber m.v. (selskabsskatteloven).  

 (Modernisering  

 af Danmarks Skibskreditfond), hvor der fremsættes  

 forslag til ændring af lov om et skibsfinansieringsinstitut og en række andre  

 love.
Dispensation  

 fra 30-dages-reglen Økonomi- og erhvervsministeren  

 har ved brev af 7. marts 2005 anmodet om, at Folketingets behandling af  

 lovforslaget gennemføres hurtigst muligt, og at der dispenseres fra reglen i  

 Folketingets forretningsorden om, at der skal gå 30 dage fra lovforslagets  

 fremsættelse til dets vedtagelse, samt begrundet anmodningen.
 Udvalget  

  

 indstiller, at lovforslaget kommer til 3. behandling tidligere end 30 dage  

 efter lovforslagets fremsættelse.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 15. februar 2005 dette  

 udkast til udvalget, jf. alm. del  bilag 6. Den 23. februar 2005 sendte  

 økonomi- og erhvervsministeren de indkomne høringssvar samt et notat herom  

 til  

 udvalget, jf.
L 48  bilag 1.
Spørgsmål Udvalget har stillet 5 spørgsmål til økonomi- og  

 erhvervsministeren til skriftlig besvarelse, som denne har besvaret.  

 Udvalgets  

 spørgsmål og økonomi- og erhvervsministerens svar herpå samt aktstykket  

 vedrørende nybygning af visse skibstyper er optrykt som bilag 2 til  

 betænkningen.
2. Indstillinger og politiske bemærkninger Udvalget  

  

 indstiller lovforslaget  

 til  

  

 vedtagelse uændret.
 Udvalget med  

 undtagelse af Enhedslistens medlem støtter, at regeringen fortsat arbejder  

 for,  

 at EU ikke tillader skibsstøtten forlænget yderligere, samt at regeringen i  

 OECD og WTO fortsat arbejder for forbud mod subsidiering af skibsbygning.
Enhedslistens  

 medlem af udvalget er principielt imod statsstøtte til rederne, der i  

 forvejen  

 har enorme overskud, og som på grund af gunstige skatteregler  

 bidrager alt for lidt til samfundshusholdningen.
Trods mange års  

 udtalelser om at ville forbyde statsstøtte, bøjer regeringen, EU og WTO sig  

 fortsat for, at rederne skal have denne form for støtte.
Derfor burde  

 der  

 stemmes nej, men for at sikre, at danske værfter ikke udkonkurreres af  

 udenlandske statsstøttede værfter, støtter Enhedslisten dette  

 lovforslag.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Jacob Jensen (V)   

 Kurt Kirkegaard Jensen (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Frode Sørensen (S)   

 Jan Trøjborg (S)   

 Jens Peter Vernersen (S)   

 Lene Hansen (S)   

 Poul Erik Christensen (RV)   

 Johannes Poulsen (RV)   

 Poul Henrik Hedeboe (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 48 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 1. udkast til betænkning 3 Revideret tidsplan over  

 samtlige lovforslag, der skal behandles i Erhvervsudvalget i 2004-05, 2.  

 samling.
4 2. udkast til betænkning 5 Økonomi- og  

 erhvervsministerens anmodning af 7/3-05 om hastebehandling af lovforslaget 6 Tidsplan for udvalgets behandling af lovforslaget 7 Aktstykke vedr. nybygning af visse skibstyper kontraheret  

 på danske værfter samt finansiering af maritime bevillinger i 2006-2008 8 Rammeaftale for modernisering af Danmarks Skibskreditfond 9 3. udkast til betænkning Oversigt over spørgsmål og svar vedrørende L 48 Spm.nr.
Titel 1 Spm. om Tysklands innovationsstøtte, til økonomi- og  

 erhvervsministeren, og ministerens svar herpå 2 Spm. om anvendelse af midler fra opløsningen af Danmarks  

 Skibskreditfond, til økonomi- og erhvervsministeren, og ministerens svar  

 herpå 3 Spm. om fordele og ulemper ved anvendelse af yderligere  

 midler til skibsværftsstøtte, til økonomi- og erhvervsministeren, og  

 ministerens svar herpå 4 Spm. om den samlede finansiering af skibsbygningsstøtten,  

 til økonomi- og erhvervsministeren, og ministerens svar herpå 5 Spm. om ansøgninger om støtte, til økonomi- og  

 erhvervsministeren, og ministerens svar herpå Bilag 2 Udvalgets spørgsmål til økonomi- og  

 erhvervsministeren og dennes svar herpå  samt aktstykke nr. 94 Spørgsmålene og økonomi- og erhvervsministerens svar herpå  

 samt aktstykke 94 er optrykt efter ønske fra udvalget.
 Spørgsmål 1:
 Ministeren bedes oplyse om omfanget og indholdet af den tyske  

 innovationsstøtte  

 til den tunge industri, herunder hvor meget værftsindustrien henholdsvis den  

 samlede blå industri modtager i innovationsstøtte.
 Svar:
 Den 26. november 2003 vedtog Kommissionen nye regler for  

 innovationsstøtte til skibsbygningsindustrien fra 1. januar 2004 til 31.  

 december 2006. Beslutningen afløste skibsbygningsforordningen fra 1998, som  

 udløb  

 den 31. december 2003.
Med de nye bestemmelser blev definitionen på innovation udvidet  

 og der blev åbnet mulighed for at give op til 20 pct. i støtte.
Værfterne fik  

 mulighed for at søge støtte til udgifter til investeringer, udformning,  

 konstruktion  

 og afprøvning, der direkte og udelukkende vedrører projektets innovative del.  

 Støtten kan søges til både nybygning, reparation eller ombygning af skibe.
Ingen af EU-landene havde indtil for nylig udnyttet de nye  

 muligheder.
I Danmark har branchen således ønsket at få driftsstøtte frem for  

 innovationsstøtte.
Tyskland har nu som første EU-land den 16. februar 2005 fået  

 godkendt en ordning for innovation til skibsbygning.
Tyskland har over en  

 fireårig periode afsat 27 mio.
EUR (ca. 200 mio. kr.) til innovative  

 projekter  

 til skibsbygningsindustrien.
De tyske værfter vil få mulighed for støtte på  

 op  

 til 20 pct. for den innovative del af et projekt.
Projektet skal i  

 overensstemmelse med EUs rammebestemmelser for statsstøtte til  

 skibsbygning  

 vedrøre industriel anvendelse af innovative produkter og processer, som er  

 teknologisk nye eller væsentligt forbedrede sammenlignet med de nyeste  

 teknologier  

 inden for EUs industri, og som indebærer en teknologisk risiko.
 Spørgsmål 2:
Ministeren bedes gennemgå mere specifikt, hvilket omfang og  

 hvilke anvendelser midlerne fra opløsningen af Danmarks Skibskreditfond (jf.  

 L  

 49) kan få 1)  

 	  

 til nybygningsstøtte  

 (L 48) 2)  

 	  

 til støtte til det  

 blå Danmark og 3)  

 	  

 bredere  

 erhvervsstøtte og vækststøtte.
 Svar:
I følge rammeaftale for modernisering af Danmarks  

 Skibskreditfond, som jeg indgik med Danmarks Skibskreditfond og  

 Nationalbanken  

 den 17. januar 2005, vil der blive betalt i alt 1610 mio. kr. tilbage til  

 Nationalbanken og staten.
Heraf modtager staten 810 mio. kr., som betales,  

 når  

 omdannelse af Danmarks Skibskreditfond til aktieselskab er endeligt  

 gennemført  

 og registreret i Erhvervs- og Selskabsstyrelsen.
Beløbet til staten udbetales fra den bundne reservefond i det  

 nye aktieselskab.
Fondsretlige grunde tilsiger, at de 810 mio. kr. skal  

 øremærkes til anvendelse til Skibskreditfondens nuværende opløsningsformål,  

 som  

 er fremme af dansk skibsfart og/eller værftsindustri.
Beløbet kan derfor ikke  

 anvendes  

 til bredere erhvervsstøtte og vækststøtte.
 De 810 mio. kr. forventes anvendt til værftsstøtte og  

 finansiering af eksisterende maritime bevillinger.
 Spørgsmål 3:
 Ministeren bedes klargøre hvilke fordele og ulemper, der vil  

 være ved at anvende yderligere midler til skibsværftsstøtte udover de 460  

 mio.  

 kr. nævnt i bemærkningerne til L 48. Yderligere ønskes det indikeret, hvilke  

 typer af skibsbygningsprojekter en forøgelse af skibsværftsstøtten fra det  

 foreslåede  

 niveau på 460 mio. kr. vil kunne medføre samt evt. hvilke danske værfter  

 sådan  

 støtte på 460 mio. kr. og en sådan eventuel forøgelse af støtte ud over 460  

 mio. kr. vil skabe yderligere beskæftigelse hos.
 Svar:
Som led i forhandlingerne om omdannelse af Skibskreditfonden  

 drøftede Økonomi- og Erhvervsministeriet og værftsbranchen forventninger til  

 kontraheringer.
Af disse drøftelser fremgik, at et samlet støttebeløb på ca.  

 460 mio. kr. ville svare til en støtte på 6 pct. til alle kontraheringer.  

 Umiddelbart før afslutningen af forhandlingerne henvendte Danske Maritime sig  

 til ministeriet med indikationer af, at støttebeløbet burde være højere.  

 Efterfølgende fremgik det af høringssvarene, at industrien forventes at kunne  

 kontrahere skibe til et samlet støttebeløb på 590 mio. kr., forudsat en  

 støtteprocent  

 på 6 af skibenes kontraktsum.
På baggrund af høringssvarene tog Økonomi- og  

 Erhvervsministeriet  

 en nærmere drøftelse med branchen, som herefter nedjusterede det forventede  

 støttebehov til 557 mio. kr.
 Branchen forudser, at to værfter  Odense Staalskibsværft A/S og  

 Århus Værft A/S - vil kunne opfylde lovens betingelser, idet værfterne bygger  

 eller påtænker at bygge containerskibe i konkurrence med sydkoreanske  

 værfter.
Som reglerne er, indebærer en efterspørgsel efter støtte, som  

 overstiger den afsatte ramme, at de værfter der henvender sig først, får det  

 fulde støttebeløb, mens de efterfølgende ansøgninger får et mindre  

 støttebeløb  

 svarende til, hvad der er tilbage under rammen.
Kommer ansøgningerne  

 samtidig,  

 hvad der er stor sandsynlighed for, så indebærer reglerne, at støtten  

 fordeles  

 jævnt mellem ansøgningerne, så det samlede støttebeløb pr. skib kommer under  

 6  

 pct.
Antages det, at der er kontrakter, som modsvarer et støttebeløb på 557  

 mio. kr. vil en pulje på f.eks. 460 mio. kr. indebære en gennemsnitlig støtte  

 pr. skib på 5 pct. og en pulje på 500 mio. kr. en støtteprocent på 5,4 pct.  

 pr.  

 skib.
Det er usikkert, om de enkelte skibe vil blive bygget med en  

 lavere støtteprocent pr. skib, eller om en mindre pulje vil føre til, at  

 nogle  

 projekter opgives.
Det er derfor også noget usikkert, hvad en øget  

 støtteramme  

 vil betyde for beskæftigelsen på de to værfter.
Tidligere drøftelser med  

 Odense  

 Staalskibsværft tyder på, at Odense vil fastholde den nuværende stab, såfremt  

 det planlagte byggeprogram gennemføres, samtidig med at værftet forventeligt  

 vil investere en del midler i at udvikle værftet med henblik på at blive  

 endnu  

 mere internationalt konkurrencedygtige.
Med hensyn til Århus Værft er der i dag ca. 40 medarbejdere  

 ansat.
Værftet har tilkendegivet, at en gennemførelse af det fulde  

 byggeprogram  

 vil medføre en øget beskæftigelse på op til 425 personer.
Som nævnt er det  

 noget usikkert, hvordan en mindre støtteprocent pr. skib vil påvirke det  

 planlagte  

 byggeprogram og dermed beskæftigelsen.
 Spørgsmål 4:
 Ministeren bedes gennemgå den samlede finansiering af  

 skibsbygningsstøtten og dens enkelte elementer, samt gennemgå eventuelle  

 tilbageværende knaster heri, herunder bl.a. fremsende kopi til  

 Erhvervsudvalget  

 af aktstykket om etablering af en tilsagnsramme, der er nævnt i såvel i den  

 skriftlige fremsættelsestale til L 48 som i bemærkningerne til L 48.
 Svar:
 Skibsbygningsstøtten forventes tilvejebragt ved aflejrede  

 støttemidler i Danmarks Skibskreditfond, som i forbindelse med  

 moderniseringen  

 af Danmarks Skibskreditfond betales til staten i henhold til aftale herom af  

 17. januar 2005 mellem Danmarks Skibskreditfond, Danmarks Nationalbank og  

 mig.
Tilsagn om støtte vil blive givet med forbehold af  

 tilvejebringelse af finansieringen gennem modernisering af Skibskreditfonden  

 og  

 forudsætter derfor, at L 49 om modernisering af Skibskreditfonden vedtages.  

 Tilsagn vil blive givet efter først til mølle princippet.
Indgives der samme  

 dag ansøgninger, der overstiger den afsatte ramme, vil Erhvervs- og  

 Byggestyrelsen  

 i overensstemmelse med administrationsbekendtgørelsen meddele tilsagn med  

 samme  

 støttesats inden for rammen.
Fordelingen mellem værfterne vil således ske  

 forholdsmæssigt.
 Kopi af aktstykke vedrørende etableringen af tilsagnsrammen vil  

 blive sendt til Folketingets Erhvervsudvalg samtidig med, at det sendes til  

 Folketingets Finansudvalg.
 Spørgsmål 5:
 Ministeren bedes  

 bekræfte, at samtlige ansøgninger, der modtages inden den 1. april, tildeles  

 støtte med samme støtteprocent pr skib, og oplyse hvilke økonomiske  

 konsekvenser, det forventes at få, hvis alle ansøgere tildeles 6 procent pr  

 skib.
 Svar:
 Der henvises til svarene på spørgsmål 3 og 4.
Støtten tildeles efter først til mølle princippet.
Det vil sige,  

 at ansøgningerne behandles i den rækkefølge, de modtages, og at der ydes fuld  

 støtte, så længe der er midler til rådighed.
Det forventes imidlertid, at alle ansøgninger i forbindelse med  

 forlængelse af støtten vil blive modtaget samme dag.
Efter lovens  

 ikrafttrædelse vil der formentlig kun være én dag til at indsende  

 ansøgninger,  

 inden ordningen ophører.
Begge relevante værfter er bekendt hermed.
 I det tilfælde, hvor alle ansøgninger modtages samme dag, vil  

 ansøgningerne blive behandlet på lige vilkår og tildelt samme støtteprocent.
 Hvis der f.eks. er ansøgninger for 557 mio. kr., som branchen  

 senest har indikeret, og en pulje på 460 mio. kr., vil det betyde, at alle  

 ansøgninger vil blive tildelt samme støtteprocent, som i dette tilfælde vil  

 være på 5 pct., jf. svaret på spørgsmål 4.
 Som det også fremgår af svaret på spørgsmål 4, har branchen i  

 første omgang meddelt, at der ville være et støttebehov på 460 mio. kr., men  

 senest meddelt, at der forventes ansøgninger svarende til et støttebehov på  

 557  

 mio. kr., hvis der ydes 6 pct. i støtte.
Aktstykke nr. 94  Tilslutning til nybygning af visse  

 skibstyper kontraheret på danske værfter samt finansiering af maritime  

 bevillinger i 2006-2008 94 Økonomi- og  

 Erhvervsministeriet.  

 København, den 8. marts 2005.
 a.
 Økonomi- og Erhvervsministeriet anmoder hermed om  

 Finansudvalgets tilslutning til, at der afsættes en bevilling på i alt 810  

 mio.  

 kr. i 2005 til:
1.  

 	  

 nybygning af visse skibstyper kontraheret på  

 danske værfter 2.  

 	  

 finansiering af maritime bevillinger i  

 2006-2008 Den præcise fordeling af udgifterne til disse to formål  

 afhænger af den endelige behandling af lovforslag om forlængelse af  

 midlertidig, kontraktbetinget driftsstøtte til bygning af visse skibstyper (L  

 48), som forventes vedtaget inden udgangen af marts 2005, men kan anslås til  

 ca. 460 mio. kr. til værftsstøtte og ca. 350 mio. kr. til finansiering af  

 eksisterende maritime bevillinger i 2006-2008.
 Udgiften modsvares af en tilsvarende indtægt i forbindelse  

 med omdannelsen af Danmarks Skibskreditfond (DSF). Forslaget medfører ikke  

 nettomerudgifter i Finansåret.
 b.
I henhold til aftale af 17. januar 2005 mellem økonomi- og  

 erhvervsministeren, DSF og Danmarks Nationalbank omdannes DSF til et  

 aktieselskab.
I den forbindelse tilbageføres aflejrede statslige støttemidler  

 på i alt 810 mio. kr. til staten.
Disse midler skal, jf. fondens  

 opløsningsformål,  

 anvendes til maritime formål.
Værftstøtte EU har med forordning nr. 502/2004 af 11. marts 2004  

 vedtaget at forlænge muligheden for at yde midlertidig støtte til nybygning  

 af  

 visse typer skibe i yderligere et år.
Forordningen forlænger forordning nr.  

 1177/2002 af 27. juni 2002, der udløb den 31. marts 2004. Forordningen  

 genindførte midlertidigt dele af den tidligere driftsstøtteordning, der udløb  

 med udgangen af 2000.
 Efter EF-forordningen kan der i perioden fra den 31. marts  

 2004 til og med den 31. marts 2005 ydes op til 6 pct. støtte til nybygning af  

 skibstyper, som bygges i konkurrence med Korea, dvs. containerskibe, produkt-  

 og kemikalietankere samt gastankskibe (Liquid Natural Gas Tankers  

 (LNG-tankskibe)).
Som følge af unfair konkurrence på skibsbygningsområdet  

 har EU rejst sag ved WTO mod Korea.
Det forventes, at sagen vil være  

 afsluttet  

 medio 2005.
Regeringen indgik den 23. oktober 2002 en finanslovsaftale  

 med alle Folketingets partier om midlertidig støtte til skibsbygning for  

 perioden 1. januar 2003 til 31. marts 2004. Det er denne ordning, der  

 forlænges  

 i endnu et år.
Driftsstøtteordningen har til formål at hindre, at dansk  

 skibsbygningsindustri udsættes for konkurrenceforvridning fra  

 skibsbygningsindustrien  

 hos de nærmeste EU-konkurrenter.
Den oprindelige aftale fastsatte en maksimal  

 statslig finansiering på 325 mio. kr. og blev indgået under forudsætning af,  

 at der mellem staten og Danmarks Skibskreditfond (DSF) blev indgået en aftale  

 om  

 medfinansiering fra DSF.
Den hidtidige støtteramme er udnyttet fuldt ud.
 Økonomi- og erhvervsministeren har fremsat lovforslag om  

 forlængelse af midlertidig, kontraktbetinget driftsstøtte til bygning af  

 visse  

 skibstyper (L 48), som forventes vedtaget inden udgangen af marts 2005. Det  

 er  

 i lovforslaget angivet, at det er en forudsætning for tilsagn, at der er  

 etableret en bevillingsmæssig ramme på finansloven.
Tilsagn om støtte vil blive givet med forbehold for  

 tilvejebringelse af finansieringen gennem moderniseringen af DSF.
Det  

 forventes, at udbetalingerne vil ske i perioden 2006-2008. Tilskud gives som  

 tilsagn.
Finansiering af bevillinger til maritime formål Ud over værftsstøtte vil indtægterne fra omdannelsen af  

 DSF, jf. fondens opløsningsformål, kunne anvendes til øvrige maritime formål  

 såsom maritime uddannelser og maritim forskning.
Den andel af indtægterne på  

 810 mio. kr., som ikke anvendes til tilsagn om støtte til nybygning af visse  

 skibstyper kontraheret på danske værfter, vil således kunne anvendes til at  

 finansiere sådanne maritime bevillinger på senere finanslove.
 Til det formål afsættes en reserve på det resterende  

 beløb, ca. 350 mio. kr., som udmøntes på senere finanslove.
 Forslaget kan specificeres således på under- og  

 standardkonto:
§ 08.32.02.  

 	  

 Værftsstøtte (Anden bev.) 40.  

 Driftsstøtteordning 2004-2005 Udgift 53. Tilskud til erhverv        .  

 	  

 460,0 mio. kr.
Indtægt 64. Øvrige  

 overførselsindtægter    ..  

 		  

 460,0  

 mio. kr.
§  

 08.71.77.  

 	  

 Reserve til maritime formål  

 (Reservationsbev.) 10.  

 Finansiering af maritime bevillinger Udgift 74.  

 	  

 Reserver og budgetregulering   .....  

 	  

 	  

 350,0 mio. kr.
Indtægt 64.  

 	  

 Øvrige overførselsindtægter  

 	  

 	  

 350,0  

 mio. kr.
 c.  

 		  

 Finansudvalget tilslutning søges nu, så der kan gives  

 tilsagn om værftsstøtte frem til 31. marts 2005.
d.  

 		  

 Værftsstøtteordningen forudsætter Europa-Kommissionens  

 godkendelse på grund af de indeholdte statsstøtteelementer.
Den eksisterende  

 ordning er notificeret over for Kommissionen, men den forlængede ordning er  

 endnu ikke notificeret.
 e.  

 		  

 Under forudsætning af Kommissionens godkendelse af  

 driftsstøtteordningen i henhold til lov om midlertidig, kontraktbetinget  

 driftsstøtte til bygning af visse skibstyper, anmodes om Finansudvalgets  

 tilslutning  

 til:
 At der afsættes i alt 810 mio. kr. i 2005 til tilsagn til  

 nybygning af visse skibstyper kontraheret på danske værfter i perioden 1.  

 april 2004 til 31. marts 2005 og til finansiering af maritime bevillinger i  

 2006-2008. Udgiften modsvares af en tilsvarende indtægt hidrørende fra  

 omdannelsen af DSF.
 På forslag til lov om tillægsbevilling for 2005 anmodes  

 således om tilslutning til, at der optages følgende:
Udgift Indtægt  Mio. kr.  §  

 08.32.02.Værftsstøtte (Anden bev.) 460,0 460,0 §  

 08.71.77Reserve til maritime formål (Reservationsbev.)  

 	.......
350,0 350,0 Finansieringsbehovet  

 i relation til lovforslaget om forlængelse af midlertidig, kontraktbetinget  

 driftsstøtte til bygning af visse skibstyper er på nuværende tidspunkt ikke  

 fuldt afklaret og vil først være kendt ved lovforslagets vedtagelse.
Den  

 anførte fordeling af indtægten på 810 mio.kr. og hertil svarende udgift  

 mellem  

 § 08.32.02 og § 08.71.77 er derfor tentativ og vil kunne gøres til genstand  

 for  

 justering i forbindelse med aktstykkets optagelse på forslag til lov om  

 tillægsbevilling for 2005. Det endelige beløb afsat til værftsstøtte på  

 forslag  

 til lov om tillægsbevilling vil være udtryk for en maksimal støtteramme.
 f.  

 		  

 Finansministeriets tilslutning foreligger.
