 Der var rejst spørgsmål om mulighederne for at fritage danske museers  

 indkøb i udlandet af kunst- og museumsgenstande for told og merværdiafgift  

 ved indførsel her til landet, og om fritagelse for afgift for museers indkøb  

 af kunstværker og museumsgenstande her i landet på auktioner.
 Ministeren for skatter og afgifter meddelte, at kunst- og  

 museumsgenstande, som danske statslige eller statsstøttede museer har indkøbt  

 i udlandet, og som ikke er bestemt til videresalg, kan indføres toldfrit og  

 indtil videre afgiftsfrit efter merværdiafgiftslovens § 29, stk. 7. De  

 nærmere regler om told- og afgiftsfriheden fastsættes af toldvæsenet.
 Statslige eller statsstøttede museer kan efter ansøgning få tilbagebetalt  

 den merværdiafgift, som er betalt ved køb på auktion af kunstværker eller  

 andre genstande til indlemmelse i museernes samlinger.
 De nærmere regler herom fremgår af bekendtgørelse om tilbagebetaling af  

 merværdiafgift til museet.
 Sidste afsnit er indarbejdet i overensstemmelse med Dep.926.
