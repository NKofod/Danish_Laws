 Civilretsdirektoratet ændrede en af statsamtet truffet afgørelse, hvor  

 statsamtet havde forhøjet et hustrubidrag fra 2.500 kr.
 månedlig til 4.000 kr. månedlig uanset, at hustruen i næsten 7 år ikke  

 havde ansøgt om ændring af bidraget.
 Statsamtet forhøjede et hustrubidrag fra 2.500 kr. til 4.000 kr. i en  

 situation, hvor parterne var separerede i 1984 og skilt i 1986 på vilkår, at  

 der skulle være bidragspligt i 8 år fra skilsmissen.
 Bidraget havde siden separationen været 2.500 kr. månedlig, og skønt  

 statsamtet havde gjort hustruen opmærksom på, at hun kunne søge bidraget  

 forhøjet, ansøgte hun ikke om forhøjelse af bidrag før den 2. maj 1991, hvor  

 manden ophørte med at betale bidrag.
 Manden ansøgte om, at hustrubidraget bortfaldt.
 Civilretsdirektoratet nedsatte bidraget til 2.500 kr. månedlig under  

 henvisning til en passivitetsbetragtning og et indrettelsessynspunkt.
 Der henvises til Skarrildhusberetningen for 1991 side 19-23.
