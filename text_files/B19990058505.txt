Bekendtgørelse om ændring af  

 bekendtgørelse om fartøjer, der anvendes til  

 erhvervsmæssigt fiskeri § 1 I bekendtgørelse nr. 1120 af 15. december 1997 om fartøjer,  

 der anvendes til erhvervsmæssigt fiskeri, senest ændret ved  

 bekendtgørelse nr. 220 af 12. april 1999, foretages følgende  

 ændringer:
 1. § 12, stk. 3, affattes således:
»Stk. 3. Under forudsætning af, at der er disponibel tonnage  

 til fartøjsudskiftning, jf. § 7, må tonnagen for det  

 fartøj, der tillades anvendt til erhvervsmæssigt fiskeri,  

 overstige tonnagen for det fartøj, der slettes i  

 fartøjsregistret, med højst 10 %, dog højst 25 BT.
Hvis  

 tonnagen for det fartøj, der slettes i fartøjsregistret, er  

 målt i BRT, og derfor ikke kan ligestilles med det fartøj, der  

 tillades anvendt til erhvervsmæssigt fiskeri, som skal måles i  

 BT, må det fartøj, der tillades anvendt til  

 erhvervsmæssigt fiskeri, højst overstige »længden overalt«  

 på det fartøj, der slettes i fartøjsregistret, med 3  

 m.«.
 2. I § 12 indsættes efter stk. 3 som nyt stykke:
 »Stk. 4. Hvis det fartøj, der slettes af  

 fartøjsregistreret, indtil udgangen af 1998 var målt i BRT og  

 uden ejerens anmodning er målt til BT, finder reglen i stk. 3, 2.  

 punktum anvendelse, hvis der søges om tilladelse til  

 fartøjsudskiftning inden den 1. oktober 1999.«.
 3. § 18, stk. 2, affattes således:
»Stk. 2. Under forudsætning af, at der er disponibel tonnage  

 til modernisering, jf. § 7, må det ombyggede fartøjs tonnage  

 overstige det oprindelige fartøjs tonnage med højst 10%, dog  

 højst 25% BT.
Hvis fartøjets tonnage før og efter  

 moderniseringen ikke kan sammenlignes, fordi fartøjet før  

 moderniseringen er målt i BRT, må fartøjet efter  

 moderniseringen højst overstige det oprindelige fartøjs  

 »længde overalt« med 3 m.
Hvis fartøjet indtil udgangen af 1998  

 var målt i BRT og uden ejerens anmodning er målt i BT, kan gives  

 tilladelse til modernisering efter reglen i 2. punktum, hvis der søges  

 om tilladelse til modernisering inden den 1. oktober 1999.«.
§ 2 Bekendtgørelsen træder i kraft den 21. juli 1999.
