(Fastsættelse af renten for  

 misligholdte statslån og indfriede statsgaranterede studielån) I henhold til §§ 15, stk. 3 og 4, 19, stk. 1, 2. pkt., og stk. 2, og § 26,  

 stk. 1, i lov nr. 357 af 4. juni 1986 om Statens Uddannelsesstøtte  

 fastsættes:
 § 1.  Lovens §§ 15, stk. 3 og 4, og 19, stk. 1, 2.  

 pkt., og stk. 2, træder i kraft den 1. marts 1987.
 § 2.  Misligholdte statslån, der administreres af  

 Kongeriget Danmarks Hypotekbank og Finansforvaltning, forrentes med den til  

 enhver tid fastsatte officielle diskonto med et tillæg på 2 pct. p.a. for  

 renter, der påløber fra den 1. marts 1987.
 § 3.  For indfriede statsgaranterede studielån, der  

 administreres af Kongeriget Danmarks Hypotekbank og Finansforvaltning,  

 fastsættes rentesatsen for et halvt år ad gangen hver den 1. marts og 1.  

 september som gennemsnittet af den højeste studielånsrente i det forudgående  

 kalenderhalvår i de 5 mest betydende pengeinstitutter.
 Stk. 2.  Renten fatsættes til 10,4 pct. p.a. for renter,  

 der påløber fra den 1. marts 1987 til den 31. august 1987.
 § 4.  Denne bekendtgørelse træder i kraft ved  

 offentliggørelsen i Lovtidende.
