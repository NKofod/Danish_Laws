 Ved en i Warszawa den 25. maj 1972 stedfunden brevveksling er der i  

 henhold til artikel 2 i den dansk-polske overenskomst af 26. februar 1968 om  

 bjærgningsarbejder i danske og polske territorialfarvande, jfr.  

 udenrigsministeriets bekendtgørelse nr. 80 af 23. juli 1968, Lovtidende C,  

 truffet aftale om den fremgangsmåde, som skal benyttes ved afgivelse af  

 meddelelser om iværksættelse af bjærgningsarbejder.
 Brevvekslingen, som erstatter den tilsvarende oprindelige brevveksling af  

 26. februar 1968, har følgende ordlyd:
KONGELIG DANSK AMBASSADE Warszawa, den 25. maj 1972.
Hr. viceminister, Under henvisning til den overenskomst, som den 26, februar 1968 blev  

 undertegnet i Warszawa mellem Kongeriget Danmarks regering og Den polske  

 Folkerepubliks regering om bjærgningsarbejder og hævning af ejendom fra havet  

 i polske og danske indre og ydre territorialfarvande, har jeg den ære at  

 bekræfte, at den i overenskomstens artikel 2 omtalte fremgangsmåde ved  

 afgivelse af meddelelser skal være som følger:
Fra dansk side vil notifikation blive afgivet til det polske  

 søfartsministerium direkte til telex nr. 814607 b pl (svar 814607 b pl) eller  

 pr.
Gdynia radio, Szczecin radio eller Witowo radio (telegramadresse:  

 Zegmor-Warszawa).
 Fra polsk side vil notifikation blive afgivet direkte til telex nr. 4271  

 (svar SOK 1 ar) eller pr. radio til Søredningscentralen i Århus  

 (telegramadresse: Marine København) over en af følgende offentlige  

 kystradiostationer: Lyngby, Blåvand, Skagen, Rønne og Torshavn.
 Notifikationer, der afgives pr. radio, bør betegnes »urgent«  

 (xxx).
 Modtag, hr. viceminister, forsikringerne om min mest udmærkede højagtelse.
C.
Holten Eggert Ambassadør Hans Excellence Viceminsiter i søfartsministeriet R.
Pietraszek, Warszawa.
Deres Exellence, Under henvisning til den overenskomst, som den 26, februar 1968 blev  

 undertegnet i Warszawa mellem Den polske Folkerepubliks regering og  

 Kongeriget Danmarks regering om bjærgningsarbejder og hævning af ejendom fra  

 havet i polske og danske indre og ydre territorialfarvande, har jeg den ære  

 at bekræfte, at den i overenskomstens artikel 2 omtalte fremgangsmåde ved  

 afgivelse af meddelelser skal være som følger:
 Fra polsk side vil notifikation blive afgivet direkte til telex nr. 4271  

 (svar SOK 1 ar) eller pr. radio til Søredningscentralen i Århus  

 (telegramadresse: Marine, København) over en af følgende offentlige  

 kystradiostationer: Lyngby, Blåvand, Skagen, Rønne og Torshavn.
Fra dansk side vil notifikation blive afgivet til det polske  

 søfartsministerium direkte til telex nr. 814607 b pl (svar 814607 b pl) eller  

 pr.
Gdynia radio, Szczecin radio eller Witowo radio(telegramadresse:  

 Zegmor-Warszawa).
 Notifikationer, der afgives pr. radio, bør betegnes »urgent«  

 (xxx).
Modtag, Deres Excellence, forsikringerne om min mest udmærkede højagtelse.
Romuald Pietraszek Viceminister i søfartsministeriet Hans Excellence Kongeriget Danmarks ambassadør, Christian D.
Holten Eggert, Warszawa.
 Udenrigsministeriet, den 28. august  

 1972.
 Ivar Nørgaard.
