 Herved bekendtgøres lov om et hovedstadsråd, jfr.  

 lovbekendtgørelse nr. 204 af 7. maj 1981 med de ændringer, der følger af lov  

 nr. 128 af 28. marts 1984 og lov nr. 210 af 16. maj 1984.
HOVEDSTADSRÅDET § 1.  Hovedstadsrådet varetager de i kapitel 4 nævnte  

 fælles opgaver inden for hovedstadsområdet.
 Stk. 2.  Hovedstadsområdet omfatter i denne lov  

 Københavns og Frederiksberg kommuner samt Københavns, Frederiksborg og  

 Roskilde amtskommuner.
HOVEDSTADSRÅDETS SAMMENSÆTNING § 2.  Hovedstadsrådet består af 37 medlemmer.
 Stk. 2.  Hovedstadsrådets medlemmer vælges blandt  

 medlemmerne af hovedstadsområdets amtsråd og kommunalbestyrelser samt  

 Københavns magistrat, jfr. § 6, stk. 1.
 Stk. 3.  Hovedstadsrådets medlemmer vælges af partiernes  

 grupper i Københavns borgerrepræsentation, Frederiksberg kommunalbestyrelse  

 samt Københavns, Frederiksborg og Roskilde amtsråd efter §§ 3-9. En  

 partigruppe omfatter det eller de medlemmer af det kommunale råd, der er  

 valgt for samme parti eller på samme kandidatliste uden for partierne.
§ 3.  Forud for de kommunale valg fordeles  

 hovedstadsrådets mandater på de i § 1, stk. 2, nævnte 5 områder på grundlag  

 af forholdstal, der for hvert område udgør områdets senest forud for den 1.  

 oktober i valgåret offentliggjorte registerfolketal.
Hvis de mandattal, der  

 fremkommer ved denne fordeling, ikke er hele tal og derfor, når brøkerne  

 bortkastes, tilsammen ikke giver det fornødne antal mandater, forhøjes den  

 eller de største brøker, indtil antallet er nået (den største brøks metode).
 Stk. 2.  Indenrigsministeren bekendtgør den fordeling af  

 hovedstadsrådets mandater på de 5 områder, der er foretaget i henhold til  

 stk. 1.
§ 4.  Efter de kommunale valg fordeles først  

 hovedstadsrådets mandater på de partier (kandidatlister), der har opnået  

 repræsentation i et eller flere af de i § 2, stk. 3, nævnte kommunale råd.  

 Fordelingen foretages i forhold til disse partiers (kandidatlisters) samlede  

 stemmetal for hele hovedstadsområdet ved valget til de nævnte kommunale råd.  

 Summen af partiernes (kandidatlisternes) stemmetal divideres med et tal  

 svarende til hovedstadsrådets medlemstal, og med det herved fremkomne tal  

 divideres de enkelte partiers (kandidatlisters) samlede stemmetal.
Hvis de  

 kvotienter, der fremkommer ved divisionen, ikke er hele tal og derfor, når  

 brøkerne bortkastes, tilsammen ikke giver 37, forhøjes den eller de største  

 brøker, indtil antallet er nået (den største brøks metode).
§ 5.  Efter fordelingen af hovedstadsrådets mandater  

 på partier (kandidatlister), jfr. § 4, fordeles rådets mandater på partierne  

 (kandidatlisterne) i de enkelte områder inden for områdets mandattal, jfr. §  

 3. Fordelingen sker ved, at stemmetallene i hvert af de 5 områder for hvert  

 af de partier (kandidatlister), der skal repræsenteres i hovedstadsrådet,  

 divideres med 1, 4, 7, 10 o.s.v.
Den største af de herved fremkomne  

 kvotienter giver partiet (kandidatlisten) i det område, den er tilfaldet, ret  

 til at besætte det første mandat, den næststørste kvotient giver partiet  

 (kandidatlisten) i det område, den er tilfaldet, ret til at besætte det andet  

 mandat, o.s.v.
Stk. 2.  Når et parti (kandidatliste) eller et område  

 har fået det antal mandater, som det skal have, jfr. §§ 3 og 4, kommer  

 partiet (kandidatlisten) eller området ikke videre i betragtning ved  

 fordelingen, men denne foretages da for de øvrige partier (kandidatlister) og  

 for de andre områder, indtil samtlige mandater er fordelt.
Er to eller flere  

 kvotienter lige store, foretager indenrigsministeren lodtrækning.
Stk. 3.  Tilfalder et mandat efter stk. 1 og 2 et parti  

 (en kandidatliste) i et område, hvor partiet (kandidatlisten) ikke er  

 repræsenteret i amtsrådet eller - for Københavns og Frederiksberg kommuner -  

 i borgerrepræsentationen henholdsvis kommunalbestyrelsen, skal mandatet  

 forlods besættes af partiet i det område, hvor partiet ved beregningen efter  

 stk. 1 har opnået den største ikke-anvendte kvotient, og hvor partiet er  

 repræsenteret i det nævnte kommunale råd.
Herefter fordeles de øvrige  

 mandater efter stk. 1 og 2.
 Stk. 4.  Snarest efter de kommunale valg underretter  

 indenrigsministeren de 5 kommunalbestyrelser og amtsråd om resultatet af  

 beregningen.
§ 6.  I tilslutning til det konstituerende møde i hver  

 af de 5 kommunalbestyrelser og amtsråd, der er nævnt i § 2, stk. 3, eller  

 snarest derefter vælger de repræsentationsberettigede partiers  

 (kandidatlisters) grupper blandt de i vedkommende kommune eller amtskommune  

 bosiddende medlemmer af kommunalbestyrelser, magistrat og amtsråd det antal  

 medlemmer til hovedstadsrådet, som den enkelte gruppe er berettiget til.
I  

 mangel af enighed i partigruppen foretages flertalsvalg.
Kan en partigruppe  

 ikke vælge det fornødne antal medlemmer til hovedstadsrådet, besættes de  

 herefter ledige pladser ikke.
 Stk. 2.  Partigruppen vælger efter reglerne i stk. 1  

 stedfortrædere for de medlemmer, der er valgt til hovedstadsrådet.  

 Stedfortræderne vælges i den rækkefølge, de skal indtræde i hovedstadsrådet.
 Stk. 3.  Meddelelse om, hvem der er valgt som medlemmer  

 og stedfortrædere til hovedstadsrådet, gives straks til det afgående  

 hovedstadsråds formand.
 Stk. 4.  Klager og tvivlsspørgsmål i forbindelse med  

 valget af medlemmer og stedfortrædere til hovedstadsrådet afgøres af  

 indenrigsministeren, der kan fastsætte nærmere regler om valgets foretagelse.
§ 7.  Ethvert medlem af de kommunale råd, der er nævnt  

 i § 2, stk. 2, skal modtage valg til hovedstadsrådet, medmindre vedkommende Stk. 2.  Hovedstadsrådet kan, når helbredsmæssige eller  

 andre særlige grunde taler derfor, tillade et medlem at udtræde af  

 hovedstadsrådet.
§ 8.  Medlemmerne af hovedstadsrådet vælges for en  

 fireårig periode, der er sammenfaldende med valgperioden for de kommunale  

 råd.
Medlemmernes mandater bortfalder dog ikke, før valg af medlemmerne af  

 det nye hovedstadsråd har fundet sted.
 Stk. 2.  Ophører et medlem af hovedstadsrådet med at  

 beklæde det hverv som medlem af en kommunalbestyrelse eller et amtsråd, der  

 har betinget hans valg, bortfalder hans mandat i hovedstadsrådet samtidig.
 § 9.  Hvis et medlem i valgperiodens løb udtræder af  

 hovedstadsrådet eller dør, indtræder i hans sted vedkommende stedfortræder,  

 jfr. § 6, stk. 2.
 Stk. 2.  Er stedfortræderlisten udtømt, vælger  

 partigruppen efter § 6 yderligere stedfortrædere.
 § 10.  Det afgående hovedstadsråds formand indkalder  

 medlemmerne af det nye hovedstadsråd til rådets konstituerende møde straks  

 efter, at han har modtaget meddelelse om, hvem der er valgt til medlemmer og  

 stedfortrædere.
STYRELSEN AF HOVEDSTADSRÅDETS ANLIGGENDER § 11.  De nærmere regler om styrelsen af de  

 anliggender, der er henlagt til hovedstadsrådet, fastsættes i en  

 styrelsesvedtægt, der vedtages af hovedstadsrådet og stadfæstes af  

 indenrigsministeren.
Forslag til styrelsesvedtægt samt til ændringer i  

 vedtægten skal undergives 2 behandlinger i hovedstadsrådet med mindst 6 dages  

 mellemrum.
 Stk. 2.  Hovedstadsrådet vedtager selv sin  

 forretningsorden.
 § 12.  Medmindre andet bestemmes i styrelsesvedtægten,  

 finder nedennævnte bestemmelser i lov om kommunernes styrelse tilsvarende  

 anvendelse for styrelsen af de anliggender, der er henlagt til  

 hovedstadsrådet:
§ 13.  Tilsynet med hovedstadsrådets virksomhed  

 varetages af indenrigsministeren.
Lov om kommunernes styrelse §§ 54-55, § 57,  

 § 60, § 61, stk. 1-5, og stk. 6, nr. 1, 2 og 7, og § 61 b, stk. 1, om  

 tilsynet med kommunalbestyrelsens virksomhed finder tilsvarende anvendelse på  

 tilsynet.
§ 13 a.  Et medlem af hovedstadsrådet, der gør sig  

 skyldig i grov tilsidesættelse af de pligter, som den pågældendes hverv  

 medfører, straffes med bøde.
Simpel uagtsom pligttilsidesættelse straffes dog  

 ikke.
 Stk. 2.  Påtale efter stk. 1 kan kun ske efter  

 indenrigsministerens begæring.
 Stk. 3.  Sager om overtrædelse af stk. 1 behandles som  

 statsadvokatsager.
HOVEDSTADSRÅDETS OPGAVER OG ØKONOMI § 14.  Hovedstadsrådet skal i overensstemmelse med den  

 herom gældende lovgivning:
 Stk. 2.  Hovedstadsrådet kan med indenrigsministerens  

 samtykke beslutte at varetage andre opgaver, som ikke ved lovgivningen er  

 henlagt til kommunerne, amtskommunerne, staten eller andre.
 § 15.  Hovedstadsrådet yder til fremme af  

 regionplanlægningens virkeliggørelse lån eller tilskud til hovedstadsrådets  

 kommuner og amtskommuner til følgende formål:
 Stk. 2.  Indenrigsministeren fastsætter nærmere regler  

 for ydelse af lån eller tilskud, herunder om tilsagn om støtte ud over eet  

 regnskabsår.
§ 16.  De udgifter, der efter hovedstadsrådets  

 årsbudget er forbundet med rådets virksomhed, herunder støtten til de formål,  

 der er nævnt i § 15, tilvejebringes ved ligning på Københavns, Frederiksborg  

 og Roskilde amtskommuner samt på Københavns og Frederiksberg kommuner i  

 forhold til de indkomster, af hvilke de nævnte amtskommuner og kommuner får  

 indkomstskat for det regnskabsår, bidragene vedrører.
De nærmere regler  

 herfor samt for indbetaling af bidragene fastsættes af indenrigsminsteren.
 § 17.  (ophævet).
---- I lov nr. 210 af 16. maj 1984 findes følgende bestemmelse om lovens  

 ikrafttræden:
§ 4 Loven træder i kraft den 1. juli 1984.
