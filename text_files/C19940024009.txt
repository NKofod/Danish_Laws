1. Efter ligningslovens § 8 K, stk. 2, kan udgifter  

 til plantning af træer bestemt til erhvervsmæssig anvendelse som juletræer  

 eller pyntegrønt i kort omdrift, samt udgifter til plantning af frugttræer og  

 frugtbuske fradrages med 20 pct. årligt.
Overstiger udgiften ikke 25.000 kr.  

 kan beløbet fradrages straks.
 Ligningslovens § 8 K, stk. 2, har virkning fra og med indkomståret 1992,  

 jf. lov nr. 887 af 21. december 1991 § 7, stk. 2.
2. Bestemmelsen i ligningslovens § 8 K, afløser  

 retningslinjerne i SD-cirkulærerne 1986-26 og 1989-14, hvorefter udgifter til  

 plantning af frugttræer, frugtbuske og juletræer eller pyntegrønt kan  

 afskrives med indtil 10 pct. årligt.
Efter cirkulærerne kan udgifter indtil  

 25.000 kr. fradrages straks.
 3. Ligningsrådet har med virkning fra indkomståret  

 1992 ophævet SD-cirkulærerne 1986-26 og 1986-14.
 Ophævelsen indebærer, at reglerne i ligningslovens § 8 K, stk. 2, tillige  

 har virkning for udgifter afholdt før indkomståret 1992.
 Heraf følger, at udgifter som nævnt i ligningslovens § 8 K, stk. 2, kan  

 fradrages med indtil 20 pct. årligt fra og med indkomståret 1992.
 4. Skatteydere, der i indkomstårene 1992 og 1993 har  

 afskrevet efter retningslinjerne i SD-cirkulærerne 1986-26 og 1989-14 kan -  

 efter skatteydelsesloven almindelige regler - anmode de lignende myndigheder  

 om genoptagelse af indkomstansættelserne for disse indkomstår.
 5. Nærværende cirkulære bortfalder ved udgangen af  

 1996.
