 I henhold til § 34, stk. 2 og 4, i lov nr. 279 af 6. juni 1984 om  

 apoteksvirksomhed, jf. lovbekendtgørelse nr. 657 af 28. juli 1995,  

 fastsættes:
Uddannelsens formål, struktur og  

 adgangskrav § 1.  Formålet med apoteksassistentuddannelsen er at  

 give eleverne de teoretiske kundskaber, praktiske færdigheder og holdninger,  

 der kvalificerer til at fungere som apoteksassistent på apoteker og  

 sygehusapoteker i overensstemmelse med gældende regler.
Uddannelsen har  

 endvidere til formål at kvalificere apoteksassistenten til at kunne udvikle  

 sig fagligt i takt med den samfundsmæssige udvikling.
§ 2.  Uddannelsen er normeret til 3 år.
Uddannelsen  

 veksler mellem skole- og praktikuddannelse, der samordnes.
Skoleuddannelsen  

 foregår på Apoteksassistentskolen og praktikuddannelsen på  

 apotek/sygehusapotek.
 § 3.  Ved antagelse af en elev skal  

 apotekeren/sygehusapotekeren påse, at eleven opfylder adgangskravene i  

 henhold til Undervisningsministeriets bekendtgørelse om adgang, indskrivning  

 og orlov m.v. ved videregående uddannelser.
 Stk. 2.  Eleven og apotekeren/sygehusapotekeren skal  

 underskrive en uddannelsesaftale, der er godkendt af  

 Undervisningsministeriet.
Uddannelsens indhold § 4.  Apoteksassistentuddannelsen består af 4  

 hovedområder:
Stk. 2.  Hovedområdernes andel af den teoretiske  

 undervisning under skoleuddannelsen udgør henholdsvis 35 pct., 25 pct., 15  

 pct. og 25 pct.
I praktikuddannelsen suppleres og underbygges fagområderne,  

 jf. stk. 3, efter nærmere anvisninger fra Apoteksassistentskolen.
 Stk. 3.  Uddannelsens indhold er nærmere beskrevet i en  

 uddannelsesordning, jf. § 7.
Eksamen § 5.  Antal prøver og indhold samt tidsmæssig  

 placering fastsættes i uddannelsesordningen.
 Stk. 2.  Eksaminerne tilrettelægges og afholdes efter  

 reglerne i bekendtgørelse om eksamen ved visse videregående uddannelser under  

 Undervisningsministeriet.
 Stk. 3.  Ved bedømmelser gives karakter efter reglerne i  

 bekendtgørelse om karakterskala og anden bedømmelse.
Apoteksassistentnævnet § 6.  Undervisningsministeriet nedsætter et  

 apoteksassistentnævn, som er rådgivende organ for Undervisningsministeriet i  

 spørgsmål vedrørende apoteksassistentuddannelsen.
Stk. 2.  Sundhedsministeriet, Lægemiddelstyrelsen,  

 Danmarks Farmaceutiske Højskole, Danmarks Apotekerforening,  

 Apoteksassistentskolen og Danske Apoteksassistenters Forening udpeger hver en  

 repræsentant til nævnet.
Amtsrådsforeningen i Danmark og Hovedstadens  

 Sygehusfællesskab udpeger i forening en repræsentant.
Repræsentanterne  

 udpeges for 4 år ad gangen.
Stk. 3.  Undervisningsministeriet beskikker blandt  

 medlemmerne en formand og en næstformand.
Nævnet kan fastsætte en  

 forretningsorden.
 Stk. 4.  Apoteksassistentskolen varetager nævnets  

 sekretariatsforretninger, registrering af elever og tilrettelæggelse af  

 eksamen.
Andre regler § 7.  Apoteksassistentskolen fastsætter inden for  

 bekendtgørelsens rammer de nærmere regler om uddannelsen i en  

 uddannelsesordning.
Uddannelsesordningen og ændringer heri skal godkendes af  

 Undervisningsministeriet efter indhentet udtalelse fra Lægemiddelstyrelsen.
 Stk. 2.  Uddannelsesordningen skal indeholde:
 Stk. 3.  Uddannelsesordningen kan indeholde hjemmel for  

 Apoteksassistentskolen til at dispensere fra de regler i  

 uddannelsesordningen, der alene er fastsat af skolen.
 Stk. 4.  Inden en uddannelsesordning vedtages og ved  

 væsentlige ændringer af uddannelsesordningen, tager Apoteksassistentskolen  

 kontakt til aftagerrepræsentanterne, herunder censorformanden.
 Stk. 5.  Uddannelsesordningen og væsentlige ændringer  

 heri træder i kraft ved et uddannelsesårs begyndelse.
 Stk. 6.  Uddannelsesordningen og ændringer heri sendes  

 til orientering til Apoteksassistentnævnet, censorer, Lægemiddelstyrelsen og  

 praktikstederne.
 § 8.  Apoteksassistentskolen kan i hvert enkelt  

 tilfælde eller ved almindelige bestemmelser godkende, at gennemførte/beståede  

 uddannelseselementer fra anden dansk eller udenlandsk uddannelsesinstitution  

 træder i stedet for uddannelseselementer, der er omfattet af denne  

 bekendtgørelse.
§ 9.  Undervisningsministeriet kan tillade fravigelse  

 af bekendtgørelsen som led i forsøg.
Samtidig fastsættes forsøgets varighed  

 og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
 § 10.  Klager over Apoteksassistentskolens afgørelser  

 i henhold til denne bekendtgørelse kan, når klagen vedrører retlige  

 spørgsmål, indbringes for Undervisningsministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter bekendtgørelse  

 om eksamen ved visse videregående uddannelser under Undervisningsministeriet.
Ikrafttræden § 11.  Bekendtgørelsen træder i kraft den 1. august  

 1997 og finder anvendelse på de elever, der optages på uddannelsen ved  

 sommeroptagelsen 1997 eller senere.
 Stk. 2.  Undervisningsministeriets bekendtgørelse nr.  

 773 af 12. november 1986 om uddannelse af apoteksassistenter ophæves.
 Stk. 3.  Apoteksassistentskolen fastsætter nærmere  

 regler for elever, der er startet på uddannelsen før 1. august 1997 og afgør,  

 hvornår der sidste gang afholdes prøver efter de hidtidige regler.
