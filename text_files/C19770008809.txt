 Ifølge færdselslovens § 42, stk. 3 og 4, kan der fastsættes  

 hastighedsgrænser, der er højere eller lavere end de generelle  

 hastighedsgrænser i færdselslovens § 42, stk. 1 og 2. Sådanne afgørelser  

 træffes efter følgende regler:
 Myndighed og fremgangsmåde.
 § 1.  Afgørelser om lokale hastighedsbegrænsninger  

 træffes af justitsministeren eller politiet efter forhandling med vedkommende  

 vejbestyrelse eller, for så vidt angår private veje, vedkommende kommunale  

 myndighed, jfr. færdselslovens § 92, stk. 4.
 Stk. 2.  Afgørelserne træffes på grundlag af oplysninger  

 om bl.a. vejens beskaffenhed, randbebyggelsen, færdselsuheld, trafiktætheden  

 og trafikkens sammensætning.
§ 2.  Sager om hastighedsbegrænsning på hovedveje  

 afgøres af justitsministeren.
Sagerne indsendes af politiet til  

 justitsministeriet med vejbestyrelsens udtalelse og politimesterens, i  

 København politidirektørens, indstilling.
§ 3.  Sager om hastighedsbegrænsning på andre veje end  

 hovedveje afgøres af politimesteren, i København politidirektøren.
Opstår der  

 uenighed mellem politiet og vedkommende vejbestyrelse eller kommunale  

 myndighed, afgøres sagen dog af justitsministeren.
I sådanne tilfælde  

 videresendes sagen af politiet til justitsministeriet med vejbestyrelsens  

 udtalelse og politimesterens, i København politidirektørens, indstilling.
Højere hastighedsgrænse end den generelle.
 § 4.  I tættere bebygget område fastsættes en højere  

 hastighedsgrænse end den generelle til 70, 80 eller 90 km i timen.
 Stk. 2.  Sådanne hastighedsgrænser kan f.eks. fastsættes  

 på større gennemfarts- og ringveje samt på store udbyggede ind- og  

 udfaldsveje, jfr. dog stk. 3.
 Stk. 3.  En hastighedsgrænse på 90 km i timen må kun  

 fastsættes på veje, der er 4-sporede med midterrabat og uden signalanlæg.
 § 5.  Uden for tættere bebygget område kan en højere  

 hastighedsgrænse end den generelle alene fastsættes for motortrafikveje.
Stk. 2.  Hastighedsgrænsen efter stk. 1 fastsættes til  

 100 km i timen.
På motortrafikveje, der har et anlægspræg svarende til  

 motorveje, kan grænsen dog undtagelsesvis fastsættes til 110 km i timen.
 § 6.  På motorveje kan der ikke fastsættes en højere  

 hastighedsgrænse end den generelle.
Lavere hastighedsgrænse end den generelle.
§ 7.  I tættere bebygget område kan en lavere  

 hastighedsgrænse end den generelle kun fastsættes, hvor ganske særlige  

 forhold taler herfor.
En lavere hastighedsgrænse fastsættes normalt til 40  

 eller 50 km i timen.
 Stk. 2.  Sådanne hastighedsgrænser kan fastsættes, når  

 det fremgår af oplysninger om bl.a. færdselsuheld, at hastigheden er den  

 væsentligste ulykkesårsag eller ulykkesrisiko og navnlig i tilfælde, hvor der  

 på veje med gennemgående trafik sker en farlig sammenblanding af forskellige  

 trafikkategorier, f.eks. på smalle veje uden fortov og med en ikke ubetydelig  

 fodgænger- eller cykeltrafik.
 Stk. 3.  En lavere hastighedsgrænse end den generelle  

 kan dog ikke fastsættes i de tilfælde, hvor en mere hensigtsmæssig regulering  

 eller afmærkning skønnes at kunne forbedre forholdene tilstrækkeligt, jfr.  

 f.eks. med hensyn til krydsende fodgængertrafik justitsministeriets skrivelse  

 af 18. februar 1976 om afmærkning med gult blinklys ved skoler.
§ 8.  Uden for tættere bebygget område fastsættes en  

 lavere hastighedsgrænse end den generelle normalt til 50, 60, 70 eller 80 km  

 i timen.
En lavere hastighedsgrænse end 50 km i timen vil normalt være  

 unødvendig, jfr. reglerne i færdselslovens § 41 om hastighedens afpasning  

 efter forholdene.
Stk. 2.  For veje gennem strand, skov eller andre  

 rekreative områder med sæsonpræget gennemkørsel kan den lavere  

 hastighedsgrænse dog fastsættes til 40 km i timen.
En sådan hastighedsgrænse  

 kan begrænses til de måneder af året, hvor der er behov herfor.
 Stk. 3.  § 7, stk. 2 og 3, gælder tilsvarende for  

 fastsættelsen af hastighedsgrænser efter stk. 1 og 2.
§ 9.  På motorveje kan der i særlige tilfælde  

 fastsættes en lavere hastighedsgrænse end den generelle.
Dette kan f.eks. ske  

 ved motorvejes tilslutning til det almindelige vejnet.
 Stk. 2.  Herudover kan der i ganske særlige tilfælde for  

 motorveje gennem tættere bymæssig bebyggelse fastsættes en  

 hastighedsbegrænsning, der ikke alene er begrundet i  

 færdselssikkerhedsmæssige hensyn, men også f.eks. i hensynet til at nedbringe  

 støjniveauet.
 Øvrige bestemmelser.
 § 10.  En afgørelse om fastsættelse af en lokal  

 hastighedsbegrænsning bør tages op til fornyet overvejelse, når forholdene  

 omkring den pågældende vejstrækning er væsentligt ændrede, f.eks. ved  

 ændringer af randbebyggelsen, nye signalanlæg, ændrede oversigtsforhold eller  

 andre reguleringer.
 § 11.  Politiets afgørelser i sager om lokale  

 hastighedsbegrænsninger kan efter færdselslovens § 92, stk. 5 påklages til  

 justitsministeriet.
 Stk. 2.  Politiets afgørelser skal indeholde oplysning  

 om den i stk. 1 nævnte klageadgang.
 § 12.  Cirkulæret gælder ikke for de  

 hastighedsgrænser, der måtte ønskes fastsat i forbindelse med en  

 trafiksanering af den art, der er nævnt i færdselslovens § 40.
 Ikrafttædelsesbestemmelser m.v.
 § 13.  Cirkulæret træder i kraft den 1. maj 1977.
 Stk. 2.  Justitsministeiets cirkulære nr. 147 af 30.  

 juni 1966 om hastighedsbegrænsning og justitsministeriet cirkulæreskrivelse  

 af 13. marts 1974 om fravigelse af de generelle hastighedsgrænser ophæves.
 Justitsministeriet, den 14. april 1977.
 Orla Møller.
 /P.Wiese.
