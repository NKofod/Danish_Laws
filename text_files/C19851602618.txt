§ 1 Bestyrelsen er nedsat i henhold til § 3 i lov om film (lov nr. 306 af 9.  

 juni 1982, som ændret ved lov nr. 243 af 8. juni 1983). Bestyrelsen har den  

 almindelige ledelse af filminstituttets virksomhed og fordeler de til  

 rådighed værende midler i overensstemmelse med lovens regler.
§ 2 Formanden indkalder til ordinære møder, der som hovedregel afholdes een  

 gang om måneden.
Ekstraordinært møde indkaldes, når formanden anser det for  

 påkrævet, eller når 2 medlemmer fremsætter ønsker herom.
Stk. 2.  Medlemmerne indkaldes skriftligt med mindst een  

 uges varsel.
Ekstraordinært møde kan dog indkaldes med kortere varsel.  

 Indkaldelsen skal være ledsaget af en dagsorden.
 Stk. 3.  Er et bestyrelsesmedlem, der er udpeget som  

 filmfaglig repræsentant, forhindret i at give møde eller anses medlemmet af  

 formanden for at være inhabil ved behandling af en på dagsordenen opført sag,  

 indkaldes suppleanten.
§ 3 Filminstituttets direktør deltager i bestyrelsens møder, men har ikke  

 stemmeret.
I bestyrelsens møder kan desuden uden stemmeret deltage  

 suppleanter for medlemmerne, instituttets filmkonsulenter,  

 børnefilmkonsulenten, filmskolens leder, værkstedernes ledere samt  

 sekretariatets personale i øvrigt efter behov.
Formanden kan for den enkelte  

 sag træffe anden bestemmelse.
 Stk. 2.  Formanden kan efter behov indkalde  

 repræsentanter for andre organer til de enkelte møder.
§ 4 Bestyrelsen er beslutningsdygtig, når mindst 3 medlemmer er til stede.  

 Afgørelser træffes ved almindelig stemmeflerhed.
Ved stemmelighed er  

 formandens - i dennes fravær næstformandens - stemme udslaggivende.
§ 5 Når forholdene gør det påkrævet, kan sager af særligt hastende karakter  

 afgøres uden for bestyrelsesmøderne.
Der gives i så fald medlemmerne  

 lejlighed til forinden at tilkendegive deres standpunkt skriftligt eller  

 telefonisk.
Såfremt dette undtagelsesvis ikke kan ske, afgøres sagen af  

 formanden.
Om sådanne beslutninger gives der øjeblikkelig meddelelse til  

 medlemmerne.
§ 6 Sager om manuskriptstøtte, produktionsstøtte, produktion eller  

 medproduktion afgøres af bestyrelsen på grundlag af indstillinger fra  

 filmkonsulenterne.
Konsulenterne deltager i bestyrelsens behandling af disse  

 sager uden stemmeret.
Konsulenternes vurdering af et projekts kunstneriske  

 kvalitet kan ikke anfægtes af bestyrelsen.
Bestyrelsen skal påse, at  

 projekter ikke stider mod gældende lov.
Stk. 2.  Har en sag været behandlet af mere end een  

 konsulent, gøres bestyrelsen bekendt hermed, men bestyrelsens behandling sker  

 på grundlag af forslaget fra den konsulent, der har afgivet indstilling til  

 bestyrelsen.
Bestyrelsen kan anmode den anden konsulent om en redegørelse for  

 sagens behandling.
 Stk. 3.  Konsulentens indstilling sendes til ansøgeren  

 sammen med meddelelse om udfaldet af bestyrelsens behandling af sagen.
 Stk. 4.  Reglerne i stk. 1 og 2 finder tilsvarende  

 anvendelse med hensyn til børnefilmrådets indstillinger angående børnefilm.
§ 7 Der tages referat af møderne.
Referatet udsendes til bestyrelsens  

 medlemmer og suppleanter samt til repræsentantskabets medlemmer.
Bestyrelsen  

 træffer afgørelse om referatets udsendelse til andre.
§ 8 Bestyrelsen kan træffe beslutning om tavshedspligt i konkrete sager.
§ 9 ndringer i denne forretningsorden skal godkendes af ministeriet for  

 kulturelle anliggender.
