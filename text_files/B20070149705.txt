Bekendtgørelse om ændring af bekendtgørelse om drift og tilsyn med ungdomsboliger, der er opført med statsstøtte § 1 I bekendtgørelse nr. 340 af 1. juni 1993 om drift og tilsyn med ungdomsboliger, der er opført med statsstøtte, som ændret ved bekendtgørelse nr. 126 af 16. februar 1994, bekendtgørelse nr. 783 af 22. september 1995 og bekendtgørelse nr. 1027 af 16. december 1999, foretages følgende ændringer:
 1. § 2, stk. 6, affattes således:
 »Institutionens kontante midler skal, bortset fra en kontant beholdning, der skal være mindst mulig, placeres i aktiver udstedt i danske kroner:
1) i indlån i pengeinstitutter, som har hjemsted i et land inden for Den Europæiske Union eller i et land, som Fællesskabet har indgået aftale med på det finansielle område, 2) i realkreditobligationer samt andre obligationer, som frembyder en tilsvarende sikkerhed, og som er udstedt i og optaget til handel på et reguleret marked i et land inden for Den Europæiske Union eller i et land, som Fællesskabet har indgået aftale med på det finansielle område, eller 3) i obligationer eller gældsbreve udstedt eller garanteret af stater eller regionale eller lokale myndigheder med skatteudskrivningsret inden for Den Europæiske Union eller et land, som Fællesskabet har indgået aftale med på det finansielle område.« 2. I bilag 2, konto 4. Ejendomsskatter m.v., udgår »amtsrådet og til«, »og amtskommunerne« samt »og amtskommunale«.
 3. I bilag 2, konto 62. Senere forbedringer. , ændres »konto 27« til: »konto 19«.
§ 2 Bekendtgørelsen træder i kraft den 1. januar 2008.
