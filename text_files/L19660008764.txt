 Den 9. juni 1965 er der i Bonn undertegnet følgende overenskomst mellem  

 Danmark og Forbundsrepublikken Tyskland om visse spørgsmål vedrørende  

 skibsfarten og vandvejene:
OVERENSKOMST mellem Kongeriget Danmark og Forbundsrepublikken Tyskland om visse  

 spørgsmål vedrørende skibsfarten og vandvejene.
Kongeriget Danmark og Forbundsrepublikken Tyskland har i ønsket om at regulere en række spørgsmål vedrørende skibsfarten og  

 vandvejene, i bestræbelse på derved at fremme samarbejdet mellem de to stater på dette  

 område, truffet aftale om følgende:
 Skibskontrol og andre skibsfartsspørgsmål.
 Artikel 1.
 Stk. 1.  Ved danske skibe forstås i dette afsnit skibe,  

 der ved nationalitetsbevis (Flaggenzeugnis) eller midlertidigt  

 nationalitetsbevis (vorl*aufiges Flaggenzeugnis) godtgør ret til at føre  

 dansk flag.
 Stk. 2.  Ved tyske skibe forstås i dette afsnit skibe,  

 der ved et af nedenstående dokumenter:
 godtgør ret til at føre Forbundsrepublikken Tysklands flag.
 Artikel 2.
 Stk. 1.  Den ene kontraherende part anerkender for den  

 anden kontraherende parts skibe, der ikke omfattes af bestemmelserne i den  

 internationale konvention om sikkerhed for menneskeliv på søen, de af denne  

 anden part foreskrevne dokumenter vedrørende sødygtighed, konstruktion,  

 udrustning og aptering.
Stk. 2.  Den ene kontraherende part anerkender de af den  

 anden kontraherende parts myndigheder udstedte skibsmålebreve, for så vidt de  

 er udstedt Stk. 3.  En kontraherende part beregner gebyrer og  

 afgifter efter de i stykke 2 nævnte skibsmålebreve uden ny måling på samme  

 betingelser, som gælder for dens egne skibe.
 Artikel 3.
Stk. 1.  Kontrolundersøgelser af en kontraherende parts  

 skibe foretages af behørigt bemyndigede embedsmænd fra den anden  

 kontraherende part.
De skal i reglen kun tjene til at fastslå, at der ombord  

 forefindes gyldige dokumenter som omhandlet i artikel 2.
Stk. 2.  Hvis de den ene kontraherende part tilhørende  

 skibes tilstand, udrustning eller aptering åbenbart ikke svarer til  

 angivelserne i de i artikel 2 omhandlede dokumenter, og et sådant skib ikke  

 kan gå til søs uden fare for passagerer eller besætning, kan den anden  

 kontraherende parts vedkommende myndighed nedlægge forbud mod skibets  

 afsejling.
Hvis lastnings- eller losningsmateriellet åbenbart ikke er i  

 overensstemmelse med den tilstand, der er attesteret i de i artikel 2  

 omhandlede dokumenter eller de til forhindring af ulykker ubetinget  

 nødvendige foranstaltninger ikke er truffet, kan den anden kontraherende  

 parts vedkommende myndighed forbyde eller midlertidigt afbryde lastnings- og  

 losningsarbejdet.
 Stk. 3.  Bliver de i artikel 2 omhandlede mangler ikke  

 ufortøvet afhjulpet, underretter den kontraherende parts kompetente myndighed  

 omgående den anden kontraherende parts kompetente konsularmyndighed herom.
 Artikel 4.
 Stk. 1.  De kontraherende parters kompetente myndigheder  

 udveksler eksempler på alle dokumenter vedrørende de kontraherende parters  

 skibes konstruktion, udrustning, aptering og sødygtighed og kommenterer dem  

 gensidigt.
Stk. 2.  De kontraherende parters kompetente myndigheder  

 skal oversende hinanden afskrift af de for passagerskibe i rutefart mellem de  

 kontraherende parter udstedte sikkerhedscertifikater og underrette hinanden  

 om alle de for disse skibe gældende særlige sikkerhedsforskrifter.
Dette  

 gælder ikke for de i jernbanefærgetrafikken indsatte skibe.
 Artikel 5.
 Stk. 1.  Efter undersøgelsen af et havari, i hvilket et  

 skib fra Kongeriget Danmark har været impliceret, vil Kongeriget Danmarks  

 kompetente konsulære myndighed på begæring modtage en vederlagsfri afskrift  

 af den under sagens behandling af søretten afgivne kendelse, for så vidt  

 denne er nødvendig til tjenstlig brug.
 Stk. 2.  Stykke 1 finder i det omvendte tilfælde  

 tilsvarende anvendelse med hensyn til protokollen over de i anledning af  

 havariet optagne søforhør.
 Artikel 6.
 Overtræder et skib fra en af de kontraherende parter bestemmelserne i den  

 internationale konvention til undgåelse af forurening af havet med olie, skal  

 de i konventionens artikel X omhandlede meddelelser og anmodninger afgives  

 direkte mellem de to kontraherende parters kompetente myndigheder.
 Artikel 7.
 Stk. 1.  For de tysk-danske grænsefarvande i Flensborg  

 fjord, i Lister dyb og i Højer dyb gælder de særlige bestemmelser i stykke 2  

 til 7.
Stk. 2.  Den ene kontraherende parts myndigheder vil kun  

 standse og undersøge den anden kontraherende stats søfartøjer i fri fart med  

 henblik på overvågelse af ind- og udførselsforbud eller toldbestemmelser,  

 hvis der foreligger en begrundet mistanke om en overtrædelse af de nævnte  

 forbud eller bestemmelser.
De skal straks underrette den anden kontraherende  

 parts kompetente myndigheder om enhver standsning og undersøgelse og oplyse  

 grundene til mistanken.
Stk. 3.  Den ene kontraherende part skal i sit  

 højhedsområde anerkende den anden kontraherende parts toldlukke på fartøjer,  

 der befinder sig i uafbrudt fart til den anden kontraherende parts havne  

 eller på vej fra sådanne til åben sø, og skal fritage ladninger på sådanne  

 fartøjer, der er ledsaget af den anden kontraherende parts toldembedsmænd,  

 for toldundersøgelse.
Bliver det senere konstateret, at ulovlig trafik med  

 land eller anden misbrug af denne fritagelse har fundet sted, skal den anden  

 kontraherende parts kompetente myndigheder umiddelbart underrettes.
 Stk. 4.  Vrag, der udgør en fare for skibsfarten,  

 afmærkes af den kontraherende part, på hvis højhedsområde de ligger; denne  

 kontraherende part foranlediger også rydningen i henhold til sine love.
Stk. 5.  Ligger et vrag på territorialgrænsen mellem de  

 kontraherende parters højhedsområde, afmærkes det af Forbundsrepublikken  

 Tyskland.
Rydningen foranlediges af den kontraherende part, hvis flag det  

 sunkne fartøj har ført.
Har fartøjet ført en tredie stats flag, gennemføres  

 rydningen i samarbejde mellem de i artikel 8, Stk. 4, nævnte myndigheder, der  

 også iøvrigt umiddelbart forestår gennemførelsen af denne artikel, hvorved de  

 anvender deres egne retsregler.
 Stk. 6.  De kontraherende parters kompetente myndigheder  

 vil meddele hinanden de for deres højhedsområde i de i Stk. 1 nævnte  

 grænsefarvande gældende politi- og toldbestemmelser såvel som ændringer i  

 disse.
 Stk. 7.  For at sikre og lette skibsfarten vil de  

 kontraherende parter søge enighed om ensartede søfartspolitimæssige  

 bestemmelser, særlig om ensartet signalføring.
 Udlevering af bjærgede sømærker og  

 måleudstyr.
 Artikel 8.
Stk. 1.  En kontraherende part stiller efter anmodning  

 af den anden kontraherende part dennes bortdrevne og bjærgede sømærker på ny  

 til rådighed for denne.
Herved betaler den kontraherende part, som sømærket  

 tilhører, i bjærgeløn de tarifsatser, som den anden kontraherende part skal  

 svare for bjærgning af egne sømærker.
 Stk. 2.  Der svares ikke bjærgeløn for sømærker, der  

 bjærges fra krigsskibe eller andre en kontraherende part tilhørende skibe.
 Stk. 3.  Havneafgifter svares ikke og oplagspenge kun,  

 for så vidt sådanne kræves for anbringelse i ikke-statslige lagre.
 Stk. 4.  For Forbundsrepublikkens vedkommende er Wasser-  

 und Schiffahrtsdirektion, Kiel, og for Kongeriget Danmarks vedkommende er  

 Fyrdirektoratet umiddelbart kompetente med hensyn til gennemførelse af denne  

 artikel.
 Artikel 9.
 Artikel 8 gælder tilsvarende for bjærgning af bortdrevet oceanografisk  

 måleudstyr, hvorved dog den kontraherende part, som måleudstyret tilhører, i  

 bjærgeløn betaler de tarifsatser, som den skal svare for bjærgning af eget  

 oceanografisk måleudstyr.
 Særbestemmelser for Flensborg fjord.
 Artikel 10.
Stk. 1.  De kontraherende parters lodser, der i henhold  

 til deres lands ret må lodse på Flensborg fjord, har ret til i fjorden at  

 lodse på begge de kontraherende parters højhedsområde.
I reglen skal  

 imidlertid skibe, der anløber eller forlader en kontraherende parts havn,  

 lodses af lodser fra denne kontraherende part.
Stk. 2.  I Sønderborg bugt må de tyske havlodser lodse  

 ind til Østerhage ved den sydlige indsejling til Alssund.
I den indre del af  

 Flensborg fjord må de danske fjordlodser lodse ind på Flensborg red.
 Stk. 3.  Retten til at lodse ind i en havn forbliver  

 forbeholdt lodserne fra den kontraherende part, som havnen tilhører.
Stk. 4.  Lodserne fra en kontraherende part er i  

 udøvelsen af deres erhverv på Flensborg fjord fritaget for pas- og visumtvang  

 på den anden kontraherende parts højhedsområde, såfremt de legitimerer sig  

 ved deres lodspas eller lodsskilt.
Dette gælder tilsvarende for de i  

 sammenhæng med erhvervsudøvelsen stående rejser i land.
 Slutbestemmelser.
 Artikel 11.
 Denne overenskomst finder også anvendelse på Land Berlin, såfremt  

 Forbundsrepublikken Tysklands regering ikke inden tre måneder efter  

 overenskomstens ikrafttrædelse afgiver en erklæring om det modsatte over for  

 Kongeriget Danmarks regering.
 Artikel 12.
 Følgende overenskomster mellem de kontraherende parter ophører at gælde på  

 dagen for nærværende overenskomsts ikrafttræden:
 Artikel 13.
Denne overenskomst træder i kraft en måned efter den dag, på hvilken  

 Forbundsrepublikken Tysklands regering meddeler Kongeriget Danmarks regering,  

 at de forfatningsmæssige forudsætninger for overenskomstens ikrafttræden i  

 Forbundsrepublikken Tyskland er opfyldt.
Den kan efter udløbet af fem år  

 efter sin ikrafttræden til enhver tid opsiges skriftligt og ophører at gælde  

 tolv måneder efter opsigelsen.
Udfærdiget i Bonn, den 9. juni 1965, i  

 fire originale eksemplarer, to på dansk og to på tysk, hvorved begge  

 tekster er lige bindende.
For Kongeriget Danmark Per Hækkerup For Forbundsrepublikken Tyskland Schroeder Forbundsrepublikken Tysklands regering har den 2. november 1966 meddelt,  

 at de forfatningsmæssige forudsætninger for overenskomstens ikrafttræden i  

 Forbundsrepublikken Tyskland er opfyldt.
Overenskomsten vil herefter i  

 henhold til artikel 13 træde i kraft den 2. december 1966.
 Udenrigsministeriet, den 17. november  

 1966.
 Per Hækkerup.
