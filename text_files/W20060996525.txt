 Medlemmet  

 søgte den 20. februar 2006 om VEU-godtgørelse under deltagelse i et  

 AMU-kursus.  

  

 Medlemmet var uddannet som akademiøkonom inden for detailhandel.
Medlemmet  

 arbejdede som tjener og daglig leder, og varetog bl.a. de administrative  

 opgaver i en restaurant, som hun var medejer af.
Virksomheden er et ApS, og  

 medlemmet tiltrådte som direktør i november 2005.
 Ifølge  

 ansøgningsskemaet til VEU-godtgørelse havde medlemmet ikke brugt sin  

 uddannelse  

 inden for de sidste 5 år.
 A-kassen  

 fandt ikke, at medlemmet var berettiget til VEU-godtgørelse under henvisning  

 til, at uddannelsen som akademiøkonom var for høj til, at medlemmet var  

 berettiget til VEU-godtgørelse, da medlemmet som direktør gjorde brug af sin  

 uddannelse.
I klagen  

 anførte medlemmet, at det kun var den administrative del, der blev brugt i  

 kraft af hendes stilling som direktør.
Medlemmet anførte videre, at som  

 daglig  

 leder havde hun også brug for viden om fødevarehygiejne til brug for  

 vejledning  

 af personalet, og hvis hun selv i særlige situationer skulle hjælpe til i  

 køkkenet.
 Ankenævnet  

 traf afgørelse om, at medlemmet ikke var berettiget til VEU-godtgørelse under  

 deltagelse i AMU-kurset.
Ankenævnet  

 lagde vægt på, at medlemmet i maj 1998 afsluttede uddannelsen som som  

 akademiøkonom  

 inden for detailhandel, som var en uddannelse, der i niveau oversteg  

 erhvervsuddannelserne.
Medlemmet var derfor som udgangspunkt ikke omfattet af  

 den personkreds, som kunne få VEU-godtgørelse.
 Medlemmets  

 ret til VEU-godtgørelse var derfor betinget af, at hun ikke havde haft  

 beskæftigelse  

 inden for uddannelsens område de sidste 5 år.
 Ankenævnet  

 fandt, at medlemmet måtte anses for at gøre brug af sin uddannelse som  

 akademiøkonom inden for detailhandel.
 Ankenævnet  

 lagde vægt på, at medlemmet havde kunnet anvende de kompetencer som hun havde  

 erhvervet sig i forbindelse med udannelsen som akademiøkonom inden for  

 detailhandel  

 til at varetage hendes nuværende arbejde som daglig leder.
 Ankenævnet  

 tiltrådte således a-kassens afgørelse.
VEU-godtgørelse,  

 akademiøkonom, direktør i restaurant, arbejder som tjener samme sted, ikke  

 brugt uddannnelsen inden for de sidste 5 år Ankenævnet har behandlet Deres klage på møde den 13.  

 september 2006.
Nævnet traf denne A F G Ø R E L S E De er ikke berettiget til voksen- og  

 efteruddannelsesgodtgørelse (VEU-godtgørelse) i forbindelse med Deres  

 deltagelse i kurset Almen fødevarehygiejne i perioden 27. februar  

 til 1.  

 marts 2006 svarende til i alt 3 dage.
BEGRUNDELSE Efter reglerne er det en betingelse for at opnå  

 VEU-godtgørelse under kursusdeltagelse, at ansøger ikke har en erhvervsrettet  

 uddannelse med hensyn til niveau og varighed overstiger erhvervsuddannelse,  

 medmindre uddannelsen ikke har været anvendt de sidste 5 år.
Ankenævnet har lagt vægt på, at De i maj 1998  

 afsluttede Deres uddannelse som akademiøkonom inden for detailhandel, der er  

 en  

 uddannelse, der i niveau overstiger erhvervsuddannelser.
De er derfor som  

 udgangspunkt ikke omfattet af personkredsen, som kan få VEU-godtgørelse.
 Deres ret til VEU-godtgørelse er derfor betinget af, at  

 De ikke har haft beskæftigelsen inden for uddannelsens område de sidste 5 år.
 Ankenævnet har noteret sig Deres oplysning om, at De  

 tiltrådte Deres stilling som direktør i november 2005. De er daglig leder af  

 virksomheden, og varetager bl.a. de administrative opgaver.
 Ankenævnet finder, at De må anses for at gøre brug af  

 Deres uddannelse som akademiøkonom inden for detailhandel.
 Ankenævnet har herved lagt vægt på, at De har kunnet  

 anvende de kompetencer, som De har erhvervet Dem i forbindelse med  

 uddannelsen  

 som akademiøkonom inden for detailhandel til at varetage Deres nuværende  

 arbejde  

 som daglig leder.
 Ankenævnet finder på denne baggrund, at De ikke er  

 omfattet af personkredsen, der er berettiget til VEU-godtgørelse.
 Arbejdsmarkedets Ankenævn tiltræder således a-kassens  

 afgørelse af 15. marts 2006.
Ankenævnet henviser til   

 	  

 § 1, § 2, § 3 og § 4 i  

 lov om godtgørelse ved deltagelse i erhvervsrettet voksen- og  

 efteruddannelse,  

 jf. lovbekendtgørelse nr. 795 af 18. august 2005, og   

 	  

 § 1, § 2 og § 4 i  

 bekendtgørelse nr. 494 af 14. juni 2005 om godtgørelse ved deltagelse i  

 erhvervsrettet  

 voksen- og efteruddannelse.
På ankenævnets  

 vegne De kan læse om afgørelsens faktiske og retlige grundlag  

 på de følgende sider.
 Kopi til:
A-kasse 1. Sagsforløb Det fremgår af sagen, at De har ansøgt om  

 VEU-godtgørelse under deltagelse i kurset Almen fødevarehygiejne,  

 afholdt i  

 perioden 27. februar til 1. marts 2006 svarende til i alt 3 dage.
 Af ansøgningsskemaet til VEU-godtgørelse fremgår, at  

 Deres stillingsbetegnelse er direktør, og at De driver selvstændig  

 virksomhed.  

 Det fremgår videre, at De er uddannet akademiøkonom, og at De ikke har brugt  

 uddannelsen inden for de sidste 5 år.
2.  

 Arbejdsløshedskassens afgørelse A-kassen traf den 15. marts 2006 denne afgørelse:
Afslag på  

 udbetaling af godtgørelse Vi har modtaget din ansøgning, hvor du ønsker at få  

 udbetalt godtgørelse for tab af indtægt eller arbejdsmulighed.
Afgørelse Du kan ikke få udbetalt VEU-godtgørelse i perioden  

 27-02-2006-01-03-2006.
Sagsfremstilling Du søger om godtgørelse til kurset Almen  

 fødevarehygiejne.
Kurset er i perioden 27-02-2006-01-03-2006 på  

 Københavns  

 Tekniske Skole.
 Du har i din ansøgning skrevet, at du er uddannet som  

 akademiøkonom.
Vurdering Det er en betingelse for at opnå godtgørelse, at du  

 ikke har gennemført en uddannelse højere end en erhvervsuddannelse.
 Vi har vurderet, at din uddannelse som akademiøkonom er  

 for høj til, at du er berettiget til at få godtgørelse til kurset, da du som  

 direktør gør brug af din uddannelse.
Begrundelse Begrundelsen for afgørelsen er, at du ikke opfylder  

 betingelserne for at få godtgørelse ved deltagelse i erhvervsrettet voksen-  

 og  

 efteruddannelse.
Lovgrundlag Afgørelsen er truffet på baggrund af Bekendtgørelse om  

 godtgørelse ved deltagelse i erhvervsrettet voksen- og efteruddannelse (VEU),  

 nr. 494 af 14. juni 2005, kapitel 2, § 4, stk. 1.
Det er en betingelse for at opnå godtgørelse efter  

 denne bekendtgørelse, at deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau, 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og en varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år. 3. Klagen til  

 ankenævnet I brev af 20. marts 2006 har De klaget over afgørelsen  

 og anført følgende:
Vedrørende afslag  

 på godtgørelse Jeg har d. 17.03.06 modtaget brev fra Jer med et afslag  

 om VEU-godtgørelse sagsnr.
XXXX.
Jeg forstår ud fra brevet, at man bruger min uddannelse  

 som akademiøkonom som begrundelse.
Det skal dog nævnes, at det er inden for  

 detail, denne uddannelse strakte sig.
Derfor er det kun det administrative,  

 der  

 bliver brugt i kraft af min stilling som direktør.
Det skal nævnes, at det er  

 grundet et partnerskab i et ApS selskab, jeg er udnævnt som direktør, men at  

 jeg stadig fungerer dagligt som tjener.
Jeg har i min tid som tjener aldrig taget kurset  

 vedrørende almen fødevarehygiejne, og i kraft af at jeg er daglig leder, er  

 jeg  

 nødsaget til at kunne foretage egenkontrol i køkkenet.
At kunne undervise  

 eller  

 irettesætte personale, som ikke har kurset, så lovgivningen og  

 bekendtgørelser  

 overholdes.
Derudover går man fra Fødevarestyrelsen ud fra, at man som daglig  

 leder kan være nødsaget til at hjælpe i pressede situationer i køkkenet.  

 Derfor  

 påkræves uddannelsen.
Det er også derfor, at ikke-faglærte tjenere skal  

 gennemgå en næringsprøve for at kunne starte en restaurant, så almene lov,  

 skatte og brandregler overholdes.
Ovenstående kan kontrolleres via Fødevarestyrelsens  

 hjemmeside under rets.info.
Det er i § 3, det er beskrevet.
Fødevarestyrelsen  

 har opdateret disse data d. 5.12.05.
Derfor klager jeg over afgørelsen. 4. A-kassens  

 bemærkninger til klagen Ved oversendelsen den 29. marts 2006 har a-kassen  

 anført følgende.
Vi videresender klage fra XX, modtaget den 24-03-2006,  

 sammen med kopi af ansøgning og vores afgørelse 5. Nyt efter  

 klagen Den 26. juli 2006 har De telefonisk oplyst til  

 sekretariatet for Arbejdsmarkedets Ankenævn, at De afsluttede uddannelsen som  

 akademiøkonom i maj 1998. De arbejdede herefter som tjener frem til november  

 2005, hvor De tiltrådte Deres nuværende stilling som direktør.
6. Regler Lov om godtgørelse ved deltagelse i erhvervsrettet  

 voksen- og efteruddannelse, jf. lovbekendtgørelse nr. 795 af 18. august 2005 Kapitel 1 Formål og område § 1.  

  

 Loven har til formål at skabe økonomisk grundlag for, at voksne, fortrinsvis  

 kortuddannede, kan deltage i erhvervsrettet voksen- og efteruddannelse til og  

 med erhvervsuddannelsesniveau.
Dette formål sikres ved, at deltagerne under  

 uddannelsen kan opnå godtgørelse for tab af indtægt eller arbejdsmulighed.
§ 2.  

  

 Den  

 personkreds, der kan opnå ydelser efter § 1, omfatter 1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og Stk. 2.  

  

 Det er en  

 betingelse for at opnå ydelser efter § 1, at den pågældende ikke har en  

 erhvervsrettet  

 uddannelse, der med hensyn til niveau og varighed overstiger  

 erhvervsuddannelse  

 eller anden uddannelse, der kan sidestilles med erhvervsuddannelse, medmindre  

 uddannelsen ikke har været anvendt de sidste 5 år.
 § 3.  

  

 Der  

 kan opnås ydelser efter § 1, jf. dog § 5, ved deltagelse i følgende  

 uddannelser  

 til og med erhvervsuddannelsesniveau, i det omfang udbuddet, dog undtaget de  

 i  

 nr. 9 nævnte forløb udløser tilskud efter lov om åben uddannelse  

 (erhvervsrettet  

 voksenuddannelse) m.v.:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
 ...
Kapitel 2 Godtgørelse § 4.  

  

 Under deltagelse i uddannelse, der er omfattet af § 3, kan beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, stk. 1, nr. 3, opnå godtgørelse for tab af indtægt eller  

 arbejdsmulighed som følge af deres deltagelse, jf. dog stk. 2.
 Stk. 3.  

  

 Godtgørelsen  

 udgør ved fuldtidsundervisning pr. undervisningsuge et beløb svarende til  

 dagpengenes højeste beløb for en uge, jf. § 47 i lov om  

 arbejdsløshedsforsikring m.v.
 Stk. 6.  

  

 Undervisningsministeren kan fastsætte nærmere regler om godtgørelse.
Bekendtgørelse nr.  

 494 af 14. juni 2005 om godtgørelse ved deltagelse i erhvervsrettet voksen-  

 og  

 efteruddannelse Kapitel 1 Uddannelser, hvortil der kan opnås godtgørelse § 1.  

  

 Der  

 kan opnås godtgørelse efter reglerne i denne bekendtgørelse ved deltagelse i  

 erhvervsrettet voksen- og efteruddannelse til og med  

 erhvervsuddannelsesniveau.
 Stk. 2.  

  

 Erhvervsrettet  

 voksen- og efteruddannelse, jf. stk. 1, er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
Kapitel 2 Personkredsen § 2.  

  

 Deltagere, der kan opnå godtgørelse efter denne bekendtgørelse, er 1)  

 	  

 beskæftigede  

 lønmodtagere, såvel privat som offentligt ansatte, jf. dog § 3, 2)  

 	  

 selvstændige  

 erhvervsdrivende, jf. dog § 3, og 3)  

 	  

 ledige, som er  

 berettigede til dagpenge efter § 55 i lov om arbejdsløshedsforsikring m.v., § 4.  

  

 Det  

 er en betingelse for at opnå godtgørelse efter denne bekendtgørelse, at  

 deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau, 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og en varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
Stk. 2.  

  

 Uddannelser, der  

 kan sidestilles med erhvervsuddannelserne, jf. stk. 1, er uddannelser, der i  

 niveau eller varighed maksimalt svarer til niveauet eller varigheden af  

 erhvervsuddannelserne.
Det er en betingelse, at der ikke er et adgangskrav  

 til  

 uddannelsen, der forudsætter bestået uddannelse på gymnasialt niveau.
 Stk. 3.  

  

 Personer med en  

 uddannelse, der er afløst af en ny tilsvarende uddannelse, kan opnå  

 godtgørelse,  

 hvis den nye uddannelse ikke forudsætter bestået gymnasial uddannelse.
