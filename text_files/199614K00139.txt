Nr BTL 139 Betænkning over Forslag til lov om ændring af lov om luftfart  

 (Bemyndigelse til gennemførelse af EF-direktiver m.v.)   

 Nr L 139 1996-97, 1. samling Afgivet af Trafikudvalget Afgivet: 19970403 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
Nogle af udvalgets spørgsmål og trafik- ministerens svar herpå er optrykt som bilag til betænkningen.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Flertallet lægger vægt på, at i forbindelse med Folketingets behandling af  

 direktivforslag og direktivændringsforslag har et flertal i Europaudvalget  

 eller i det pågældende fagudvalg adgang til at tilkendegive, at man ønsker,  

 at gennemførelsen af direktivets bestemmelser i Danmark skal ske ved lov,  

 selv om ministerens bemyndigelse i det pågældende tilfælde ville kunne  

 bruges.
 I relation til den aktuelle bemyndigelse i lovforslagets § 1 henvises  

 endvidere til trafikministerens svar på spørgsmål 5-9.
Trafikudvalget har endvidere netop fastlagt en ny procedure for behandling  

 af EU-sager, således at trafikministerens mandater til forhandling kan  

 drøftes i udvalget før Europa- udvalgets behandling.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Enhedslisten mener, at implementering af EF-direktiver bør ske efter en  

 mere demokratisk metode.
Der er således ofte tale om tiltag, som normalt  

 ville have krævet en almindelig lovbehandling i Folketinget.
Enhedslisten har  

 tidligere fremlagt et generelt forslag til, hvorledes EU-lovgivning bør  

 behandles af den danske regering og Folketinget, og mener, at denne sag kan  

 henføres hertil.
Princippet i Enhedslistens forslag er, at såfremt et parti  

 ønsker gennemførelsen af et direktiv eller forordning behandlet i  

 Folketingssalen, skal regeringen fremsætte et lovforslag herom med sædvanlig  

 høringsproces, tre behandlinger i Folketinget og behandling i det relevante  

 udvalg.
Kun herved kan sikres en tilstrækkelig demokratisk procedure for  

 implementering af EU-lovgivning.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Niels Jørgen Langkilde (KF) Ole Donner (DF) Fremskridtspartiet havde ikke medlemmer i udvalget.
Bilag Nogle af udvalgets spørgsmål og trafikministerens svar herpå Spørgsmål 5:
 Der ønskes en udtømmende beskrivelse af indholdet i de kommende direktiver  

 om luftfart, som ministeren med direktivet egenhændigt ønsker at implementere  

 i dansk ret.
 Svar:
 EU's vedtagelse af retsregler på luftfartsområdet er sket over en længere  

 årrække som led i en dynamisk proces, og det vurderes, at denne dynamiske  

 proces også vil danne grundlag for arbejdet fremover.
 Det vil som følge heraf ikke være muligt at angive de direktiver eller  

 forordninger, som Rådet på forslag fra Kommissionen fremover måtte vedtage.
 Det kan imidlertid oplyses, jf. også besvarelsen af spørgsmål 7 nedenfor,  

 at der allerede i dag er vedtaget regler om liberaliseringen af luftfarten i  

 Fællesskabet, hvorfor det vurderes, at der ikke vil blive tale om større  

 ændringer i disse regelsæt.
 Spørgsmål 6:
Er det kun direktiver af teknisk karakter, som efter loven skal  

 implementeres i dansk ret via bekendtgørelser? Svar:
 Lovforslagets § 1 a, hvorefter trafikministeren kan fastsætte sådanne  

 forskrifter, som er nødvendige for at gennemføre de af Den Europæiske Union  

 udstedte direktiver om luftfart, eller som er nødvendige for at anvende de af  

 Den Europæiske Union udstedte forordninger på luftfartsområdet, har ikke kun  

 til formål eller er begrænset til at vedrøre gennemførelse af direktiver af  

 teknisk karakter i dansk ret ved bekendtgørelser.
 Lovforslaget indeholder således en bemyndigelse til at gennemføre vedtagne  

 direktiver på luftfartsområdet, og bestemmelsen svarer således til indholdet  

 af bemyndigelseslove på andre områder, jf. herved besvarelsen af udvalgets  

 spørgsmål 1.
 Spørgsmål 7:
 Hvorledes vil følgende blive implementeret i dansk ret ved lov eller  

 bekendtgørelser:
a) direktiver eller bestemmelser i direktiver, som vedrører egentlige  

 politiske beslutninger om gennemførelse af luftfartsliberalisering i Danmark, b) øvrige direktiver eller bestemmelser, der vedrører liberaliseringen af  

 luftfartsområdet, c) principper og regler om tildeling af slots i lufthavne? Svar:
 For så vidt angår punkt a og b i spørgsmålet, der vedrører  

 liberaliseringen af luftfartsområdet, skal oplyses, at Rådet den 23. juli  

 1992 vedtog tre forordninger, der tilsammen udgør EU's 3. luftfartspakke.
 Der er tale om følgende forordninger, der trådte i kraft den 1. januar  

 1993:
 Rådets forordning nr. 2407/92 om udstedelse af licenser til  

 luftffartsselskaber.
 Rådets forordning nr. 2408/92 om EF-luftfartsselskabers adgang til  

 luftruter inden for Fællesskabet.
 Rådets forordning nr. 2409/92 om billetpriser og rater inden for luftfart.
 De tre forordninger udgør grundlaget for den fælles luftfartspolitik for  

 det indre marked.
Hovedindholdet af disse forordninger er, at et luftfartsselskab, der har  

 fået udstedt licens af en medlemsstat, har fri adgang til at udøve  

 luftfartsvirksomhed på ruter inden for Fællesskabet, ligesom  

 luftfartsselskabet frit kan fastsætte flybilletpriserne.
Fra den 1. april  

 1997 liberaliseres fuldt ud den såkaldte cabotageflyvning, hvorved forstås,  

 at et luftfartsselskab frit kan udøve indenrigsflyvning i et andet EU-land  

 end hjemlandet.
Det er således lagt fast, at luftfartsvirksomhed i Fællesskabet skal ske  

 på et frit og markedsmæssigt grundlag.
Medlemsstaterne har alene begrænsede  

 muligheder for at gribe ind i denne frie ordning, men der kan i særlige  

 tilfælde gribes ind over for for høje og for lave priser, ligesom der af en  

 medlemsstat kan indføres »forpligtelse til offentlig tjeneste«  

 vedrørende ruter til et yder- eller udviklingsområde eller på en rute med  

 ringe trafik til en regional lufthavn på dens område.
Tilsvarende er der indført regler om tildeling af slots i lufthavne, jf.  

 pkt. c i spørgsmålet.
Det er sket ved Rådets forordning nr. 95/93 af 18.  

 januar 1993 om fælles regler for tildeling af ankomst- og afgangstidspunkter  

 i Fællesskabets lufthavne.
 Der er således på de områder, der er omfattet af spørgsmålet, vedtaget  

 EU-regler i form af forordninger, der er umiddelbart gældende, hvorfor der  

 ikke har været spørgsmål om gennemførelse heraf her i landet i form af  

 bekendtgørelser.
 Spørgsmål 8:
Vil bekendtgørelser udstedt i henhold til loven blive sendt til høring hos  

 berørte parter? Svar:
 De regler, der udstedes i medfør af luftfartsloven, sendes til høring hos  

 de berørte parter forud for udstedelsen.
 De berørte parter vil på samme måde blive hørt om regler, der agtes  

 udstedt i medfør af den ved lovforslaget foreslåede bestemmelse i § 1 a  

 vedrørende bemyndigelse til gennemførelse af EF-direktiver m.v.
 Spørgsmål 9:
Vil ministeren stille ændringsforslag til lovforslaget, således at det  

 klart fremgår, at direktiver eller bestemmelser i direktiver, som vedrører  

 væsentlige politiske beslutninger, vil gennemføres i dansk ret ved lovgivning  

 og ikke via bekendtgørelser? Svar:
 Lovforslagets bestemmelse, hvorefter der foreslås givet bemyndigelse til  

 at fastsætte forskrifter, som er nødvendige med henblik på anvendelse eller  

 gennemførelse af Den Europæiske Unions forordninger og direktiver, har  

 tilsvarende indhold som bemyndigelsesbestemmelser i en lang række love, jf.  

 besvarelsen af 7. marts 1997 af Folketingets Trafikudvalgs spørgsmål 1.
 Alle direktivforslag vil blive drøftet i folketingsudvalg i forbindelse  

 med forberedelse af rådsmøderne, og der vil derfor i forbindelse hermed være  

 anledning til også at drøfte spørgsmålet om gennemførelse af direktiverne.
