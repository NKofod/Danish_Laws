 På given foranledning skal direktoratet oplyse følgende om  

 ekspeditionsformen for sager om omberegning af pension i henhold til § 7,  

 stk. 1, i lov nr. 292 af 18. juni 1969 om tjenestemandspension.
Såfremt en tjenestemand, der er under 60 år, skønnes at burde afskediges  

 på grund af svagelighed, forelægges spørgsmålet herom på sædvanlig måde,  

 bilagt lægeerklæring og afskrift af sygeliste.
Afskedigelsen vil - hvis den  

 pågældendes lidelse godkendes som afskedigelsesgrund - ske med ordinær  

 pension.
 Giver de foreliggende helbredsoplysninger grund til at formode, at  

 vedkommendes erhvervsevne må anses for nedsat til 1/3 eller derunder, jfr.  

 lovens § 7, vil anstalten - samtidig med modtagelse af underretning om  

 afskedigelsen med ordinær pension - af direktoratet blive anmodet om at  

 foranledige, at den pågældende til invalideforsikringsretten indgiver  

 ansøgning om invalidepension.
 Tilkendes der ved invalideforsikringsrettens kendelse mellemste eller  

 højeste invalidepension, forelægges sagen på ny for direktoratet bilagt en  

 udskrift af kendelsen, hvorefter direktoratet vil oversende sagen til  

 ministeriet for statens lønnings- og pensionsvæsen med henblik på eventuel  

 omberegning af pensionen i overensstemmelse med pensionslovens § 7, stk. 1.
 Genpart af denne skrivelse er sendt direkte til arresthusene.
 E.B.
Kjærgaard Lederne af fængselsvæsenets anstalter og arrestinspektørerne.
