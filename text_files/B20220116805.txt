Bekendtgørelse om ændring af bekendtgørelse om Banedanmarks opgaver og beføjelser § 1 I bekendtgørelse nr. 1470 af 29. juni 2021 om Banedanmarks opgaver og beføjelser, som ændret ved bekendtgørelse nr. 2441 af 14. december 2021, foretages følgende ændringer:
 1. Efter § 14 indsættes:
»§ 14 a.
Beføjelserne, der er tillagt transportministeren efter § 38 i jernbaneloven, udøves af Banedanmark for så vidt angår undersøgelse og projektering af kapacitetsudvidelse og hastighedsopgradering ved Ringsted.« 2. Efter § 16 indsættes:
»§ 16 a.
Beføjelserne, der er tillagt transportministeren i henhold til tekstanmærkning nr. 121 ad 28.63.07 til § 28 på finansloven, delegeres til Banedanmark.« 3. Efter § 17 indsættes:
»§ 17 a.
Afgørelser truffet af Banedanmark i forbindelse med varetagelse af de opgaver, der er nævnt i § 16 a, kan påklages til transportministeren.« § 2 Bekendtgørelsen træder i kraft den 15. august 2022.
