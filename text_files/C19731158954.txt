 Direktoratet fastsætter herved følgende midlertidige retningslinier  

 vedrørende opslag og besættelse af ledige stillinger ved den frie  

 kriminalforsorgs afdelinger og pensioner:
Stillinger som forstander, viceforstander, afdelingsleder, overvagtmester,  

 forsorgsfuldmægtig, kontorfuldmægtig, overassistent, værkmester,  

 fængselsoverbetjent af 1. grad og lægelige konsulenter opslås af  

 direktoratet.
Ansøgningerne vil - bortset fra stillinger som forstander,  

 afdelingsleder og overvagtmester - blive indsendt direkte til tjenestestedet.
Andre ledige stillinger opslås som hovedregel af det pågældende  

 tjenestested.
I opslaget anføres, at ansøgningerne skal indsendes direkte til  

 tjenestestedet. 2 genparter af opslaget sendes til direktoratets 1.  

 ekspeditionskontor med henblik på, at man indtil videre vil lade orientering  

 om opslaget ske fra direktoratet til kriminalforsorgens øvrige institutioner.  

 Det ene eksemplar forsynes med oplysning om sagens anledning (ved fratræden:  

 stilling, navn og dato; forhøjet normering m.v.).
 Efter ansøgningsfristens udløb indsender tjenestestedet de indkomne  

 ansøgninger til direktoratets 1. kontor med indstilling i sagen, og 1. kontor  

 foretager derefter den videre ekspedition.
 Det forudsættes, at tjenestestedet, inden indstilling afgives, drøfter  

 sagen telefonisk med 5. ekspeditionskontor og undervisningskonsulenten, når  

 det drejer sig om ansættelse af henholdsvis forsorgsmedarbejdere og  

 pædagogiske medarbejdere.
Ledige stillinger som køkken- og rengøringsmedarbejder samt som vikarer i  

 stillinger, der opslås af tjenestestedet, jfr. ovenfor, kan dog besættes af  

 tjenestestedet efter forudgående aftale med 1. kontor.
I disse tilfælde  

 indsendes genparter af ansættelsesskrivelsen til 1. kontor og til løn- og  

 regnskabskontoret ( vedlagt skema med oplysninger til EDB-systemet).
 Henvendelse om tvivlspørgsmål kan rettes til direktoratets 1. kontor  

 (personalekartoteket), vedrørende lønberegning dog til løn- og  

 regnskabskontoret.
Alle annoncer om ledige stillinger skal indrykkes gennem Statens annonce-  

 og reklamekontor, Laksegade 19, 1063 København K., med angivelse af de  

 dagblade og tidsskrifter, opslaget ønskes offentliggjort i.
Annonceudgiften  

 bedes begrænset mest muligt.
Opslag ekspederes i overensstemmelse med  

 vedlagte koncepter. (* 1) I særlig hastende tilfælde kan annoncer undtagelsesvis indrykkes direkte i  

 periodiske fagblade og tidsskrifter, idet det anføres i skrivelsen, at  

 regningen bedes fremsendt gennem Statens annonce- og reklamekontor.  

 Annoncekontoret skal underrettes ved fremsendelse af en genpart af  

 skrivelsen.
 Det lokale arbejdsformidlingskontor skal underrettes om ledige stillinger.
 Forud for enhver ansættelse skal der indhentes oplysninger fra  

 rigsregistraturen, indtil videre via direktoratets 1. kontor(  

 personalekartoteket).
 For så vidt angår centralkontoret i København ekspederes opslag og  

 ansættelser indtil videre af direktoratets 1. kontor (fuldmægtig Bang).
 Ordningen træder i kraft den 1. januar 1974.
 H.H.Brydensholt.
 /Jon Johnsen.
 Kriminalforsorgens afdelinger og pensioner.
