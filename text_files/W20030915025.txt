Kendelse fra Pressenævnet i sag nr. 11/2003 (En advokat - K]  

    

 har klaget til Pressenævnet over to artikler  

 bragt i Ekstra Bladet  

    

 den 13. januar 2003  

 , idet han  

    

 mener, at god presseskik er tilsidesat.
 I en artikel med overskriften   

  

 OMSORG FOR SYG MOR KOSTER HUSET  

  

  og underoverskriften  

 Værgeadvokater driver datter ud i ruin hed det blandt andet:
 - Min syge mor bor hos os.
 Jeg vil gøre hvad som helst for hende,  

    

 siger  

  Annette  

  Magnus.
Og det kommer hun til.
Hendes flotte indsats for sin mor koster  

 hende hus og hjem.
 I sidste uge gik  

  Annette  

  og  

  Steen  

  Magnus  

 hus på tvangsauktion, fordi en af de advokater, der har været indsat som  

 værge  

 for den gamle dame, nægtede at samarbejde økonomisk og overskred sine  

 beføjelser.
Hjælpeløs Annette  

  Magnus mor,  

  Henny  

  Karen  

  Jørgensen, 68, har været  

 hjælpeløs siden en hjerneblødning i 1999.
Datteren, der dengang boede i Haslev i Vestsjællands Amt,  

 besluttede straks at tage hende hjem og selv pleje hende.
For at få rene  

 linjer  

 i forhold til sine tre søskende fik  

  Annette  

  Magnus statsamtet til at  

 indsætte en advokat som økonomisk værge for sin mor, og det blev bestemt, at  

 moderen skulle betale 6400 kr. om måneden for kost og logi.
Herudover betalte  

 moderen gennem sin værge for tøj, medicin og plejeudstyr.
Alt fungerede perfekt  indtil familien  

  Magnus købte en ejendom i Balle ved Mern i  

 Storstrøms Amt for at få bedre plads til at have moderen boende.
Nu blev  

 advokat  

[K], Vordingborg, indsat som økonomisk værge af Storstrøms Statsamt, og han  

 skulle vise sig at være særdeles tung at danse med.
Advokat på tværs De årlige udgifter til moderens tøj og ikke mindst medicin og  

 kostbare plejemidler blev fastsat til 12.000 kr.
- Men advokaten nægtede at udbetale pengene.
I stedet forlangte  

 han, at jeg skulle lægge ud og have pengene refunderet efter regning.
Når jeg  

 så gjorde det, varede det år og dag, før han slap pengene, siger  

  Annette  

  Magnus.
I november 2001 pålagde statsamtet advokaten at udvise mere  

 smidighed, men efter få måneder var han igen på tværs.
Hen over hovedet på  

 datteren  og i strid med sine beføjelser  bestemte han, at  

 moderen skulle  

 blive permanent på et plejehjem, hvor hun ellers blot var blevet anbragt på  

 tre  

 ugers aflastning.
Fyret som værge [K] betalte 12.000 kr. i indskud og måned for måned 3300 kr. i  

 husleje, selv om  

  Annette  

  Magnus mor for længst var flyttet  

 hjem igen.
Samtidig stoppede han moderens månedlige betaling til datteren og  

 holdt op med at refundere hendes løbende udlæg til plejemidler, medicin og  

 tøj.
- Vi havde ikke baseret købet af vores hus på den faste  

 månedlige indtægt fra min mor.
Men advokatens nummer med plejehjemmet var det  

 afgørende slag mod os, siger  

  Annette  

  Magnus.
- For min mor fik selvfølgelig fortsat, hvad hun skulle bruge af  

 medicin og plejemidler, men det slog bunden ud af vores egen økonomi.
Vi  

 havde  

 både de store udlæg til min mor og svigtende indtægter, fordi jeg ofte  

 manglede  

 penge til benzin, så jeg ikke kunne passe mit vikarjob som hjemmehjælper.
 Statsamtet fyrede [K] som værge, men inden han gik af, lykkedes  

 det ham også at få  

  Annette  

  Magnus mor gjort personlig umyndig.
 På samme side i bladet var bragt en artikel med overskriften   

  

 Sag mod fyret værge  

  

 .
 Artiklen var sålydende:
 I et formentlig håbløst kapløb med tiden forsøger  

  Annette  

  Magnus gennem en erstatningssag at skaffe penge til at  

 afværge tvangsauktionen over det hus, som hun, hendes mand og hendes gamle  

 mor  

 bor i.
 Hendes advokat, Lone Falkenberg, har sendt advokat [K], moderens  

 tidligere værge, et erstatningskrav på foreløbig 46.300 kr. for udlæg, der  

 aldrig er blevet betalt, strafrenter til BRF og tort.
 Også  

  Annette  

  Magnuss hjælpeløse mor,  

  Henny  

  Karen  

  Jørgensen,  

 har penge i klemme.
 Hendes nuværende værge, advokat Lone Rømø, forsøger at skaffe de  

 godt 20.000 kr. tilbage, som [K] betalte for en plejehjemsplads, der aldrig  

 blev brug for, men som han skrev kontrakt på hen over hovedet på den gamle  

 dames datter.
Det er indtil videre ikke lykkedes at skaffe en kommentar fra  

[K]. Artiklen var ledsaget af et billede af klager med teksten:  

 Advokat [K]  indskrev den gamle mor på plejehjem hen over hovedet  

 på  

 datteren. (Foto: Sydsjællands Tidende).
Klageren har anført, at det i sidstnævnte artikel fremtræder,  

 som om at han ikke har villet kommentere historien.
Ingen på klagers kontor  

 kan  

 huske, at der i ugen før artiklens offentliggørelse har været forgæves  

 opringninger, og klager har ej heller haft nogen telefonsedler liggende.  

 Klager  

 har bestridt, at omtalen af ham kan have haft en hastende karakter, da han  

 ikke  

 har beskæftiget sig med sagen siden maj 2002.
Klageren har videre anført, at det anvendte billede ikke er  

 noget pressefoto, men et billede tilhørende ham selv, som han har stillet til  

 rådighed for Sydsjællands Tidende, som klagers firma bistår med en juridisk  

 brevkasse.
Billedet er klippet ud af et eksemplar af dette blad.
 Klageren har yderligere anført, at der i den første artikel er  

 bragt en række forkerte oplysninger:
Det varede ikke år og dag, førend klager udbetalte beløb, som  

  Annette  

  Magnus havde lagt ud.
Der er ingen sammenhæng mellem de  

 to breve, som bladet har henvist til.
Klager er ikke blevet pålagt at udvise smidighed.
Efter klagers  

 ordbog er pålæg en lodret ordre.
I anledning af en klage fra  

  Annette  

  Magnus foreslog klager selv, at de kunne prøve med  

 udbetaling af et rundt beløb.
Dette blev prøvet i december 2001, og det  

 lykkedes ikke klager, inden han fratrådte som værge i maj 2002, at få  

  Annette  

  Magnus til at aflægge regnskab.
En drøftelse, hvor der  

 findes en løsning, er smidighed fra begge sider.
Annette  

  Magnus traf selv aftale med Langebæk  

 Kommune om, at moderen skulle opholde sig på plejehjem.
I tilslutning hertil  

 sendte kommunen klager de fornødne dokumenter, som klager underskrev som  

 værge.  

 Efterfølgende meddelte klager  

  Annette  

  Magnus, at han måtte betragte  

 indskrivningen af moderen på plejehjem som en opsigelse fra hendes side.  

 Herefter tog  

  Annette  

  Magnus sin moder hjem.
Der er  

 efterfølgende opstået diskussion om, hvad der blev aftalt mellem  

  Annette  

  Magnus og kommunen, da moderen i januar 2002 kom på  

 plejehjem.
Klager har ikke før set  

  Annette  

  Magnus brev af 12. december  

 2001, men kan ikke tro, at Langebæk Kommune alene på grundlag af det har  

 tildelt en plejebolig.
Klager refererede ovennævnte episode til  

  Annette  

  Magnus  

 søskende, der begærede deres moder umyndiggjort.
Klager førte sagen vel  

 vidende, at han ville være inhabil, når der skulle beskikkes en ny værge i  

 forbindelse med, at personlig umyndiggørelse fandt sted.
Klager blev således  

 ikke fyret som anført i artiklen, men værgemålet ophørte ved den personlige  

 umyndiggørelse af  

  Annette  

  Magnus moder.
 Det er korrekt, at  

  Annette  

  Magnus har rejst et krav over  

 for klager i september 2002, hvilket klager har afvist, da kravet, hvis det  

 skulle være berettiget, ikke tilhører  

  Annette  

  Magnus, men hendes moder.
Klageren har i tilknytning til det ovenfor anførte oplyst, at  

 det er en forudsætning for hans arbejde som fast værge i Statsamtet  

 Storstrøm,  

  

 at  

  

 han svarer for sig,  

  

 at  

  

 han ikke smøler,  

  

 og at  

  

 han er i stand til  

 at samarbejde.
Den negative omtale af klager på disse punkter og den gentagne  

 oplysning om, at han er fyret, er egnet til at nedsætte hans agtelse blandt  

 hans medborgere.
Der er derfor tale om en klar overtrædelse af straffelovens  

 §  

 267.
Bladet har anført, at journalisten bag artiklen har gjort  

 forgæves forsøg på at træffe klager.
Som udgangspunkt skal en person, der  

 angribes, have lejlighed til at svare for sig.
I det foreliggende tilfælde  

 fandt journalisten imidlertid, at sagen hastede og via dokumenter var så  

 veloplyst, at de beskevne kendsgerninger ville stå fast, uanset klagers  

 mulige  

 reaktion  som i øvrigt højest tænkeligt havde bestået i tavshed med  

 henvisning  

 til hans tavshedspligt.
Der foreligger da heller ikke noget genmælekrav fra  

 ham.
Bladet har videre anført, at man ikke forstår klagers indvending  

 omkring det bragte billede.
Billedet er helt som sædvanligt krediteret  

 Sydsjællands Tidende og afregnet efter gældende takst.
 Med hensyn til klagen over urigtige oplysninger har bladet gjort  

 følgende gældende:
Ad 1: Udtrykket år og dag er en metafor, som betyder, at  

 klageren er meget langsom i vendingen.
Påstanden er dokumenteret i klagers  

 brev  

 af 17. april 2001 og advokat Lone Falkenbergs brev af 13. september 2002. Det  

 skal tages i betragtning, at der er tale om et økonomisk meget svagt miljø,  

 hvilket klageren angiveligt har haft et arrogant forhold til.
Ad 2: Det fremgår af brev af 19. november 2001 fra Statsamtet  

 Storstrøm og klagers brev af 13. november 2001, at  

  Annette  

  Magnus  

 har klaget til Statsamtet Storstrøm over klagers adfærd som værge.
Der har  

 derpå været kontakt mellem Statsamtet og klager, som derefter har indvilliget  

 i  

 at ændre procedure.
Der er derfor dækning for udsagnet om, at klager  

 blev  

 pålagt at vise smidighed.
Ad 3: Det fremgår af brev af 12. december 2002 fra  

  Annette  

  Magnus, at hendes moder alene skulle på et  

 aflastningsophold på plejehjemmet, mens datteren var på nytårsbesøg i  

 Jylland.  

 Under dette ophold skulle det vurderes, om arrangementet skulle gøres  

 permanent.
Da moderen var utilfreds med plejehjemmet, blev det herefter  

 bestemt, at hun skulle hjem til datteren igen.
 Ad 4: Ifølge brev af 13. september 2002 fra advokat Lone  

 Falkenberg fritager Statsamtet klager for hvervet som værge.  

 Ifølge brev af  

 15. januar 2002 fra klager udgik initiativet til den personlige  

 umyndiggørelse  

 af moderen fra klager.
 Ad 5: Bladet har henvist til brev af 13. september 2002 fra  

 advokat Lone Falkenberg.
Bladet har i tilknytning til ovennævnte anført, at sagens  

 dokumenter viser, at der er rigeligt belæg for den kritiske omtale, som  

 klageren har været genstand for i bladet.
Det dokumenteres af de fremlagte  

 dokumenter.
Journalisten har imidlertid gennemgået langt flere, som det  

 skønnes  

 ufornødent at forsyne nævnet med.
I sagens behandling har følgende nævnsmedlemmer deltaget: Lene  

 Pagter Kristensen, Finn Rowold, Kaare R.
Skou og Kirsten Dyregaard.
 Pressenævnet udtaler:
Pressenævnet bemærker indledningsvis, at nævnet ikke har  

 kompetence til at behandle spørgsmål om, hvorvidt bladet har overtrådt  

 ophavsretlige regler i relation til brugen af et foto af klageren brugt i  

 Sydsjællands Tidende.
Nævnet finder ikke, at bladet ved denne brug har  

 handlet  

 i strid med god presseskik.
 Nævnet finder ikke grundlag for at udtale kritik af udsagnet  

 varede år og dag i artiklen med overskriften Omsorg for syg  

 mor koster  

 huset, idet det alene er  

  Annette  

  Magnus opfattelse af sagen,  

 der gengives som citat.
 I artiklen hedder det videre: I november 2001 pålagde  

 statsamtet advokaten at udvise mere smidighed  , Hen over hovedet  

 på  

 datteren bestemte han, at moderen skulle blive permanent på et plejehjem,  

 hvor  

 hun ellers blot var blevet anbragt på tre ugers aflastning og   

  men inden han  

 gik af, lykkedes det ham også at få  

  Annette  

  Magnus mor gjort personlig  

 umyndig.
Nævnet finder på baggrund af sagens oplysninger, herunder de  

 fremlagte bilag, at der ikke er dækning for udsagnene i artiklen.
Nævnet  

 finder  

 ej heller, at der er dækning for de i begge artikler bragte udsagn om, at  

 klager blev fyret som værge.
Bladet har ved at bringe udsagnene handlet i  

 strid  

 med god presseskik, og nævnet udtaler sin kritik.
Nævnet finder endvidere, at udsagnene er krænkende og skadelige  

 for klager, og de burde derfor inden offentliggørelsen være efterprøvet ved  

 forelæggelse for ham.
Nævnet finder ikke, at oplysningerne havde en sådan  

 aktualitetsværdi, at bladet ikke havde kunnet afvente klagers bemærkninger.  

 Ved  

 at undlade at forelægge klager oplysningerne har bladet handlet i strid med  

 god  

 presseskik, og nævnet udtaler tillige sin kritik på dette punkt.
 Nævnet finder ikke, at bladet har handlet i strid med god  

 presseskik ved oplysningen om, at  

  Annette  

  Magnus har rejst krav over for  

 klager.
 I medfør af medieansvarslovens § 49 pålægges det herefter den  

 ansvarshavende redaktør af Ekstra Bladet at offentliggøre følgende:
   

  

 Kendelse fra Pressenævnet:
Ekstra Bladet bragte den  

 13. januar 2003 en omtale af et værgemål, hvor advokat [K] var indsat som  

 værge  

 for en ældre dame.
I artiklen anføres med baggrund i oplysninger fra den  

 ældre  

 dames datter, at advokat [K] har overskredet sine beføjelser som værge.
 Advokat [K] har klaget til  

 Pressenævnet, idet han finder, at god presseskik er tilsidesat.
 Pressenævnet udtaler:
 I artiklen hedder det  

 blandt andet: I november 2001 pålagde statsamtet advokaten at udvise  

 mere  

 smidighed  , Hen over hovedet på datteren bestemte han, at  

 moderen skulle  

 blive permanent på et plejehjem, hvor hun ellers blot var blevet anbragt på  

 tre  

 ugers aflastning og   men inden han gik af, lykkedes det ham også  

 at få  

  Annette  

  Magnus mor gjort personlig umyndig.
Nævnet finder på baggrund  

 af sagens oplysninger, herunder de fremlagte bilag, at der ikke er dækning  

 for  

 udsagnene i artiklen.
Nævnet finder ej heller, at der er dækning for de i  

 begge  

 artikler bragte udsagn om, at klager blev fyret som værge.
Bladet har ved at  

 bringe udsagnene handlet i strid med god presseskik, og nævnet udtaler sin  

 kritik.
Nævnet finder endvidere,  

 at udsagnene er krænkende og skadelige for klager, og de burde derfor inden  

 offentliggørelsen være efterprøvet ved forelæggelse for ham.
Nævnet finder  

 ikke, at oplysningerne havde en sådan aktualitetsværdi, at bladet ikke havde  

 kunnet afvente klagers bemærkninger.
Ved at undlade at forelægge klager  

 oplysningerne har bladet handlet i strid med god presseskik, og nævnet  

 udtaler  

 tillige sin kritik på dette punkt.
 København, den 26. marts 2003.
