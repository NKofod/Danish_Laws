 I medfør af § 6, stk. 1 og 3 og § 24 i lov nr. 414 af 13. juni 1990 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v. fastsættes følgende:
 § 1.  Enhver virksomhed, der erhvervsmæssigt sælger  

 markfrø, skal anmeldes og registreres i Planteforædlingsfonden, c/o  

 Brancheudvalget for frø, Vesterbrogade 4 A, 1620 København V.
 Stk. 2.  Stk. 1 gælder ikke for virksomheder, der  

 udelukkende udportionerer og videresælger frø, der er købt i registrerede  

 virksomheder.
 § 3.  Ved hvert salg af certificeret frø og handelsfrø  

 af de arter af markfrø, der er nævnt i § 3, stk. 1, til forbrugere eller ikke  

 registrerede firmaer her i landet skal betales en afgift.
 Stk. 2.  Afgiften indgår i Planteforædlingsfonden, c/o  

 Brancheudvalget for frø, Vesterbrogade 4 A, 1620 København V.
 § 3.  Afgiften udgør følgende beløb:
 Stk. 2.  Hvor varen omsættes efter vægt, beregnes de i  

 stk. 1 nævnte afgifter efter varens bruttovægt.
§ 4.  Afgiftspligten påhviler den registrerede  

 virksomhed.
Virksomheden skal hvert år senest 31. juli til  

 Planteforædlingsfonden indsende en opgørelse pr. 30. juni over salget af  

 markfrø i de foregående 12 måneder.
Opgørelsen skal udvise de beregnede  

 afgiftsbeløb fordelt på arter og sorter og skal angive sortsejerens navn i  

 henhold til sortsliste.
Opgørelsens overensstemmelse med virksomhedens  

 afregninger skal være attesteret af en autoriseret eller registreret revisor.  

 Samtidig med indsendelsen af opgørelsen skal det beregnede afgiftsbeløb  

 indbetales til Planteforædlingsfonden postgirokonto nr. 6 02 24 64.
 Stk. 2.  En registreret virksomhed, der ikke i de  

 foregående 12 måneder har solgt afgiftspligtigt markfrø, skal hvert år senest  

 den 31. juli give Planteforædlingsfonden oplysning herom.
§ 5.  Såfremt salg til forbruger sker direkte fra en  

 udenlandsk sælger, påhviler det forbrugeren at indbetale de i § 3 nævnte  

 afgifter.
Afgiften skal indbetales til Planteforædlingsfonden inden en måned  

 efter modtagelsen af markfrøet med behørig dokumentation for afgiftens  

 beregning.
 Stk. 2.  Såfremt en uregistreret virksomhed uanset  

 bestemmelsen i § 1, stk. 1, har udportioneret og solgt markfrø, der ikke er  

 indkøbt hos en registreret virksomhed, kan krav om indbetaling af afgift  

 gøres gældende mod både leverandøren af frøet og virksomheden.
 § 6.  Indbetalte afgifter tilbagebetales, såfremt det  

 afgiftsberigtigede parti senere udføres.
 Stk. 2.  Ansøgning om tilbagebetaling skal indsendes til  

 Planteforædlingsfonden senest den 1. august i den afgiftsperiode, der følger  

 efter udførelsen.
 § 7.  Hvor særlige forhold taler herfor, kan  

 Landbrugsministeriet meddele fritagelse for afgiftspligten og refusion af  

 eventuelt erlagt afgift.
 § 8.  Beløb, der ikke betales rettidigt, tillægges en  

 rente på 1,3 pct. månedligt for hver påbegyndt måned fra forfaldsdagen at  

 regne.
 § 9.  Der er udpantningsret for forfaldne beløb,  

 herunder for de i § 8 nævnte rentebeløb.
 § 10.  Den, der overtræder eller forsøger at overtræde  

 §§ 1, 4, 5 og 8, straffes med bøde, med mindre højere straf er forskyldt i  

 medfør af § 25 i lov om administration af Det Europæiske Økonomiske  

 Fællesskabs forordninger om markedsordninger for landbrugsvarer m.v.
 Stk. 2.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der efter § 27, stk. 1,  

 i lov om administration af Det Europæiske Økonomiske Fællesskabs forordninger  

 om markedsordninger for landbrugsvarer m.v. pålægges selskabet som sådant  

 bødeansvar.
 § 11.  Denne bekendtgørelse træder i kraft den 1. juli  

 1991.
 Stk. 2.  Samtidig ophæves bekendtgørelse nr. 387 af 5.  

 juli 1988 om forædlerafgift på markfrø.
