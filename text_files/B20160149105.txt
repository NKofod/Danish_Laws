Bekendtgørelse om ændring af bekendtgørelse om registrering og offentliggørelse af oplysninger om ejere i Erhvervsstyrelsen § 1 I bekendtgørelse nr. 557 af 1. juni 2016 om registrering og offentliggørelse af oplysninger om ejere i Erhvervsstyrelsen foretages følgende ændringer:
 1. § 3 affattes således:
 »§ 3. Ved etablering af et kapitalselskab, skal der senest samtidig med registreringen af selskabet i Erhvervsstyrelsens it-system foretages registrering af de af selskabets kapitalejere, som besidder betydelige kapitalposter, jf. § 1, stk. 1, eller foretages registrering af, at selskabet ikke har nogen kapitalejere, som besidder sådanne betydelige kapitalposter.
 Stk. 2. Kapitalselskabet skal endvidere hurtigst muligt registrere enhver ændring til oplysningerne, som omfattet af stk. 1, herunder at grænserne i § 1, stk. 1, nås eller ikke længere er nået.
Stk. 3. Konstaterer et kapitalselskab, at det ikke længere har kapitalejere, som besidder betydelige kapitalposter i selskabet, skal dette forhold hurtigst muligt registreres i Erhvervsstyrelsens it-system.« 2. § 6 affattes således:
 »§ 6. Ved etablering af et kommanditselskab, som er registreringspligtigt i henhold til lov om visse erhvervsdrivende virksomheder, skal der senest samtidig med registreringen af selskabet foretages registrering af de af selskabets ejere, som besidder betydelige ejerandele, jf. § 4, stk. 1, eller foretages registrering af, at selskabet ikke har nogen ejere, som besidder sådanne betydelige ejerandele.
 Stk. 2. Kommanditselskabet skal endvidere hurtigst muligt registrere enhver ændring til oplysningerne, som omfattet af stk. 1, herunder at grænserne i selskabslovens § 55, stk. 1, jf. § 15 f i lov om visse erhvervsdrivende virksomheder, nås eller ikke længere er nået.
Stk. 3. Konstaterer et kommanditselskab, at det ikke længere har ejere, der besidder betydelige ejerandele i selskabet, skal dette forhold hurtigst muligt registreres i Erhvervsstyrelsens it-system.« § 2 Bekendtgørelsen træder i kraft den 1. januar 2017.
