Betænkning afgivet af Arbejdsmarkedsudvalget den 31. marts  

 2004 Betænkning over Forslag til lov om  

 ændring af lov om aktiv socialpolitik og lov om  

  

 dagpenge ved sygdom eller fødsel (Hjælp til personer med visse former for opholdsret og  

 opfølgning i sygedagpengesager i udlandet) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 6. februar 2004 og var til 1.  

 behandling den 24. februar 2004. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 3 møder.
Sammenhæng med andre lov- og beslutningsforslag Lovforslaget har været  

 behandlet sammen med forslag til lov om ændring af udlændingeloven. (Ændring  

 af  

 reglerne om meddelelse af opholdstilladelse på grundlag af beskæftigelse som  

 følge af EU-udvidelsen den 1. maj 2004 m.v.) (lovforslag nr.
L 157).  

 Lovforslaget skal desuden ses i sammenhæng med forslag til lov om ændring af  

 lov om børnepasningsorlov. (Tilmelding til børnepasningsorlov) (lovforslag  

 nr.  

 L 118).
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 16. januar 2004 dette udkast  

 til  

 udvalget, jf. alm. del  bilag 175. Den 6. februar 2004 sendte  

 beskæftigelsesministeren  

 de indkomne høringssvar samt et notat herom til udvalget.
Politisk aftale Regeringen, Socialdemokratiet, Socialistisk Folkeparti, Det  

 Radikale Venstre og Kristendemokraterne indgik den 2. december 2003 en aftale  

 om adgangen til det danske arbejdsmarked efter udvidelsen af EU pr. 1. maj  

 2004, jf. alm. del  bilag 117. Lovforslaget udgør sammen med lovforslag  

 nr.
L  

 118 (lov nr. 135 af 2. marts 2004) og lovforslag nr.
L 157 udmøntningen af  

 denne aftale.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF og EL) indstiller forslaget til  

  

 vedtagelse uændret.
 Et  

  

 mindretal  

  

 i  

 udvalget (DF og EL) indstiller forslaget til  

  

 forkastelse  

  

 ved 3. behandling.
 Dansk Folkepartis medlemmer af udvalget finder det uhensigtsmæssigt,  

 at regeringen med dette lovforslag påfører kommunerne utilsigtede udgifter og  

 øget sagsbehandling, hvilket Dansk Folkeparti mener kunne være undgået ved  

 indførelse af en 7 års overgangsperiode.
Enhedslistens medlem af udvalget stemmer imod lovforslaget.
Der  

 er tale om et forslag, som indebærer, at arbejdere fra de nye EU-lande i  

 overgangsperioden ikke får adgang til kontanthjælp, hvis de bliver  

 arbejdsløse.  

 Det hænger sammen med bestemmelsen om, at opholdstilladelse til disse  

 personer  

 gives som en midlertidig opholdstilladelse, der er bundet op på den konkrete  

 ansættelse, der er udgangspunkt for opholdstilladelsen.
Det betyder, at den  

 østeuropæiske arbejder vil blive bundet i et urimeligt afhængighedsforhold  

 til  

 den pågældende arbejdsgiver, da en eventuel fyring vil betyde ikke blot et  

 mistet job, men total fratagelse af ethvert forsørgelsesgrundlag her i  

 landet.
Af bemærkningerne til lovforslaget fremgår det, at bestemmelsen  

 har til formål at forhindre utilsigtet brug af danske velfærdsordninger,  

 hvilket  

 i sig selv er en ubegrundet mistænkeliggørelse af østeuropæiske arbejdere.  

 Det  

 kan i øvrigt tilføjes, at betingelsen for, at man i Danmark kan modtage  

 kontanthjælp, er, at man står til rådighed for arbejdsmarkedet og ikke  

 forlader  

 landet.
Det vil altså sige, at en effektiv måde at begrænse udgifterne til  

 kontanthjælp på  misbrug eller ej  er at tilbyde de arbejdsløse  

 et arbejde.
Det andet element i forslaget omhandler opfølgning i  

 sygedagpengesager.
Denne del har Enhedslisten intet imod, da det kun er  

 rimeligt, at kommunerne får de bedste betingelser for at kunne følge op i den  

 slags sager, også i de tilfælde, hvor sygedagpengemodtageren ikke opholder  

 sig  

 i landet.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)  

  

  fmd.  

  

    

  

 Bent Bøgsted (DF)  

    

  

 Kristian Thulesen Dahl (DF)  

    

  

 Lars Barfoed (KF)  

    

  

 Charlotte Dyremose (KF)  

    

  

 Mogens Nørgård Pedersen (KD)  

    

  

 Anne‑Marie Meldgaard (S)  

    

  

 Bjarne Laustsen (S)  

  

  nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 153 Bilagsnr.
