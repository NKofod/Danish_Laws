Klage over, at lægen i en lægeerklæring forholdt sig til patientens pensionsberettigelse Nævnet fandt grundlag for at kritisere speciallægen, idet lægen i konklusionsafsnittet forholdt sig til patientens pensionsberettigelse, hvilken vurdering ikke tilkom lægen at foretage forbindelse med erklæringens udstedelse.
 I den forbindelse oplyste nævnet, at en læge ved udfærdigelse af erklæringer, som han afgav i sin egenskab af læge, skulle udvise omhu og uhildethed og nøje følge de herom givne almindelige og særlige regler.
 Videre oplyste nævnet, at det af § 1 i bekendtgørelse nr. 212 af 20. juni 1935 angående almindelige regler for afgivelse af lægeerklæringer blandt andet fulgte, at lægen skulle iagttage, at han ikke afgav erklæringer om forhold, som han ikke havde fornødent lægeligt kendskab til.
