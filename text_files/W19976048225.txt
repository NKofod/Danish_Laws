Ankestyrelsens principafgørelse O-153-97 om handicappet barn - beregning af tabt arbejdsfortjeneste - sparet daginstitution - udgifter til pasning i hjemmet - ferietillæg - merudgifter Resume:
 Ankestyrelsen har behandlet 2 sager om forhold i forbindelse med beregning af tabt arbejdsfortjeneste, når der er tale om sparede daginstitutionsudgifter.
 Ankestyrelsen har i begge sager lagt til grund, at erstatning for tabt arbejdsfortjeneste skal svare til tabet, men at der er tale om en skønsmæssigt udmålt kompensation, og ikke en "krone-for-krone" godtgørelse.
 I sag nr. 1 fandt Ankestyrelsen ikke, at der inden beregning af ferietillæg af tabt arbejdsfortjeneste burde tillægges et beløb for sparet daginstitutionsplads, da beregningen skulle foretages som 12½ % af det udbetalte tilskud.
 I sag nr. 2 fandt Ankestyrelsen ikke, at der ved beregning af fradrag for sparet institutionsplads skulle fratrækkes et beløb svarende til udgift til mad og bleer i hjemmet, selv om dette ville være blevet stillet vederlagsfrit til rådighed af institutionen, hvis børnene havde været passet i institution.
 Kassation:
Principafgørelsen har ikke længere vejledningsværdi Kassationsdato:
16-06-2009 Love:
Lov om social bistand - lovbekendtgørelse nr. 110 af 26. februar 1996 - § 48, stk. 3 Vejledninger:
