 I medfør af §§ 82, 149, stk. 8 og 153, stk. 2, i lov om luftfart, jf.  

 lovbekendtgørelse nr. 381 af 10. juni 1969, fastsætter luftfartsdirektoratet  

 efter bemyndigelse fra ministeriet for offentlige arbejder følgende  

 bestemmelser.
1. Gyldighedsområde 1.1 De i nærværende BL indeholdte forskrifter er gældende for ruteflyvning  

med flyvemaskiner med mere end 10 passagersæder, samt for  

 charterflyvning med flyvemaskiner med en maksimalt tilladt startvægt på over  

 15.000 kg.
 1.2 Nærværende bestemmelser gælder for personer, der tjenestegør som  

 besætningsmedlemmer.
1.3 Den omstændighed, at flyve- og tjenestetid er underkastet  

 luftfartsdirektoratets kontrol og regulering, indskrænker ikke på nogen måde  

 et besætningsmedlems ret og pligt til at nægte medvirken til en flyvnings  

 påbegyndelse, såfremt vedkommende ikke følger sig sikker på at kunne fuldføre  

 tjenesten på betryggende måde.
Dette skal klart fremgå af driftshåndbogen.
2. Definitioner 2.1 Beredskabstjeneste (Stand-by duty) En tidsperiode, hvorunder et besætningsmedlem er pligtig til at holde sig  

 rede til med kort varsel at indfinde sig til tjenestegøring.
2.2 Besætningsmedlem (Crew member) En med certifikat forsynet person, som for et luftfartsforetagende gør  

 tjeneste i et luftfartøj i flyvetiden.
2.3 Flyvebesætningsmedlem (Flight Crew Member) Et besætningsmedlem, hvis opgaver er af betydning for et luftfartøjs  

 føring.
2.4 Flyvetjenesteperiode (Flight Duty Period) Den tid mellem to hvileperioder, bortset fra lokaltransport, hvor et  

 besætningsmedlem påbegynder tjenesten før en flyvning eller flere på hinanden  

 følgende flyvninger, til det tidspunkt, hvor besætningsmedlemmet er fritaget  

 for al tjeneste efter at have afsluttet flyvningen eller flyvningerne.
2.5 Hvileperiode (Rest Period) En periode af en nærmere angivet mindre varighed, hvori et  

 besætningsmedlem er fritaget for al tjeneste og har adgang til hvile i en  

 seng på land.
2.6 Passiv tjeneste (Passive Duty) En periode under en flyvetjenesteperiode, hvorunder et besætningsmedlem er  

 fritaget for al tjeneste og har adgang til hvile.
2.7 Point I nærværende BL anvendes et pointsystem til fastsættelse af begrænsninger  

 for tjeneste- og hviletider.
3. Alment 3.1 Bestemmelser for regulering af besætningsmedlemmers flyve- og  

 tjenestetid skal fremgå af luftfartsforetagendets driftshåndbog.
3.2 Et luftfartsforetagende skal føre løbende regnskab med enhver af dets  

 besætningsmedlemmers pointsbelastning.
Sådanne regnskaber skal opbevares af  

 luftfartsforetagendet i mindst 12 måneder.
 3.3 Et luftfartsforetagende har pligt til at udøve kontrol med flyve- og  

 tjenestetiden for enhver person, der af foretagendet tildeles tjeneste som  

 besætningsmedlem.
 3.4 Et besætningsmedlem er pligtig til under den aktuelle flyvning at føre  

 kontrol med, at egen flyve- og tjenestetid er i overensstemmelse med reglerne  

 i pkt. 5.3.
 3.5 Besætningsmedlemmer, der påtager sig erhvervsmæssig flyvetjeneste uden  

 for luftfartsforetagendet, er pligtig til at meddele oplysning herom på en  

 sådan måde og på et sådant tidspunkt, at luftfartsforetagendet kan foretage  

 planlægningen i overensstemmelse med reglerne i denne BL.
4. Planlægning 4.1 Et luftfartsforetagende skal etablere et system til planlægning af  

 flyve- og tjenestetider.
I systemet skal indgå kontinuerlig kontrol med, at  

 planlægningen er realistisk.
4.2 Systemet skal bygge på en tjenesteplan udarbejdet for hele perioder a  

 7 døgn og omfatte samtlige personer, der i planens gyldighedsperiode skal  

 benyttes til tjeneste som besætningsmedlem.
Luftfartsforetagendet kan  

 valgfrit anvende kalenderuger eller løbende 7-døgnsperioder som grundlag for  

 planlægningen.
 4.3 Planen skal omfatte besætninger til alle inden for perioden planlagte  

 flyvninger samt sådan anden tjeneste, som indgår i de fastsatte  

 begrænsninger.
5. Begrænsning af tjeneste 5.1 Et besætningsmedlem må ikke påbegynde tjeneste, der aktuelt planlægges  

 afsluttet på et tidspunkt senere end 20 timer efter besætningsmedlemmets  

 foregående hvileperiodes afslutning.
 5.2 En flyvetjenesteperiode skal planlægges således, at et  

 besætningsmedlem ikke overskrider 90 points under udøvelse af aktiv tjeneste  

 under flyvning frem til landingen (on block) på den sidste destination, heri  

 inkluderet landingsbelastningen, jf. pkt. 6.2.
 5.3 Indtræffer der under en flyvetjenesteperiode hændelser, som ikke med  

 rimelighed kunne forudses ved flyvetjenesteperiodens planlægning, kan  

 fartøjschefen efter samråd med de berørte besætningsmedlemmer planlægge at  

 overskride den i pkt. 5.2 angivne begrænsning med maksimalt 18 points.  

 Overskridelsen beregnes efter reglerne i pkt. 6.1 og 6.2.
 5.4 Et besætningsmedlem må ikke planlægges til at gøre tjeneste udover,  

 hvad der svarer til 270 points inden for planlægningsperioden, eksklusive  

 landingsbelastningen, jf. pkt. 6.2.
 5.5 Ved ændring af en tjenesteplan, herunder udkald til tjeneste under en  

 beredskabsperiode, skal en ny planlægning finde sted forud for flyvningen med  

 henblik på overholdelse af pkt. 5.4. Allerede udført tjeneste indgår i den  

 nye planlægning med de for denne tjeneste planlagte points eller aktuelt  

 akkumulerede points.
6. Pointssystemet 6.1 Flyvetjenesteperioder Hvor ikke andet er angivet i efterfølgende punkter, belastes  

 besætningsmedlemmer inden for en flyvetjenesteperiode i henhold til  

 nedenstående:
 Ved anvendelse af ovennævnte tider benyttes lokal-tiden på hjemmebasen  

 bortset fra, hvad der er angivet i pkt. 6.11.
6.2 Landing 6.2.1 Flyvebesætningsmedlemmer belastes med 5 points pr. landing.  

 Landingsbelastningen indgår i den i pkt. 5.2 fastsatte begrænsning, men ikke  

 i den i pkt. 5.4 fastsatte begrænsning.
 6.2.2 Kabinebesætningsmedlemmer belastes med 5 points pr. landing, dog  

 således at de to første landinger i en flyvetjenesteperiode ikke belastes.  

 Landingsbelastningen indgår i den i pkt. 5.2 fastsatte begrænsning, men ikke  

 i den i pkt. 5.4 fastsatte begrænsning.
6.3 Skoleflyvning 6.3.1 Under skole/simulatorflyvning belastes flyvebesætningen med 14  

 points pr. time.
Landingsbelastningen er inkluderet i disse 14 points.
 6.3.2 Skole/simulatorflyvning indgår i den i pkt. 5.4 nævnte begrænsning  

 med de i pkt. 6.1 nævnte points.
6.4 Anden tjeneste Anden tjeneste, beordret af luftfartsforetagendet, belaster  

 besætningsmedlemmet som anført i pkt. 6.1.
6.5 Anden flyvetjeneste Erhvervsmæssig flyvning udført uden for luftfartsforetagendet belaster  

 besætningsmedlemmet i overensstemmelse med denne BL.
6.6 Passiv tjeneste 6.6.1 På jorden Under passiv tjeneste skal besætningsmedlemmet have adgang til liggende  

 hvile i en seng.
Passiv tjeneste belastes med 3 points pr. time.
Overstiger  

 en periode af passiv tjeneste 4 timer, og er varigheden af denne tjeneste  

 angivet på forhånd, belastes der med 0 point pr. time.
6.6.2 I flyvemaskinen Besætningsmedlemmer, udover den krævede minimumbesætning, der i mindst 1  

 time har adgang til hvile i et af luftfartsforetagendet og  

 besætningsforeningerne godkendt hvilearrangement, belastes med 4 points pr.  

 time.
6.7 Overføringsrejse Beordres et besætningsmedlem til at foretage en overføringsrejse som  

 passager, skal rejsetiden i forbindelse hermed betragtes som tjeneste og  

 belastes som anført i pkt. 6.1. Har vedkommende under rejsen adgang til hvile  

 i et af luftfartsforetagendet og besætningsforeningerne godkendt  

 hvilearrangement, og overstiger perioden 1 time, belastes besætningsmedlemmet  

 med 4 points pr. time.
6.8 Beredskabstjeneste 6.8.1 Besætningsmedlemmer belastes under beredskabstjeneste med 3 points  

 pr. time.
 6.8.1.1 Såfremt der umiddelbart før beredskabstjenesten tildeles en  

 hvileperiode, belastes besætningsmedlemmet i de første 4 timer af  

 beredskabstjenesten med 0 point pr. time.
 6.8.1.2 Finder der ikke udkald sted i tidsrummet 2200-0600, belastes  

 besætningsmedlemmer under denne periode med 0 point pr. time.
6.8.2 Bortset fra tilfælde, hvor bestemmelserne i pkt. 6.8.3 bringes i  

 anvendelse, skal pointbelastningen ved udkald beregnes i henhold til pkt.  

 6.8.1, indtil tidspunktet for lokaltransportens begyndelse.
Tiden til  

 lokaltransport kan fastsættes til 1 time.
 6.8.3 Sker udkald med så tidligt varsel, at der mellem tidspunkterne for  

 varsling og lokaltransportens påbegyndelse kan indeholdes passiv tjeneste af  

 en varighed på mere end 4 timer eller en hvileperiode i tidsrummet 2200-0600,  

 kan beredskabstjenesten konverteres til passiv tjeneste, henholdsvis  

 hvileperiode.
 6.8.4 Under beredskabstjeneste skal besætningsmedlemmet have adgang til  

 hvile i en seng på land.
6.9 Hvileperioder 6.9.1 En hvileperiode skal være af mindst 8 timers varighed.  

 Tjenestefrihed med hvilemulighed af kortere varighed betragtes som passiv  

 tjeneste og behandles som anført i pkt. 6.6.
 6.9.2 Under en hvileperiode reduceres besætningsmedlemmets pointbelastning  

 i henhold til nedenstående:
 Ved anvendelse af ovennævnte tider benyttes lokaltiden på hjemmebasen  

 bortset fra, hvad der er angivet i pkt. 6.11.
 6.9.3 Mindst hver anden hvileperiode skal være af så lang varighed, at  

 besætningsmedlemmets pointbelastning nedbringes til 0 point.
 6.9.4 Pointbelastningen kan ikke reduceres til mindre end 0 point.
6.10 Langtidshvile 6.10.1 Et besætningsmedlem skal inden for en 14-dagesperiode tildeles 2  

 tjenestefri perioder af mindst 26 timers varighed, regnet fra det tidspunkt,  

 besætningsmedlemmets pointbelastning er reduceret til 0 point.
 6.10.2 Nævnte perioder skal tildeles på en sådan måde, at der maksimalt må  

 være 270 planlagte points samt maksimalt 7 døgn mellem to sådanne tjenestefri  

 perioder.
6.11 Øst/Vest langdistanceflyvninger 6.11.1 Følgende regler gælder for en flyvetjenesteperiode, der afsluttes  

 på en plads, der har en tidszoneforskel på mindst 4 timer fra det sted, hvor  

 man sidst benyttede lokaltid til tjenestetidsberegning.
 6.11.2 Såfremt en hvileperiode på en udestation indeholder mindst 3 nætter  

 mellem 2200-0600 lokaltid, skal der ved beregning af den efterfølgende  

 flyvetjenesteperiode anvendes den nye lokaltid.
 6.11.3 Dersom betingelserne i pkt. 6.11.2 ikke er opfyldt, belastes  

 besætningsmedlemmet i efterfølgende flyvetjenesteperioder med 6 points pr.  

 time i de første 4 timer og derefter med 8 points pr. time.
6.11.3.1 Planlægges efterfølgende flyvetjenesteperioder til at overskride  

 4:30 timer, skal den i henhold til pkt. 6.9.1 nævnte hvileperiode forøges med  

 tidsforskellen fra foregående hvilested, dog således at hvileperioden  

 maksimalt bliver 15 timer.
Ved beregning af pointreduktionen anvendes tiden  

 på det sted, hvor man sidst benyttede lokaltid til tjenestetidsberegning.
6.11.4 Ved tilbagekomst til hjemmebasen, efter en eller flere  

 flyvetjenesteperioder, skal pointbelastning beregnes som 30 gange  

 tidsforskellen mellem hjemmebasen og den i tidsforskel fjernest beliggende  

 plads.
Pointbelastningen skal nedhviles til 0 point.
Ved beregningen skal  

 anvendes lokaltid på hjemmebasen.
Hvileperioden skal efterfølges af  

 langtidshvile.
6.12 Lokal transport 6.12.1 Tid, som medgår til lokal transport imellem hjem/hotel og  

 tjenestested i forbindelse med en flyvetjenesteperiodes påbegyndelse og  

 afslutning, medregnes hverken som tjeneste eller hviletid.
I stedet for  

 aktuel tid kan regnes med 1 time pr. transport.
 6.12.2 Tid, som medgår til lokal transport i en flyvetjenesteperiode,  

 belastes som anført i pkt. 6.1.
7. Dispensation 7.1 Dispensation fra reglerne i denne BL kan meddeles af  

 luftfartsdirektoratet i særlige tilfælde, såfremt dispensationens meddelelse  

 kan tiltrædes af luftfartsverket i Norge og i Sverige.
 7.1.1 Det påhviler ansøgeren at dokumentere, at det ansøgte system  

 opfylder de hensyn, som er tilgodeset med nærværende bestemmelser.
 7.2 For enkeltstående flyvninger af særlig karakter kan dispensation  

 meddeles af luftfartsdirektoratet med efterfølgende rapportering til  

 luftfartsverket i Norge og i Sverige.
 7.3 Forinden en ansøgt dispensation kan meddeles, skal berørte  

 besætningsorganisationer og/eller selskaber af luftfartsdirektoratet være  

 givet adgang til at udtale sig.
8. Ikrafttræden 8.1 Denne BL træder i kraft den 1. juni 1980. Samtidig ophæves BL 5-17, 1.  

 udg. af 1. februar 1967.
 8.2 Et luftfartsforetagende kan fortsat anvende BL 5-17, 1. udgave, indtil  

 en bestemt anført dato, dog senest den 31. oktober 1981, såfremt  

 luftfartsforetagendet skriftligt underretter luftfartsdirektoratet herom  

 inden 1 måned efter denne BL's ikrafttræden.
