 Under en korrespondance med udenrigsministeriet har justitsministeriet  

 givet udtryk for, at anordning nr. 148 af 13. april 1938 om anerkendelse af  

 domme, afsagte i Tyskland, er og uafbrudt har været gældende.
 I en bekendtgørelse af 30. maj 1953, udstedt af justitsministeriet i Den  

 vesttyske Forbundsrepublik, er det udtalt, at den i § 328, stk. 1, nr 5, i  

 den tyske civilproceslov omhandlede gensidighed herefter er tilsikret i  

 forholdet mellem forbundsrepubliken Tyskland og Danmark i det i den nævnte  

 danske anordning fastsatte omfang.
 Danske domme kan således forventes anerkendt i forbundsrepubliken  

 Tyskland, for så vidt en tilsvarende tysk dom efter reglerne i anordning nr  

 148 af 13. april 1938 ville blive anerkendt her i landet.
 Justitsministeriet, den 28. august 1953.
 P.M.V.
 Boas.
 /Hans Topsøe-Jensen.
 Til domstolene.
