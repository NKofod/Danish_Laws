En virksomhed, der forsker efter kulbrinter i den danske undergrund,  

 anmodede om forkortet momsperiode efter momsloven.
Virksomheden henviste til,  

 at det på grund af den lange eftersøgningsperiode uden indtægter og de  

 betydelige omkostninger ved efterforskningen vil være en betydelig  

 likviditetslettelse at have måneden som momsperiode i stedet for kvartalet.
 Skatteministeriet traf afgørelse om, at virksomheden ikke opfylder  

 betingelserne i momslovens § 20, stk 3, jf § 12, stk 1-3, til at få  

 tilladelse til at anvende måneden som momsperiode, idet virksomhedens  

 udgående moms ikke regelmæssigt er mindre end den indgående moms som følge af  

 eksport.
