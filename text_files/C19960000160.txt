Medlemmer af arbejdsløshedskasser for lønmodtagere, der modtager dagpenge eller kursusgodtgørelse, er med virkning fra 4. oktober 1993 omfattet af reglerne om Arbejdsmarkedets Tillægspension.
 Vedrørende de enkelte bestemmelser i arbejdsministeriets bekendtgørelse  

 nr. 892 af 23. november 1995 bemærkes særligt:
Til § 2. Reglerne omfatter kun medlemmer af kasser for  

 lønmodtagere, der modtager dagpenge eller kursusgodtgørelse.
Medlemmer, der  

 modtager feriedagpenge, efterløn, delefterløn, overgangsydelse eller andre  

 ydelser fra kassen, er således ikke omfattet af ordningen.
Medlemmets andel af ATP-bidraget, der svarer til 1/3 af det samlede  

 bidrag, tilbageholdes af kassen ved udbetaling af ydelsen på samme måde som  

 kildeskatten.
Ved beregningen af det ugentlige bidrag, benyttes det antal  

 timer, der ligger til grund for beregningen af dagpenge og kursusgodtgørelse.
 Til § 3. Arbejdsløshedskasserne for lønmodtagere skal betale 1/3  

 af de samlede ATP-bidrag for medlemmer, der får udbetalt dagpenge eller  

 kursusgodtgørelse.
Udgiften til dækning af kassernes andel af bidraget kan opkræves fra  

 medlemmerne.
Der kan dog ikke opkræves bidrag fra medlemmer, der  

 modtager efterløn eller delefterløn, eller som er fritaget for medlemsbidrag  

 efter gældende regler.
Direktoratet beregner det bidrag, der kan opkræves pr. medlem i det  

 kommende regnskabsår for henholdsvis fuldtidsforsikrede og deltidsforsikrede,  

 og orienterer kasserne herom.
Bidraget er ens for alle kasser og er  

 uafhængigt af ledigheden i den enkelte kasse.
 Kassernes andel af ATP-bidraget indbetales til direktoratet sammen med  

 medlemsbidraget til staten og efter samme regler.
Til § 5. Bidraget til ATP skal indbetales kvartalsvis bagud pr. 1.  

 januar, 1. april, 1. juli og 1. oktober.
Sidste rettidige betalingsdag er den  

 20. januar, 14. april, 14. juli og 14. oktober.
Hvis sidste rettidige  

 betalingsdag falder i en weekend eller på en helligdag, forlænges  

 betalingsfristen til førstkommende hverdag.
Indbetalingen omfatter det  

 samlede bidrag til ATP, dvs. de tilbageholdte bidrag ved udbetaling af  

 dagpenge og kursusgodtgørelse samt arbejdsløshedskassernes og arbejdsgivernes  

 andel.
 Direktoratet anviser det samlede bidrag til ATP på baggrund af  

 indberetninger fra arbejdsløshedskasserne over de i kvartalet tilbageholdte  

 bidrag i dagpenge og kursusgodtgørelse.
Indberetningerne fremsendes i 3 eksemplarer og skal være direktoratet i  

 hænde senest den 10. i den måned, ATP-bidraget forfalder til betaling.
I  

 januar måned er sidste rettidige indberetningsdag dog den 15. januar.  

 Indberetningen skal give oplysning om de i kvartalet totalt tilbageholdte  

 bidrag fordelt på dagpenge og kursusgodtgørelse.
Indberetningen skal ske  

 under et SE-nummer, der udelukkende anvendes ved indberetninger over  

 ydelser udbetalt til medlemmer af kassen.
Indberetningen skal være  

 underskrevet af mindst to bemyndigede personer.
Blanket til brug ved  

 indberetning samt vedrørende fuldmagtsforhold udsendes af direktoratet.
På baggrund af indberetningerne beregner og anviser direktoratet det  

 samlede bidrag til ATP via Danmarks Nationalbank.
Den del af det samlede  

 bidrag, der er tilbageholdt ved udbetaling af dagpenge og kursusgodtgørelse,  

 debiteres arbejdsløshedskassernes konti vedrørende forskud/refusioner til  

 dagpenge og kursusgodtgørelse.
Til § 6. Arbejdsløshedskasserne skal hvert år i januar måned under  

 det SE-nummer de kvartalsvise indbetalinger er foretaget under, indberette  

 det samlede årlige ATP-bidrag, der er indbetalt for hvert enkelt medlem, der  

 har modtaget dagpenge eller kursusgodtgørelse.
Indberetningen gives på den  

 årlige oplysningsseddel, der indsendes til Told og Skat.
Det samlede  

 ATP-bidrag, indbetalt for den enkelte modtager af dagpenge eller  

 kursusgodtgørelse, opgøres ved at multiplicere det over for medlemmet  

 tilbageholdte ATP-bidrag med 3. Told og Skat informerer herefter ATP om  

 indberetningerne.
Til § 7. Når dagpenge og kursusgodtgørelse skal tilbagebetales af  

 et medlem, skal det samlede indbetalte ATP-bidrag for medlemmet  

 tilbagebetales fra ATP.
Når det bidrag, der skal tilbagebetales vedrører en  

 periode, for hvilke der er indsendt oplysningsseddel (tidligere år), skal  

 arbejdsløshedskassen fremsætte skriftlig anmodning om tilbagebetaling over  

 for ATP.
Der skal ikke samtidig foretages supplerende indberetning til  

 Told og Skat.
 Anmodningen, der sendes til ATP-huset, Kongens Vænge 8, 3400 Hillerød,  

 skal indeholde oplysning om hvilken ydelse tilbagebetalingen vedrører,  

 medlemmets cpr.nr., SE-nummeret hvor under bidraget er indberettet,  

 tilbagebetalingsperioden samt beløbets størrelse (det samledede indbetalte  

 ATP-bidrag), med angivelse af, at beløbet skal anvises til Direktoratet for  

 Arbejdsløshedsforsikringen.
 Et beløb svarende til 1/3 af de samlede bidrag der modtages retur fra ATP  

 vil en gang årligt i december måned blive krediteret arbejdsløshedskassernes  

 konti vedrørende forskud/refusioner til dagpenge og kursusgodtgørelse.
 Anmodning om tilbagebetaling kan ikke fremsættes for beløb, der er  

 mindre end 57 kr.
 Tilbagebetalinger, der vedrører indeværende regnskabsår, reguleres over de  

 kvartalsvise indbetalinger.
 Direktoratets tidligere vejledning af 6. oktober 1993 om indbetaling af  

 ATP-bidrag for medlemmer af arbejdsløshedskasser, der modtager  

 arbejdsløshedsdagpenge eller kursusgodtgørelse, m.v. ophæves hermed.
