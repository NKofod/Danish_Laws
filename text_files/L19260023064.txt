 Under 28. januar 1926 er der mellem Danmark, Finland, Island, Norge og  

 Sverige afsluttet følgende Konvention angaaende Skibes Sødygtighed og  

 Udrustning:
Konvention angaaende Skibes Sødygtighed og Udrustning.
Hans Majestæt  

 Kongen af Danmark og Island; Præsidenten for Republiken Finland; Hans  

 Majestæt Kongen af Norge, Hans Majestæt Kongen af Sverige:
har i Erkendelse af, at de nordiske Stater staar med en effektiv og paa  

 fuldt ud tidssvarende Maade organiseret Skibskontrol og med nærmere tekniske  

 Forskrifter herom, der er nøje beslægtede og paa visse Punkter fælles, og  

 efter at en Konference i København af Delegerede for de nævnte Stater har  

 overbevist sig om, at de respektive Landes Lovregler og administrative System  

 paa fuldt tilfredsstillende Maade fyldestgør de Fordringer, der for Tiden maa  

 stilles til en betryggende Kontrol med Skibes Sødygtighed, besluttet at  

 afslutte en Konvention om fuld gensidig Anerkendelse af de respektive  

 Bestemmelser og Certifikater angaaende Kontrollen med Skibes Sødygtighed og  

 Udrustning med det Formaal at lette Samkvemmet paa Søen mellem de kontraherende Stater indbyrdes og at fremme de kontraherende Staters Samarbejde med Henblik paa den videre  

 Udvikling af internationalt anerkendte Bestemmelser paa det omhandlede  

 Omraade, og har i dette Øjemed til deres Befuldmægtigede udnævnt:
 Hans Majestæt Kongen af Danmark og Island:
For Danmark: Carl Poul Oscar Greve Moltke, Hans Udenrigsminister; For Island: Hr.
Jon Krabbe, Islands Charge d'Affaires i København,  

 Kommitteret i Udenrigsministeriet; Præsidenten for Republiken Finland: Hr.
Eduard Hjalmar Palin, Republikens  

 Charge d'Affaires ad interim i København; Hans Majestæt Kongen af Norge: Hr.
Hans Emil Huitfeldt, Hans  

 overordentlige Gesandt og befuldmægtigede Minister i København; Hans Majestæt Kongen af Sverige: Hans Joacim Baron Beck-Friis, Hans  

 overordentlige Gesandt og befuldmægtigede Minister i København; hvilke befuldmægtigede efter at have meddelt hverandre deres Fuldmagter,  

 der befandtes i god og behørig Form, har vedtaget følgende Konvention:
 Artikel I.
Enhver af de kontraherende Stater anerkender fuldtud de øvrige  

 Signatarlandes Forskrifter om den offentlige Kontrol med Skibes Sødygtighed,  

 herunder saavel Tilsynet som Forskrifterne om Bygning.
Indretning og  

 Udrustning af Skibe af enhver Art og Størrelse.
 Som Følge heraf skal et Skib, som er hjemmehørende i et af  

 Signatarlandene, og som er forsynet med de i Hjemlandets Lovgivning  

 foreskrevne, gyldige Certifikater eller dertil svarende Bevisligheder for, at  

 Skibet opfylder de i Hjemlandet gældende Forskrifter, være fritaget for  

 Kontrol i ethvert af de øvrige Signatarlande, alene med de nedenfor i Artikel  

 III angivne Undtagelser.
 Bestemmelsen i denne Artikels 1ste Stykke skal ikke være til Hinder for,  

 at enhver af de kontraherende Stater ændrer de nationale Forskrifter om  

 Kontrollen med Skibes Sødygtighed.
 Artikel II.
 De kontraherende Stater er enige om, at en rationel Ordning af den  

 offentlige Kontrol med Skibes Sødygtighed for betydningsfulde Omraaders  

 Vedkommende hensigtsmæssigt kan bygges paa en nøje Samvirken mellem  

 Regeringsmyndighederne og anerkendte Klassifikationsselskaber under  

 Forudsætning af, at Betingelserne for Samarbejdet forbeholder den paagældende  

 Regering fornøden Kontrol og derved sætter Regeringen i Stand til at paatage  

 sig Ansvaret for Klassifikationsselskabets Medvirken (jfr. herved for  

 Passagerskibes Vedkommende Bestemmelserne i Artikel 57, 2det Stykke, i  

 London-Konventionen af 20. Januar 1914 om Forholdsregler til Sikring af  

 Menneskeliv paa Søen).
 Saa længe et Klassifikationsselskab er anerkendt af en kontraherende Stat,  

 skal det paagældende Selskabs Regler med Hensyn til Skibe, klassede i  

 Selskabet, anses som udgørende en integrerende Bestanddel af den  

 kontraherende Stats Forskrifter paa ethvert Punkt, om hvilket der ikke er  

 fastsat særlige Bestemmelser i vedkommende Stats nationale Lovgivning.
 Artikel III.
 Ethvert Skib, der er forsynet med behørige og gyldige nationale  

 Certifikater eller dertil svarende Bevisligheder som omhandlet i Artikel I,  

 skal forsaavidt angaar ethvert Forhold, for hvilket disse Dokumenter tjener  

 til Bevidnelse, i de andre kontraherende Staters Havne kun være undergivet  

 saadan Kontrol af de offentlige Myndigheder deer, som er nødvendig for at  

 konstatere, at de behørige Certifikater eller Bevisligheder findes om Bord.
 Uanset foranstaaende Bestemmelse i denne Artikel er enhver af de  

 kontraherende Stater berettiget til at skride ind for at hindre Afgang af et  

 Skib, hjemmehørende i et af de øvrige Signatarlande, naar vedkommende  

 Myndigheder kommer til Kundskab om, at det paa Grund af Mangler i nogen af de  

 her omhandlede Henseender maa anses at være forbundet med øjensynlig Fare for  

 Menneskeliv at lade det udføre den forestaaende Rejse.
 I ethvert Tilfælde af Indskriden bliver Konsulen for det Land, i hvilket  

 Skibet er hjemmehørende, uopholdelig af Myndighederne at underrette om Sagen,  

 for at han, hvis Skibsføreren ikke i Mellemtiden allerede har bragt Skibet i  

 sødygtig Stand, kan træffe de fornødne Forholdsregler i Sagen.
 Artikel IV.
 De i denne Konvention hjemlede Fordele kan ikke paaberaabes for Skibe, der  

 ikke er forsynede med de i Hjemlandets Lovgivning foreskrevne, behørige og  

 gyldige Certifikater eller dertil svarende Bevisligheder, men vel for Skibe,  

 som paa Grund af deres ringe Størrelse eller paa Grund af andre særlige  

 Forhold maatte være fritagne for almindelig Kontrol i Henhold til Hjemlandets  

 Lovgivning og som alene derfor ikke er forsynede med saadanne Dokumenter.
 Artikel V.
De kontraherende Stater vil hver for sig bestræbe sig for at udvide og  

 styrke Samarbejdet vedrørende Lovgivningen om Kontrollem med Skibes  

 Sødygtighed og om Sikkerheden for Menneskeliv paa Søen og vil i den Anledning Indtil anden Bestemmelse træffes, anmodes den danske Regering om at samle  

 alle herhen hørende Oplysninger og Forarbejder og forelægge dem for de  

 kontraherende Staters Regeringer.
 Artikel VI.
 Denne Konvention udfærdiges i eet Eksemplar med dansk, finsk, islandsk,  

 norsk og svensk Tekst, hvilke Tekster alle betragtes som autentiske, og  

 deponeres i det danske Udenrigsministeriums Arkiv.
 En bekræftet Genpart vil af den danske Regering blive tilstillet enhver af  

 de kontraherende Staters Regeringer.
Artikel VII Denne Konvention skal ratificeres og Ratifikationsinstrumenterne deponeres  

 i det danske Udenrigsministeriums Arkiv senest den 1. Juli 1926.
 Den danske Regering vil give de øvrige kontraherende Stater Meddelelse om  

 Ratifikationsinstrumenternes Deponering.
 Skulde nogen af de kontraherende Stater ikke ratificere Konventionen, vil  

 den dog vedblivende have fuld Gyldighed over for de Stater, der har  

 ratificeret den.
Artikel VIII Denne Konvention skal staa aaben for Tiltrædelse af andre Stater, hvis  

 Lovregler og administrative System paa fuldt tilfredsstillende Maade  

 fyldestgør de Fordringer, der maa stilles til en betryggende Kontrol med  

 Skibes Sødygtighed.
Begæringen om Tiltrædelse rettes til den danske Regering,  

 som herom uopholdelig vil underrette de øvrige kontraherende Stater.
Saafremt  

 enhver af de til enhver Tid i Konventionen deltagende Stater samtykker i  

 Tiltrædelsen, finder denne Sted ved Deponering i det danske  

 Udenrigsministeriums Arkiv af et Tiltrædelsesdokument.
Den danske Regering  

 skal underrette samtlige Stater, der er Deltagere i Konventionen, naar saadan  

 Deponering har fundet Sted.
 Artikel IX.
 Denne Konvention træder i Kraft, naar den er blevet ratificeret af to  

 Stater, og dens Ikrafttræden regnes fra den Dag, da det andet  

 Ratifikationsinstrument deponeres i det danske Udenrigsministeriums Arkiv.  

 For senere ratificerende Staters Vedkommende træder Konventionen i Kraft ved  

 Deponeringen af den paagældende Stats - Ratifikationsinstument.
Konventionen kan til enhver Tid ved skriftlig Meddelelse til den danske  

 Regering opsiges af enhver af de kontraherende Stater.
Opsigelsen faar  

 Virkning seks Maaneder efter den Dato, paa hvilken den modtages af den danske  

 Regering.
Meddelelse om Modtagelsen af saadan Opsigelse skal af den danske  

 Regering sendes til de øvrige i Konventionen deltagende Stater.
 Enhver Opsigelse gælder kun for den Stat, som har foretaget den.  

 Konventionen har vedblivende Gyldighed over for de andre Stater, der har  

 ratificeret den, eller som har tiltraadt den eller senere tiltræder den.
 Artikel X.
 De kontraherende Stater kan ad diplomatisk Vej efter fælles Overenskomst  

 til enhver Tid indføre i nærværende Konvention de Forbedringer, der skønnes  

 ønskelige eller nødvendige.
 Til Bekræftelse heraf har de respektive Befuldmægtigede undertegnet denne  

 Konvention og forsynet den med deres Segl.
 Udfærdiget i København, i et Eksemplar paa Dansk, Finsk, Islandsk, Norsk  

 og Svensk, den 28. Januar 1926.
C.
Moltke.
(L.S.) Hvilket herved bringes til almindelig Kundskab idet bemærkes, at Danmarks  

 Ratifikationsinstrument til Konventionen blev deponeret i  

 Udenrigsministeriets Arkiv den 3. Marts 1926, samt at Finlands, Islands,  

 Norges og Sveriges Ratifikationsinstrumenter blev deponeret sammesteds den  

 17. Juni s.
A.
Konventionen er herefter i Henhold til dens Artikel IX traadt  

 i Kraft for alle de kontraherende Landes Vedkommende fra sidstnævnte Dag at  

 regne.
 Udenrigsministeriet, den 15. September  

 1926.
Th.
Stauning.
