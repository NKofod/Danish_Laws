 Ansøgning om overførsel af bevilling på grund af bevillingshavers  

 sygdom til dennes samlever, der havde deltaget i hyrekørselsvirksomheden i 4  

 år, blev imødekommet.
 De har ved brev af 7. juni 1990 - modtaget i ministeriet den 28. juni 1990  

 gennem Storkøbenhavns Hyrevognsnævn - ansøgt om overførsel af Deres  

 hyrekørselsbevilling nr. 1-1809 til Deres tidligere ægtefælle og nuværende  

 samlever Jørgen Kaspersen.
 Det fremgår af sagen, at baggrunden for overførselsansøgningen er Deres  

 sygdom, på grund af hvilken Deres bevilling var deponeret fra 4. april 1989  

 til 8. december 1989, og at det er en forudsætning for at De kan få tilkendt  

 førtidspension, at De ophører med at drive vognmandsvirksomhed.
 Det er endvidere oplyst, at Jørgen Kaspersen har deltaget aktivt i driften  

 af Deres hyrekørselsvirksomhed fra juli 1986 til ultimo februar 1989 og igen  

 fra medio december 1989.
 Storkøbenahvns Hyrevognsnævn har ved fremsendelsen anbefalet det ansøgte.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstædnigheder gøre undtagelse herfra.
 Efter ministeriets opfattelse foreligger der i Deres tilfælde sådanne  

 særlige forhold, at ministeriet efter omstændighederne kan tillade, at Deres  

 bevilling nr. 1-1809 overføres til Jørgen Kaspersen.
 De bedes rette henvendelse til Storkøbenhavns Hyrevognsnævn med henblik på  

 foretagelse af det videre fornødne i sagens anledning.
 Storkøbenhavns Hyrevognsnævn har modtaget kopi af nærværende brev.
