Betænkning afgivet af  

 Arbejdsmarkedsudvalget den 9. december 1999 Betænkning over Forslag til lov om  

 ændring af lov om arbejdsmarkedsuddannelser (Ændret finansiering af udgifter til  

 arbejdsmarkedsuddannelse til ledige m.m.) Udvalget har behandlet lovforslaget i nogle møder  

 og har herunder stillet spørgsmål til arbejdsministeren, som  

 denne har besvaret skriftligt.
 Endvidere har udvalget modtaget en skriftlig henvendelse  

 fra Socialpædagogernes Landsdækkende  

 Arbejdsløshedskasse.
 Der er af arbejdsministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer af  

 udvalget) lovforslaget til vedtagelse med de stillede  

 ændringsforslag.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
 En del af mindretallet (Enhedslistens medlem af udvalget)  

 stemmer imod lovforslaget, fordi der samlet set er tale om nogle besparelser,  

 der forringer særligt udsatte gruppers muligheder for deltagelse i og  

 godtgørelse til AMU-kurser, og fordi der er forringelser for specielt  

 den gruppe, der efter at have mistet dagpengeret mister  

 kontanthjælpsret på grund af ægtefælleindkomst.
Ændringsforslag Af	arbejdsministeren, tiltrådt af et  

flertal (udvalget med undtagelse af SF og EL):
Til § 1 1) I den under nr. 2  

foreslåede affattelse af § 3 a, stk. 3, nr. 4,  

indsættes efter »stk. 4«: », eller ledige, som deltager i uddannelse, hvor der er  

 indgået aftale om adgang mellem uddannelsesinstitutionen og  

 arbejdsformidlingen, jf. lov om en aktiv arbejdsmarkedspolitik §§ 19 a og  

  29«.
 2) Nr. 3 udgår.
 3) Nr. 17 udgår.
Til § 2 4) Paragraffen affattes således:
» Stk. 1. Loven træder i kraft den 1. januar  

 2000.
 Stk. 2. Deltagere i uddannelse påbegyndt  

 før den 1. januar 2000 kan afslutte denne.
 Stk. 3. For forsikrede ledige med en handlingsplan  

 betaler arbejdsformidlingen al arbejdsmarkedsuddannelse, der afholdes fra den  

 1. januar 2000, herunder udgifter, der følger af forløb  

 igangsat i 1999.
Stk. 4. For ikkeforsikrede ledige, der deltager i  

 uddannelse, som er  igangsat i 1999, og som løber ind i 2000,  

 finansieres uddannelsen af den på finansloven afsatte bevilling til  

 arbejdsmarkedsuddannelser.
Statens udgifter refunderes af kommunerne.« Bemærkninger Til nr. 1 Indholdet svarer til den gældende lovs § 3, stk. 6.  

 Denne bestemmelse er ved en teknisk fejl ikke videreført i  

 lovforslaget.
Det bemærkes, at driftsudgiften til  

 uddannelsesforløb i henhold til §§ 19 a og 29 i lov om en aktiv  

 arbejdsmarkedspolitik fremover finansieres af bevillingen til en aktiv  

 arbejdsmarkedspolitik.
Til nr. 2 og 3 Ændringerne er tekniske og en følge af  

 fremsættelse af lovforslag nr.
L 127 om ændring af lov om  

 arbejdsmarkedsuddannelser. (Godkendelse af uddannelsesplaner,  

 indførelse af maksimale driftstilskud og genindførelse af  

 certifikatbetaling). Det er teksten i lovforslag nr.
L 127, der skal  

 være den gældende på området.
Til nr. 4 Ændringen præciserer, at personer, der er  

 startet på en AMU-uddannelse i 1999, kan videreføre denne i  

 2000, men at det er AF, der betaler al AMU-uddannelse til de  

 dagpengeberettigede ledige fra 2000, og at udgiften til  

 kontanthjælpsmodtagere i første omgang afholdes af den på  

 finansloven afsatte bevilling til arbejdsmarkedsuddannelser.  

 Præciseringen sikrer, at ingen bliver afbrudt i  

 uddannelsesforløb på grund af  

 finansieringsspørgsmål.
Fra 1. januar 2000 er den  

 finansieringsmæssige forpligtelse for kontanthjælpsmodtagere  

 kommunernes, og staten kan derfor kræve eventuelle udgifter refunderet  

 af kommunerne.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
