 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om Arbejdsmarkedets Tillægspension, jf. lovbekendtgørelse nr. 4 af  

 8. januar 1996, som ændret ved lov nr. 1197 af 27. december 1996 og § 8 i lov  

 nr. 475 af 10. juni 1997, foretages følgende ændringer:
 1. Efter kapitel 5 a indsættes:
»Kapitel 5 b Midlertidig pensionsopsparing § 17 b.  For 1998 opkræves der en midlertidig  

 pensionsopsparing til Arbejdsmarkedets Tillægspension på 1,0 pct. af  

 bidragsgrundlaget efter § 8, stk. 1, litra a, b, d og e, og § 10 i lov om  

 arbejdsmarkedsfonde for lønmodtagere m.fl. og selvstændigt erhvervsdrivende  

 omfattet af bidragspligten efter § 7, stk. 1 og 3, i samme lov, medmindre  

 pensionsopsparingen opgøres til 345 kr. eller derunder.
Lov om  

 arbejdsmarkedsfondes regler om opkrævning, angivelse og indbetaling,  

 periodisering, indberetning, straf, regulering m.v. finder tilsvarende  

 anvendelse på pensionsopsparing efter 1. pkt., jf. dog stk. 2.
Stk. 2.  For personer, der over for den, der udbetaler  

 eller godskriver A-indkomst, har forevist et af vedkommende skattemyndighed  

 udstedt frikort, jf. kildeskattelovens § 48, stk. 6, undlades indeholdelse af  

 pensionsopsparing, i samme omfang som A-indkomst, der indgår i  

 bidragsgrundlaget for pensionsopsparing, i henhold til frikortet udbetales  

 eller godskrives uden indeholdelse af A-skat.
Såfremt der i henhold til  

 frikortet skal ske indeholdelse af A-skat, skal den indeholdelsespligtige  

 foretage opgørelse og indeholdelse af pensionsopsparing efter reglerne i stk.  

 1, 2. pkt.
 Stk. 3.  Er der foretaget udbetaling efter § 17 c, stk.  

 5, eller § 17 d, stk. 1, og konstateres det ved en efterfølgende ændring af  

 den skattemæssige årsopgørelse for 1998 for kontohaveren, at der er opkrævet  

 for lidt eller for meget i pensionsopsparing, foretager de statslige told- og  

 skattemyndigheder alene opkrævning af restbeløb eller udbetaling af  

 overskydende beløb, såfremt kontoen i Arbejdsmarkedets Tillægspension er  

 blevet reguleret i medfør af ansættelsesændringen, før der er foretaget  

 udbetaling efter § 17 c, stk. 5, eller § 17 d, stk. 1.
 Stk. 4.  For personer omfattet af § 2 a opkræves der  

 endvidere en midlertidig pensionsopsparing på 1.300 kr. på årsbasis.
 Stk. 5.  Opkrævede beløb efter stk. 1 overføres af de  

 statslige told og skattemyndigheder til Arbejdsmarkedets Tillægspension.
 Stk. 6.  Opkrævede beløb efter stk. 4 indbetales til  

 Arbejdsmarkedets Tillægspension.
 Stk. 7.  Arbejdsministeren kan efter forhandling med  

 skatteministeren fastsætte nærmere regler til gennemførelse af reglerne i  

 stk. 1-3 og 5.
 § 17 c.  Efter 1. november 1999 sker der en  

 godskrivning på særskilte konti af de enkelte bidragyderes pensionsopsparing  

 omfattet af § 17 b, stk. 1, på grundlag af årsopgørelserne for 1998 samt af  

 pensionsopsparing omfattet af § 17 b, stk. 4, på grundlag af de til  

 Arbejdsmarkedets Tillægspension indbetalte beløb.
 Stk. 2.  Arbejdsmarkedets Tillægspension skal forvalte  

 de særskilte konti adskilt fra fondens øvrige formue.
Stk. 3.  Der aflægges særskilt regnskab for forvaltning  

 og administration af de særskilte konti.
Administrationsomkostninger dækkes  

 efter tilsvarende regler, som er gældende for andre ordninger, der  

 administreres af Arbejdsmarkedets Tillægspension.
 Stk. 4.  Årets resultat tilskrives een gang årligt på de  

 enkelte konti i forhold til deres andel af den samlede formue, første gang  

 for perioden indtil 31. december 1999.
 Stk. 5.  Ved dødsfald før det 67. år eller før den 1.  

 januar 2000 udbetales det på kontoen indestående med tillæg til dødsboet.
 Stk. 6.  For udbetalinger i løbet af et regnskabsår  

 fastsætter bestyrelsen en forrentning fra årets begyndelse til  

 udbetalingstidspunktet.
 § 17 d.  Til kontohavere, der den 1. januar 2000 er  

 fyldt 67 år, eller når kontohaveren fylder 67 år, udbetales det på kontoen  

 indestående med tillæg.
 Stk. 2.  Beløb, der ikke har kunnet udbetales senest 5  

 år efter det i stk. 1 angivne udbetalingstidspunkt, er forældede og tilfalder  

 Arbejdsmarkedets Tillægspension.
§ 17 e.  For § 17 c og § 17 d finder reglerne i  

 kapitlerne 7, 7 a, 8, 9 og 10 samt §§ 29, 32, 34, 35, 36, stk. 1, og 38  

 tilsvarende anvendelse.
Dog skal aktiverne hørende til de særskilte konti  

 efter § 17 c opgøres til markedsværdi.« § 2 I lov om arbejdsløshedsforsikring m.v., jf. lovbekendtgørelse nr. 27 af  

 13. januar 1997, som ændret ved lov nr. 377 af 10. juni 1997, foretages  

 følgende ændring:
 1. Efter § 85 d indsættes i kapitel 12 a:
 » § 85 e.  Medlemmer af en arbejdsløshedskasse  

 for lønmodtagere, som modtager dagpenge, betaler i 1998 en midlertidig  

 pensionsopsparing, der udgør det i § 17 b, stk. 4, i lov om Arbejdsmarkedets  

 Tillægspension fastsatte.
 Stk. 2.  Bestyrelsen for Arbejdsmarkedets Tillægspension  

 beregner størrelsen af opsparingen for hver time, der udbetales dagpenge for.
Stk. 3.  Arbejdsløshedskassen fratrækker opsparingen ved  

 udbetalingen af dagpenge med henblik på indbetaling af beløbet til  

 Arbejdsmarkedets Tillægspension efter hvert kvartals udløb.
Opsparingen for  

 en uge nedrundes til nærmeste hele kronebeløb.
 Stk. 4.  Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen for  

 Arbejdsmarkedets Tillægspension nærmere regler om indbetaling af beløb efter  

 stk. 1 og 3 samt om indberetning herom til Arbejdsmarkedets Tillægspension.
Stk. 5.  Indbetaler kassen ikke opsparingsbeløb  

 rettidigt, finder reglerne i § 17, stk. 25 og 7, i lov om Arbejdsmarkedets  

 Tillægspension tilsvarende anvendelse.« § 3 I lov om arbejdsmarkedsuddannelser, jf. lovbekendtgørelse nr. 53 af 23.  

 januar 1997, som ændret ved lov nr. 378 af 10. juni 1997, foretages følgende  

 ændring:
 1. Efter § 38 a indsættes:
 » § 38 b.  Deltagere, der er medlem af en  

 arbejdsløshedskasse for lønmodtagere, og som modtager godtgørelse, betaler i  

 1998 en midlertidig pensionsopsparing, der udgør det i § 17 b, stk. 4, i lov  

 om Arbejdsmarkedets Tillægspension fastsatte.
 Stk. 2.  Bestyrelsen for Arbejdsmarkedets Tillægspension  

 beregner størrelsen af opsparingen for hver time, der udbetales godtgørelse  

 for.
 Stk. 3.  Arbejdsløshedskassen fratrækker opsparingen ved  

 udbetalingen af godtgørelsen med henblik på indbetaling af beløbet til  

 Arbejdsmarkedets Tillægspension efter hvert kvartals udløb.  

 Pensionsopsparingen for en uge nedrundes til nærmeste hele kronebeløb.
 Stk. 4.  Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen for  

 Arbejdsmarkedets Tillægspension nærmere regler om indbetaling af  

 pensionsopsparing efter stk. 1 og 3 samt om indberetning herom til  

 Arbejdsmarkedets Tillægspension.
Stk. 5.  Indbetaler kassen ikke opsparingsbeløb  

 rettidigt, finder reglerne i § 17, stk. 25 og 7, i lov om Arbejdsmarkedets  

 Tillægspension tilsvarende anvendelse.« § 4 I lov om en aktiv arbejdsmarkedspolitik, jf. lovbekendtgørelse nr. 508 af  

 18. juni 1997, foretages følgende ændring:
 1. Efter § 41 b indsættes i kapitel 16 a:
 » § 41 c.  Personer, som er medlemmer af en  

 arbejdsløshedskasse for lønmodtagere, som modtager uddannelsesgodtgørelse, og  

 som er over 25 år, betaler i 1998 en midlertidig pensionsopsparing, der udgør  

 det i § 17 b, stk. 4, i lov om Arbejdsmarkedets Tillægspension fastsatte.
 Stk. 2.  Bestyrelsen for Arbejdsmarkedets Tillægspension  

 beregner størrelsen af opsparingen for hver time, der udbetales  

 uddannelsesgodtgørelse for.
Stk. 3.  Arbejdsløshedskassen fratrækker opsparingen ved  

 udbetalingen af uddannelsesgodtgørelsen med henblik på indbetaling af beløbet  

 til Arbejdsmarkedets Tillægspension efter hvert kvartals udløb.
Hver  

 beløbsandel for en uge nedrundes til nærmeste hele kronebeløb.
 Stk. 4.  Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen for  

 Arbejdsmarkedets Tillægspension nærmere regler om indbetaling af opsparingen  

 efter stk. 1 og 3 samt om indberetning herom til Arbejdsmarkedets  

 Tillægspension.
Stk. 5.  Indbetaler kassen ikke opsparingsbeløb  

 rettidigt, finder reglerne i § 17, stk. 25 og 7, i lov om Arbejdsmarkedets  

 Tillægspension tilsvarende anvendelse.« § 5 I lov om dagpenge ved sygdom eller fødsel, jf. lovbekendtgørelse nr. 632  

 af 22. juli 1997, foretages følgende ændring:
 1. Efter § 30 b indsættes i kapitel 11 a:
 » § 30 c.  Ved udbetaling af dagpenge efter denne  

 lov til lønmodtagere indbetales i 1998 en midlertidig pensionsopsparing, der  

 udgør det i § 17 b, stk. 4, i lov om Arbejdsmarkedets Tillægspension  

 fastsatte.
 Stk. 2.  Bestyrelsen for Arbejdsmarkedets Tillægspension  

 beregner størrelsen af opsparingen for hver time, der udbetales dagpenge for.
Stk. 3.  Kommunen eller arbejdsgiveren fratrækker  

 opsparingen af de beregnede dagpenge med henblik på indbetaling af beløbet  

 til Arbejdsmarkedets Tillægspension efter hvert kvartals udløb.
Hver  

 beløbsandel for en uge nedrundes til nærmeste hele kronebeløb.
 Stk. 4.  Socialministeren fastsætter efter indstilling  

 fra bestyrelsen for Arbejdsmarkedets Tillægspension nærmere regler om  

 indbetaling af beløbet efter stk. 1 og 3 samt om indberetning herom til  

 Arbejdsmarkedets Tillægspension, herunder at beløb tilbageholdt af private  

 arbejdsgivere betragtes som, indbetales og indberettes sammen med bidrag  

 efter § 30 a, stk. 1.
Stk. 5.  Indbetales opsparingsbeløb ikke rettidigt,  

 gælder de i lov om Arbejdsmarkedets Tillægspension § 17, stk. 25 og 7,  

 fastsatte regler.« § 6 I lov om social bistand, jf. lovbekendtgørelse nr. 110 af 26. februar  

 1996, som senest ændret ved § 1 i lov nr. 459 af 10. juni 1997, foretages  

 følgende ændring:
 1. Efter § 45 b indsættes i kapitel 10 a:
 » § 45 c.  For personer, der modtager  

 kontanthjælp efter § 37 og revalideringsydelse efter § 43, stk. 2, og som der  

 i henhold til § 45 a, stk. 2, skal indbetales ATPbidrag for, indbetales i  

 1998 en midlertidig pensionsopsparing, der udgør det i § 17 b, stk. 4, i lov  

 om Arbejdsmarkedets Tillægspension fastsatte.
 Stk.2.  De nærmere regler om betaling efter stk. 1  

 fastsættes af socialministeren efter indstilling fra bestyrelsen for  

 Arbejdsmarkedets Tillægspension.
Stk. 3.  Indbetales opsparingsbeløbet ikke rettidigt,  

 finder reglerne i § 17, stk. 25 og 7, i lov om Arbejdsmarkedets  

 Tillægspension tilsvarende anvendelse.« § 7 I lov om kommunal aktivering, jf. lovbekendtgørelse nr. 36 af 26. januar  

 1996, som ændret ved lov nr. 1225 af 27. december 1996, foretages følgende  

 ændring:
 1. Efter § 20 a indsættes i kapitel 6:
 » § 20 b.  For personer, der får udbetalt  

 aktiveringsydelse eller oplæringsydelse, og som betaler ATPbidrag i henhold  

 til § 20 a, indbetales i 1998 en midlertidig pensionsopsparing, der udgør det  

 i § 17 b, stk. 4, i lov om Arbejdsmarkedets Tillægspension fastsatte.
 Stk. 2.  De nærmere regler om betalingen efter stk. 1  

 fastsættes af socialministeren efter indstilling fra bestyrelsen for  

 Arbejdsmarkedets Tillægspension.
Stk. 3.  Indbetales opsparingsbeløbet ikke rettidigt,  

 finder reglerne i § 17, stk. 25 og 7, i lov om Arbejdsmarkedets  

 Tillægspension tilsvarende anvendelse.« § 8 I lov nr. 455 af 10. juni 1997 om aktiv socialpolitik foretages følgende  

 ændring:
 1. Efter § 80 indsættes i kapitel 9:
 » § 80 a.  For personer, der modtager hjælp efter  

 §§ 25 og 36 og § 52, stk. 1, og som betaler ATPbidrag i henhold til § 79,  

 indbetales i 1998 en midlertidig pensionsopsparing, der udgør det i § 17 b,  

 stk. 4, i lov om Arbejdsmarkedets Tillægspension fastsatte.
 Stk. 2.  De nærmere regler om betaling og indberetning  

 efter stk. 1 fastsættes af socialministeren efter indstilling fra bestyrelsen  

 for Arbejdsmarkedets Tillægspension.
Stk. 3.  Indbetales opsparingsbeløbet ikke rettidigt,  

 finder reglerne i § 17, stk. 25 og 7, i lov om Arbejdsmarkedets  

 Tillægspension tilsvarende anvendelse.« § 9 I lov nr. 385 af 13. juni 1990 om en satsreguleringsprocent, som ændret  

 ved lov nr. 450 af 30. juni 1993 og lov nr. 989 af 26. november 1996,  

 foretages følgende ændring:
 1. I § 3 indsættes som stk. 2:
»Stk. 2.  Ved opgørelsen af tilpasningsprocenten  

 m.v. for 2000 og 2001 skal den i § 17 b i lov om Arbejdsmarkedets  

 Tillægspension fastsatte midlertidige pensionsopsparing, som opkræves i 1998,  

 ikke fratrækkes bruttoårslønnen i 1998 for arbejdere og funktionærer, som  

 indgår i beregningen af årslønnen i 1998, jf. stk. 1.« § 10 I lov om påligningen af indkomstskat til staten (ligningsloven) jf.  

 lovbekendtgørelse nr. 869 af 15. november 1995, som senest ændret ved lov nr.  

 452 af 10. juni 1997, foretages følgende ændringer:
 1. I § 7 L indsættes som 2. pkt.:
1. pkt. finder tilsvarende anvendelse på indeholdt  

 pensionsopsparing efter § 17 b, stk. 1, i lov om Arbejdsmarkedets  

 Tillægspension.' 2. I § 8 M indsættes som 3. pkt.:
1. og 2. pkt. finder tilsvarende anvendelse på  

 pensionsopsparing efter § 17 b, stk. 1, i lov om Arbejdsmarkedets  

 Tillægspension.' § 11 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, foretages følgende ændring:
 1. I § 3, stk. 2, nr. 7, indsættes efter  

 »arbejdsmarkedsbidrag«: »og midlertidig  

 pensionsopsparing«.
§ 12 I lov om arbejdsmarkedsfonde, jf. lovbekendtgørelse nr. 744 af 21.  

 september 1997, foretages følgende ændring:
 1. I § 8 indsættes som stk. 5:
»Stk. 5.  Midlertidig pensionsopsparing efter § 17,  

 b, stk. 4, i lov om Arbejdsmarkedets Tillægspension, § 85 e i lov om  

 arbejdsløshedsforsikring m.v., § 38 b i lov om arbejdsmarkedsuddannelser, §  

 41 c i lov om en aktiv arbejdsmarkedspolitik, § 30 c i lov om dagpenge ved  

 sygdom eller fødsel, § 45 c i lov om social bistand, § 20 b i lov om kommunal  

 aktivering og § 80 a i lov om aktiv socialpolitik medregnes ikke til  

 bidragsgrundlaget.« § 13 I lov om beskatningen af pensionsordninger m.v., jf. lovbekendtgørelse nr.  

 776 af 22. august 1996 (pensionsbeskatningsloven), som ændret ved § 14 i lov  

 nr. 1219 af 27. december 1996, foretages følgende ændring:
 1. I § 29 B ændres »eller 13« til: », 13  

 eller af engangsbeløb, der udbetales efter § 17 c, stk. 5,», og som  

2. pkt. indsættes:
»Af engangsbeløb, der udbetales efter § 17 d, stk. 1, i lov om  

 Arbejdsmarkedets Tillægspension, udgør afgiften 40 pct., såfremt udbetalingen  

 ikke overstiger 1.100 kr.« § 14 Lovforslaget kan stadfæstes straks efter vedtagelsen.
§ 15 Stk. 1.  Loven træder i kraft dagen efter  

 bekendtgørelsen i Lovtidende, § 8 dog først den 1. juli 1998.
 Stk. 2.  For personer omfattet af bidragspligten efter  

 lov om arbejdsmarkedsfonde § 7, stk. 1, litra a og b, samt litra c, jf. § 8,  

 stk. 1, litra e, og § 11, stk. 1, opkræves der midlertidig pensionsopsparing  

 efter § 17 b, stk. 1, i lov om Arbejdsmarkedets Tillægspension som affattet  

 ved denne lovs § 1, nr. 1, af løn, vederlag m.v., der udbetales fra og med  

 den 1. januar 1998, samt af løn, vederlag m.v., der udbetales før den 1.  

 januar 1998, i det omfang lønnen m.v. ved indeholdelse af foreløbig skat  

 efter kildeskatteloven henregnes til en periode efter den 31. december 1997.
 Stk. 3.  For personer omfattet af bidragspligten efter  

 lov om arbejdsmarkedsfonde § 7, stk. 1, litra c, jf. § 8, stk. 1, litra e, og  

 § 11, stk. 8, og § 7, stk. 3, opkræves der midlertidig pensionsopsparing  

 efter § 17 b, stk.1, i lov om Arbejdsmarkedets Tillægspension som affattet  

 ved denne lovs § 1, nr. 1, for indkomståret 1998. For personer, hvis  

 indkomstår 1998 er startet før den 1. november 1997, udgør  

 pensionsopsparingen dog kun 1/12 af den for indkomståret 1998 beregnede  

 pensionsopsparing for hver måned fra den 1. november 1997 at regne og indtil  

 indkomstårets udløb.
 Stk. 4.  For personer omfattet af denne lovs §§ 2-4  

 opkræves der midlertidig pensionsopsparing efter § 17 b, stk. 4, i lov om  

 Arbejdsmarkedets Tillægspension som affattet ved denne lovs § 1, nr. 1, af  

 ydelser fra arbejdsløshedskasserne, der udbetales for uge 2 til og med uge 53  

 i 1998.
Givet på Amalienborg, den 24. oktober  

 1997 Under Vor Kongelige Hånd og Segl MARGRETHE R.
