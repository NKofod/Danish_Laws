(Til alle amtsråd, kommunalbestyrelser  

 og skolekommissioner) I henhold til aftale mellem undervisningsministeriet og Danmarks  

 Lærerforening om pligtigt undervisningstimetal for skoleinspektører ved  

 observationsskoler og heldagsskoler og i medfør af folkeskolelovens § 24,  

 stk. 2, bestemmes efter forhandling med Danmarks Lærerforening:
§ 1. Ved hver selvstændig observationsskole eller heldagsskole normeres  

 en stilling som leder.
Lederen benævnes skoleinspektør.
 Stk. 2. Antallet af elevpladser ved observationsskoler og heldagsskoler  

 fastsættes for skoleråret på kommunens skoleplan (planen for amtskommunens  

 skolevæsen og undervisningsvirksomhed m.v.).
5 timer ugentlig læses som ikke skemabundne timer, fordelt over et  

 skoleår.
Både de skemabundne og de ikke skemabundne timer kan udføres som  

 tilsynstimer, idet 1 specialundervisningstime a 45 minutter svaret til 1,7  

 tilsynstime a 60 minutter.
 Stk. 2. Observationsskoler og heldagsskoler er ikke omfattet af  

 bestemmelserne i § 7 i undervisningsministeriets cirkulære af 4. december  

 1973 om tjenestetiden for folkeskolens tjenestemænd.
 § 3. Lederen og lærerne varetager hele undervisningen ved skolen og  

 deltager i tilsynet med eleverne uden for undervisningen i et antal  

 skemabundne timer, svarende til 35 timer a 60 minutter ugentlig ved  

 observationsskoler og 40 timer a 60 minutter ugentlig ved heldagsskoler.
 Stk. 2. Antalklet af tilsynstimer i henhold til stk. 1 nedsættes med 1,7  

 time ugentlig a 60 minutter for hver undervisningstime a 45 minutter ud over  

 20 timer ugentlig, som tillægges elevhold på mindst 3 elever i 5.-10. årgang.
 Stk. 3. Antallet af tilsynstimer i henhold til stk. 1 nedsættes endvidere  

 med 1,5 timer ugentlig a 60 minutter for hver reduktionstime, der tilkommer  

 lederen og lærerne efter reglerne i undervisningsministeriets cirkulære af 4.  

 december 1973 om tjenestetiden for folkeskolens tjenestemænd med senere  

 ændringer, bortset fra timereduktion for specialundervisning, samt i henhold  

 til undervisningsministeriets bekendtgørelse af 1. august 1969 om nedsættelse  

 af læreres pligtige timetal ved deltagelse i videreuddannelse.
 Stk. 4. Ved beregning af timereduktion til lærerrådsformanden regnes 4  

 elevpladser lig med 1 klasse, jfr. undervisningsministeriets  

 cirkulæreskrivelse af 29. december 1977 om ændring i reglerne om normering,  

 klassificering, tjenestetid og overtimebetaling for folkeskolens  

 tjenestemænd.
 Stk. 5. Det resterende antal tilsynstimer varetages af de  

 personalegrupper, som er omtalt i § 3, stk. 1, i undervisningsministeriets  

 cirkulære af 27. februar 1976 om personale til varetagelse af visse  

 pædagogiske arbejdsopgaver i folkeskolen.
 § 4. Fastsættes antallet af elevpladser til flere end 24 eller færre end  

 10, forelægges sagen for undervisningsministeriet, der fastsætter normeringen  

 og foranlediger indgået aftale om lederens pligtige undervisningstimer.
 Stk. 2. Nedsættes antallet af tilsynstimer med mere end 26 ugentlige  

 timer i henhold til bestemmelserne i § 3, stk. 2 og 3, kan spørgsmålet om  

 normering af yderligere en lærerstilling forelægges for  

 undervisningsministeriet.
 Stk. 3. Er der i medfør af § 7, stk. 2, midlertidigt normeret en  

 lærerstilling mere end fastsat i § 1, forelægges forslag til det samlede  

 antal undervisnings- og tilsynstimer, som skal tillægges lederen og lærerne,  

 ligeledes for undervisningsministeriet.
§ 5. Undervisningstimer og tilsynstimer, der skal tillægges lederen og  

 lærerne, fordeles ved skoleårets begyndelse mellem disse i et ugeskema for  

 hver, så vidt muligt gældende for skoleåret.
Der må kun undtagelsesvis  

 tillægges en heltidsbeskæftiget lærer færre end 15 undervisningstimer  

 (specialundervisning) a 45 minutter ugentlig.
 Stk. 2. Enkelte andre aktiviteter, f.eks. pædagogiske konferencer, kan  

 optages i ugeskemaet.
 § 6. De arbejdsopgaver, der er omtalt i indledningen til  

 undervisningsministeriets cirkulære af 4. december 1973 om tjenestetiden for  

 folkeskolens tjenestemænd udføres af ledere og lærere ved observationsskoler  

 og heldagsskoler med de begrænsninger og udvidelser, som skolernes særlige  

 forhold tilsiger.
 Stk. 2. Ledere og lærere ved observationsskoler og heldagsskoler kan ikke  

 oppebære betaling for overtimer i fast skema for skoleåret.
 § 7. Cirkulæret træder i kraft den 1. august 1978.
 Stk. 2. Er der ved cirkulærets ikrafttræden normeret et større antal  

 lærerstillinger end fastsat i § 1, foretages ændringer i normeringen i  

 forbindelse med ledighed i stillingerne.
Undervisningsministeriet, den 22. juni  

 1978 P.M.V.
 E.B.
