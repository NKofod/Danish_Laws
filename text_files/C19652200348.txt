Læretiden er 4 år.
Lærlingen antages til oplæring som ......sætter......  

 Inden for det første læreår kan læremesteren dog beskæftige en sætterlærling  

 i trykkeriet i et sammenhængende tidsrum af højst to måneder.
Den fire-årige læretid er inklusive undervisning på dagskole i 22 uger  

 fordelt med 10 uger fra læreforholdets ikrafttrædelsesdato og derefter 4  

 sammenhængende uger i henholdsvis 2., 3. og 4. læreår.
Den skolemæssige  

 undervisning meddeles lærlingen i en af undervisningsministeriet anerkendte  

 bogtrykkerskole (* 1) og gennemføres særskilt for lærlinge på samme  

 uddannelsestrin efter en af ministeriet godkendt undervisningsplan (* 2) med  

 anvendelse af autoriseret læremidler.
Af hensyn til samspillet med den skolemæssige undervisning gennemføres  

 uddannelsen på lærestedet efter nedenstående uddannelsesregler.
Under hele  

 oplæringen beskæftiges lærlingen i øvrigt med alt på lærestedet-......i  

 sætteri......-forekommende teknisk arbejde for at vedligeholde tilegnede  

 faglige kundskaber og færdigheder.
Hvor det er muligt, bør der endvidere  

 tilstræbes, at lærlingen får lejlighed til at indøve brugen af fagets  

 tekniske nyskabelser, herunder skrifteksponeringsapparatur, montage og  

 utraditionelle trykmaskiner.
 Hvor særlige forhold på lærestedet gør det vanskeligt at overholde  

 uddannelsesreglerne, må lærermesteren drag omsorg for, at lærlingen får den  

 fornødne supplerende undervisning i en anden virksomhed eller på fagskole,  

 jfr. lærlingelovens § 24, stk. 7.
 Inden læretiden udløber aflægges svendeprøve i overensstemmelse med at af  

 undervisningsministeriet godkendt regulativ for aflæggelse af svendeprøve  

 som......sætter i bogtrykkerfaget.
For at sikre lærlingens deltagelse i dagskoleundervisning i 10 uger fra  

 læreforholdets ikrafttrædelsesdato anmeldes nye læreforhold af læremesteren  

 til bogtrykfagets lærlingekontor (* 3). Forskolens bedømmelse af og udtalelse  

 om lærlingens egnethed for oplæringen i lærefaget bør være vejledende i  

 afgørelsen om læreforholdets fortsættelse ud over prøvetiden.
Nye læreforhold  

 som......sætter bør i almindelighed kun oprettes med aspiranter, der har  

 aflagt bogtrykfagets psykotekniske prøve.
Uddannelsesregler (Fastsat af lærlingerådet i henhold til § 24, stk. 5, i lov nr. 261 af 2.  

 oktober 1956 om lærlingeforhold).
 Efter indstilling fra det faglige udvalg for bogtrykfaget i Danmark  

 fastsætter lærlingerådet herved i medfør af § 24, stk. 5, i lov nr. 261 af 2.  

 oktober 1956 om lærlingeforhold nedenstående uddannelsesregler, som angiver  

 mindstemålet for uddannelsen af sætter-......lærlinge inden for bogtrykfaget,  

 og som er bindende for fagets læremestre.
 Sætterlærlinge.
1. læreår: Lærlingen opøves i sætning og aflægning af  

 skærsats og lærer skriftgradernes samt streg- og blindmaterialets  

 benævnelser.
Lærlingen beskæftiges endvidere med lettere accidensarbejde,  

 f.eks. forretningskort, kuverter, brevpapir, faktura- og regningsblanketter,  

 kvitteringer, 4-sidet sang og småannoncer.
Ved udløbet af 1. læreår bør  

 lærlingen ved sætning af kompres korpus på 20 cicero kunne præstere 1500  

 bogstaver på 1 1/2 time.
2. læreår: De faglige kundskaber og færdigheder,  

 lærlingen har tilegnet sig i 1. læreår, uddybes.
Lærlingen beskæftiges  

 endvidere ved sætning af følgende uddannelsesopgaver: Skærsats, annoncer og  

 mere komplicerede accidenser, lettere skema- og tabelsats samt bog- eller  

 tidsskriftarbejde.
Ved udløbet af 2. læreår bør lærlingen ved sætning af  

 kompres korpus på 20 cicero kunne præstere 1900 bogstaver på 1 1/2 time.
3. læreår: Lærlingen bør kunne udføre almindeligt bog-  

 eller tidsskriftarbejde, herunder lettere titelsats og beskæftiges endvidere  

 ved følgende uddannelsesopgaver: Annoncer med kliche, accidenser, skema- og  

 tabelsats samt lettere brochurearbejde, alt efter skitse eller trykt  

 manuskript.
Lærlingen bør have adgang til at arbejde efter egen skitse samt  

 til at arbejde ved istandgørelse, ombrydning og korrigering af maskinsats.  

 Ved udløbet af 3. læreår bør lærlingen ved sætning af kompres korpus på 20  

 cicero kunne præstere 2200 bogstaver på 1 1/2 time.
4. læreår: Der lægges vægt på, at lærlingen arbejder  

 selvstændigt med almindeligt forekommende arbejder som sætning, montering af  

 klicheer, ombrydning af hånd- og maskinsats med aftrækning og rettelse af  

 korrektur.
Lærlingen beskæftiges endvidere ved følgende uddannelsesopgaver:  

 Accidenser i 1 og 2 farver, skemasats med 3-delt hoved efter skrevet  

 manuskript, regnskaber med titel og 2 indvendige sider samt bog- eller  

 tidsskriftarbejde.
Lærlingen skal have kendskab til udskydning og til  

 klicheer af forskellig art samt til standard-formater for papir.
Ved udløbet  

 af 4. læreår bør lærlingen ved sætning af kompres korpus på 20 cicero kunne  

 præstere 2400 bogstaver på 1 1/2 time.
 Lærlingerådet, den 29. september 1965.
Jacobi /Carl Jørgensen (* 1) For tiden Fagskole for Boghaandværk i København for lærlinge i  

 virksomheder i Stor-København (omfatter følgende kommuner: København,  

 Frederiksberg, Gentofte, Rødovre, Hvidovre, Gladsaxe, Herlev, Ballerup-Måløv  

 samt kommunerne på Amager) samt bogtrykskolen på Teknisk Skole i Ålborg,  

 Århus, Herning, Kolding, Odense og Roskilde for lærlinge i virksomheder i den  

 øvrige del af landet.
(* 2) Undervisningsplanen følger fagets uddannelsesregler og omfatter  

 undervisning i faghistorie, faglig dansk og regning samt faglig teori og  

 praktik.
Igennem undervisningen opøves hensigtsmæssige arbejdsstillinger og  

 -metoder, ligesom betydningen af fagets hygiejne indskærpes.
Skolernes  

 materielle og maskinelle udstyr forudsættes at være af en sådan standard, at  

 undervisningen kan være på højde med fagets udvikling.
 (* 3) Stor-København: Landemærket 11, København K., telefon (01) CE8708.  

 Provinsen: Helgasvej 26, Odense, telefon (09) 130601.
