Den 27. august 1991 undertegnedes der i Kampala en overenskomst mellem Danmark og Uganda, ifølge hvilken den danske regering i årene 1991-94 yder et beløb på 22 millioner kroner til støtte for et specialundervisningsprogram for handicappede børn.
Programmet har til formål at forbedre livskvaliteten og  

 uddannelsesmulighederne for handicappede børn i Uganda.
Dette skal ske ved at  

 stille de nødvendige faciliteter for specialundervisning til rådighed, så  

 handicappede børn kan integreres i normale underskoler.
 Bevillingen omfatter opbygning af en Afdeling for Specialundervisning ved  

 Institute of Teacher Education, Kyambogo, samt opbygning af 3  

 specialundervisningscentre i forbindelse med underskoler i 3 distrikter.  

 Endvidere vil der fra dansk side blive ydet teknisk og undervisningsmæssig  

 bistand.
