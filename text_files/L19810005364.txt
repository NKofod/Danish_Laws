 I henhold til kgl. resolution af 27. maj 1980 og efter at folketinget den  

 4. juni s.å. havde meddelt sit samtykke dertil, har Danmark ratificeret den  

 internationale naturgummioverenskomst 1979, udfærdiget i Geneve den 6.  

 oktober 1979 og undertegnet af Danmark den 12. maj 1980 i New York.
 Overenskomsten har følgende ordlyd:
DEN INTERNATIONALE NATURGUMMIOVERENSKOMST 1979 Præambel De kontraherende parter, som henviser til erklæringen og handlingsprogrammet vedrørende oprettelse af  

 en ny international økonomisk orden (* 1), erkender især betydningen af resolution 93 (IV) og resolution 124  

 (V) om det integrerede råvareprogram, som blev vedtaget af De forenede  

 Nationers Konference om Handel og Udvikling på henholdsvis fjerde og femte  

 samling, erkender naturgummis økonomiske betydning for medlemmerne, især  

 for eksporterende medlemmers eksport og for importerende medlemmers  

 forsyningssikkerhed, endvidere erkender, at en stabilisering af priserne på naturgummi  

 er i både producenternes og forbrugernes interesse og en fordel for  

 markederne for naturgummi, og at en international overenskomst om naturgummi  

 i væsentlig grad kan medvirke til at fremme og udvikle naturgummiindustrien  

 til fordel for både producenter og forbrugere, er blevet enige om følgende:
Formål Artikel 1 Formål Den internationale naturgummioverenskomst 1979 (herefter benævnt  

 »denne overenskomst«) har med henblik på at realisere de relevante  

 dele af den målsætning, der blev vedtaget af De forenede Nationers Konference  

 om Handel og Udvikling i resolution 93 (IV) og 124 (V) om det integrerede  

 råvareprogram, bl. a. følgende formål:
Definitioner Artikel 2 Definitioner I denne overenskomst forstås ved:
 1. Naturgummi' de uvulkaniserede elastomere i fast  

 eller flydende form af Hevea brasiliensis eller enhver anden plante,  

 som Rådet måtte bestemme med henblik på denne overenskomst.
 2. Kontraherende part' en regering eller en  

 mellemstatlig organisation som omhandlet i artikel 5, der har erklæret sig  

 indforstået med midlertidigt eller endeligt at være bundet af denne  

 overenskomst.
 3. Medlem' en kontraherende part som defineret under  

 punkt 2 ovenfor.
 4. Eksporterende medlem' et medlem, der eksporterer  

 naturgummi, og som har erklæret at være et eksporterende medlem, forudsat at  

 Rådet godkender dette.
 5. Importerende medlem' et medlem, der importerer  

 naturgummi, og som har erklæret at være et importerende medlem, forudsat at  

 Rådet godkender dette.
 6. Organisation' den i artikel 3 omhandlede  

 internationale Naturgummiorganisation.
 7. Råd' det i artikel 6 omhandlede internationale  

 Naturgummiråd.
 8. Kvalificeret flertal' et flertal, hvortil der  

 kræves mindst to tredjedele af de tilstedeværende og stemmeafgivende  

 eksporterende medlemmers stemmer og mindst to tredjedele af de  

 tilstedeværende og stemmeafgivende importerende medlemmers stemmer, optalt  

 hver for sig, forudsat at disse stemmer er afgivet af mindst halvdelen af de  

 tilstedeværende og stemmeafgivende medlemmer i hver kategori.
 9. Eksport af naturgummi' naturgummi, der forlader et  

 medlems toldområde, og ved »import af naturgummi« naturgummi, som  

 indføres til et medlems toldområde, idet der dog i disse definitioner ved  

 toldområde, for så vidt angår et medlem, der omfatter mere end et toldområde,  

 skal forstås det pågældende medlems samlede toldområde.
 10. Simpelt fordelt flertal' et flertal, hvortil der  

 kræves mere end halvdelen af de tilstedeværende og stemmeafgivende  

 eksporterende medlemmers samlede stemmer og mere end halvdelen af de  

 tilstedeværende og stemmeafgivende importerende medlemmes samlede stemmer,  

 optalt hver for sig.
 11. Frit anvendelige valutaer' tyske mark, franske  

 francs, japanske yen, pund sterling og US-dollars.
 12. Regnskabsår' perioden fra 1. januar til og med 31.  

 december.
 13. Ikrafttræden' datoen for denne overenskomsts  

 midlertidige eller endelige ikrafttræden i henhold til artikel 61.
 14. Ton' metrisk ton, d. v. s. 1.000 kg.
 15. Regeringstilsagn' de finansielle forpligtelser,  

 som medlemmer indgår over for Rådet som sikkerhed for finansiering af  

 reservelageret, og som kan indkaldes af Rådet til opfyldelse af dets  

 finansielle forpligtelser i henhold til artikel 28; medlemmerne er alene  

 ansvarlige over for Rådet for et beløb svarende til de indgåede  

 forpligtelser.
 16. Malaysisk/singaporeansk cent' gennemsnittet af den  

 malaysiske sen og den singaporeanske cent til gældende valutakurser.
 17. Et medlems tidsmæssigt vejede nettobidrag' det  

 pågældende medlems nettobidrag vejet i forhold til det antal år medlemmet har  

 været medlem af Organisationen.
Organisation og administration Artikel 3 Den internationale Naturgummiorganisations oprettelse, hovedsæde og  

 struktur 1. Den internationale Naturgummiorganisation oprettes  

 herved med henblik på at administrere denne overenskomsts bestemmelser og  

 overvåge dens funktion.
 2. Organisationen udfører sit arbejde ved hjælp af Det  

 internationale Naturgummiråd, dettes eksekutivdirektør og personale og  

 sådanne andre organer, der oprettes i henhold til denne overenskomst.
 3. Rådet vedtager på sit første møde med kvalificeret  

 flertal, at Organisationens hovedsæde skal være i Kuala Lumpur eller i  

 London.
 4. Organisationens hovedsæde skal altid være  

 beliggende på et medlems territorium.
Artikel 4 Medlemskab af Organisationen 1. Der er to kategorier af medlemmer, nemlig 2. Rådet fastsætter kriterier for ændring af  

 medlemskategori som defineret i stk. 1, idet der fuldt ud tages hensyn til  

 bestemmelserne i artikel 25 og 28. Et medlem, der opfylder sådanne kriterier,  

 kan ændre sin medlemskategori under forudsætning af rådets godkendelse med  

 kvalificeret flertal.
 3. Hver kontraherende part er et enkelt medlem af  

 Organisationen.
Artikel 5 Medlemskab for mellemstatlige organisationer 1. Hvor der i denne overenskomst henvises til en  

 »regering« eller til »regeringer«, skal dette forstås som  

 omfattende Det europæiske økonomiske Fællesskab og enhver mellemstatlig  

 organisation, som er ansvarlig for forhandling, indgåelse og gennemførelse af  

 internationale overenskomster, navnlig råvareoverenskomster.
Følgelig skal  

 enhver henvisning i denne overenskomst til undertegnelse, ratifikation,  

 accept eller godkendelse, meddelelse om midlertidig anvendelse eller  

 tiltrædelse for sådanne mellemstatlige organisationers vedkommende forstås  

 som omfattende en henvisning til disse organisationers undertegnelse,  

 ratifikation, accept eller godkendelse, meddelelse om midlertidig anvendelse  

 eller tiltrædelse.
 2. Ved afstemning om spørgsmål, der ligger inden for  

 sådanne mellemstatlige organisationers kompetence, udøver disse deres  

 stemmeret med et antal stemmer svarende til det samlede antal stemmer, der i  

 henhold til artikel 15 er tildelt deres medlemsstater.
Det internationale Naturgummiråd Artikel 6 Det internationale Naturgummiråds sammensætning 1. Organisationens højeste myndighed er Det  

 internationale Naturgummiråd, der skal bestå af alle Organisationens  

 medlemmer.
 2. Hvert medlem skal i Rådet være repræsenteret af en  

 delegeret og kan udpege suppleanter og rådgivere, der kan overvære Rådets  

 møder.
 3. En suppleant for en delegeret skal være bemyndiget  

 til at optræde og stemme på den delegeredes vegne i dennes fravær eller under  

 særlige omstændigheder.
Artikel 7 Rådets beføjelser og funktioner 1. Rådet udøver alle sådanne beføjelser og varetager  

 eller drager omsorg for udførelsen af alle sådanne funktioner, som er  

 nødvendige for gennemførelsen af denne overenskomsts bestemmelser.
2. Rådet vedtager med kvalificeret flertal sådanne  

 regler og forskrifter, som er nødvendige for gennemførelsen af denne  

 overenskomsts bestemmelser, og som er forenelige hermed.
Herunder  

 forretningsorden for Rådet og de i henhold til artikel 19 nedsatte komiteer,  

 regler for administration og drift af stødpudelageret samt forskrifter for  

 organisationens finansielle forhold og personale.
Rådet kan i sin  

 forretningsorden fastsætte en procedure, hvorved det uden at afholde møde kan  

 afgøre specifikke spørgsmål.
 3. Rådet fører sådanne protokoller, som er nødvendige  

 for udøvelsen af dets funktioner i henhold til denne overenskomst.
 4. Rådet offentliggør en årsberetning om  

 Organisationens virksomhed og sådanne andre oplysninger, som det anser for  

 hensigtsmæssige.
Artikel 8 Lån under særlige omstændigheder 1. Rådet kan med kvalificeret flertal vedtage at  

 optage lån på forretningsmæssige vilkår til kontoen for stødpudelageret  

 og/eller administrationskontoen til dækning af underskud på hver af disse  

 konti som følge af en tidsmæssig forskydning mellem de bevilgede udgifter og  

 de nødvendige bidrag.
Er optagelsen af lån en følge af et medlems forsinkede  

 indbetaling af bidrag, skal det pågældende medlem, der er i restance, betale  

 Rådets finansielle omkostninger ved en sådan låneoptagelse ud over den fulde  

 indbetaling af sit bidrag.
 2. Ethvert medlem kan efter eget skøn vælge at  

 indbetale et kontant bidrag direkte til den pågældende konto i stedet for  

 Rådets optagelse af lån på forretningsmæssige vilkår til dækning af det  

 pågældende medlems andel af de nødvendige midler.
Artikel 9 Overdragelse af beføjelser 1. Rådet kan med kvalificeret flertal vedtage helt  

 eller delvis at overdrage til komiteer, der er nedsat i henhold til artikel  

 19, sådanne beføjelser, som ikke i henhold til bestemmelserne i denne  

 overenskomst kræver vedtagelse med kvalificeret flertal i Rådet.
Uanset denne  

 overdragelse kan Rådet til enhver tid drøfte og træffe afgørelse om  

 spørgsmål, der måtte være blevet overdraget til nogen af dets komiteer.
 2. Rådet kan med kvalificeret flertal tilbagekalde  

 enhver beføjelse, der er overdraget til nogen komite.
Artikel 10 Samarbejde med andre organisationer 1. Rådet kan træffe sådanne foranstaltninger, som  

 findes hensigtsmæssige, med henblik på konsultation eller samarbejde med De  

 forenede Nationer, denne organisations organer og særorganisationer samt i  

 påkommende tilfælde andre mellemstatlige organisationer.
 2. Rådet kan endvidere træffe foranstaltninger til  

 opretholdelse af forbindelserne med passende internationale ikke-statlige  

 organisationer.
Artikel 11 Adgang for observatører Rådet kan indbyde enhver regering, der ikke er medlem, eller enhver af de  

 i artikel 10 nævnte organisationer til som observatør at overvære møder i  

 Rådet eller i komiteer, der er nedsat i henhold til artikel 19.
Artikel 12 Formand og næstformand 1. Rådet vælger hvert år en formand og en næstformand.
2. Formanden og næstformanden vælges således, at en  

 vælges blandt repræsentanterne for de eksporterende medlemmer og den anden  

 blandt repræsentanterne for de importerende medlemmer.
Disse hverv går på  

 skift hvert år mellem de to medlemskategorier, dog under forudsætning af, at  

 dette ikke er til hinder for, at den ene eller begge under særlige  

 omstændigheder genvælges af Rådet med kvalificeret flertal.
3. Formanden afløses under midlertidigt fravær af  

 næstformanden.
Er både formanden og næstformanden midlertidigt fraværende,  

 eller er den ene eller begge varigt fraværende, kan Rådet besætte posterne,  

 midlertidigt eller varigt, med repræsentanter for de eksporterende medlemmer  

 og/eller repræsentanter for de importerende medlemmer, således som forholdene  

 måtte tilsige.
4. Hverken formanden eller noget andet valgt medlem,  

 der fører forsædet ved et af Rådets møder, har stemmeret ved det pågældende  

 møde.
Han kan imidlertid bemyndige en anden repræsentant fra samme  

 medlemskategori til at udøve stemmeretten for det medlem, som han  

 repræsenterer.
Artikel 13 Eksekutivdirektøren, stødpudelagerdirektøren og andet personale 1. Rådet udnævner med kvalificeret flertal en  

 eksekutivdirektør og en stødpudelagerdirektør.
 2. Rådet fastsætter ansættelsesvilkårene for  

 eksekutivdirektøren og stødpudelagerdirektøren.
 3. Eksekutivdirektøren er Organisationens øverste  

 administrative embedsmand og er over for Rådet ansvarlig for denne  

 overenskomsts administration og funktion i overensstemmelse med Rådets  

 afgørelser.
4. Stødpudelagerdirektøren er ansvarlig over for  

 eksekutivdirektøren og Rådet for de funktioner, der pålægges ham ved denne  

 overenskomst, samt for sådanne yderligere funktioner, som Rådet måtte  

 bestemme.
Direktøren for stødpudelageret er ansvarlig for den daglige drift  

 af stødpudelageret og skal holde eksekutivdirektøren underrettet om  

 stødpudelagerets almindelige transaktioner, således at eksekutivdirektøren  

 kan sikre dets effektive funktion i overensstemmelse med denne overenskomsts  

 formål.
5. Eksekutivdirektøren ansætter personalet i henhold  

 til regler fastsat af Rådet.
Personalet er ansvarligt over for  

 eksekutivdirektøren.
 6. Hverken eksekutivdirektøren eller noget andet  

 medlem af personalet, herunder direktøren for stødpudelageret, må have nogen  

 økonomisk interesse i naturgummiindustri eller -handel eller erhvervsmæssig  

 virksomhed i tilknytning hertil.
7. I udøvelsen af deres pligter må  

 eksekutivdirektøren, direktøren for stødpudelageret og det øvrige personale  

 ikke indhente eller modtage instruktioner fra noget medlem eller fra nogen  

 anden myndighed uden for Rådet eller en af de i henhold til artikel 19  

 nedsatte komiteer.
De skal afholde sig fra enhver handling, som vil kunne  

 skade deres omdømme som internationale embedsmænd, der alene er ansvarlige  

 over for Rådet.
Hvert medlem skal respektere, at eksekutivdirektørens,  

 stødpudelagerdirektørens og personalets ansvar udelukkende er af  

 international karakter, og må ikke søge at påvirke dem i udførelsen af deres  

 hverv.
Artikel 14 Rådsmøder 1. Rådet afholder som hovedregel en ordinær  

 mødesamling i hvert halvår.
 2. Udover møder i henhold til denne overenskomsts  

 udtrykkeligt fastsatte bestemmelser afholder Rådet tillige ekstraordinære  

 møder, når det træffer beslutning herom eller på begæring af:
3. Møder afholdes i Organisationens hovedsæde,  

 medmindre Rådet med kvalificeret flertal træffer anden bestemmelse.
Hvis  

 Rådet på indbydelse fra et medlem træder sammen et andet sted end i  

 Organisationens hovedsæde, skal det pågældende medlem afholde de dermed  

 forbundne yderligere udgifter.
 4. Mødeindkaldelser og dagsordener for sådanne møder  

 skal udsendes til medlemmerne af eksekutivdirektøren med mindst 30 dages  

 varsel, undtagen i nødstilfælde, hvor indkaldelse skal ske med mindst syv  

 dages varsel.
Artikel 15 Stemmefordeling 1. De eksporterende medlemmer har tilsammen 1.000  

 stemmer og de importerende medlemmer tilsammen 1.000 stemmer.
2. Hvert eksporterende medlem tildeles forlods en  

 stemme ud af de 1.000 stemmer; dette gælder dog ikke eksporterende medlemmer  

 med en årlig nettoeksport på mindre end 10.000 ton.
De resterende stemmer  

 fordelse blandt de eksporterende medlemmer så præcist som muligt i forhold  

 til deres respektive nettoeksportmængde af naturgummi i den periode på fem  

 kalenderår, der begynder seks kalenderår forud for fordelingen af stemmer,  

 dog skal Singapores nettoeksport af naturgummi i en sådan periode beregnes  

 som 13 pct. af dette medlems samlede eksport i den pågældende periode.
 3. Importerende medlemmers stemmer skal fordeles  

 blandt disse i forhold til gennemsnittet af deres respektive nettoimport af  

 naturgummi i den periode på tre kalenderår, der begynder fire kalenderår  

 forud for fordelingen af stemmer, idet hvert importerende medlem dog skal  

 tildeles en stemme, selv om det pågældende medlems forholdsmæssige andel af  

 nettoimporten i øvrigt ikke er tilstrækkelig til at berettige en sådan  

 tildeling.
 4. For så vidt angår stk. 2 og 3 i denne artikel, stk.  

 2 og 3 i artikel 28 vedrørende importerende medlemmers bidrag samt artikel  

 39, skal Rådet på sit første møde opstille en tabel over de eksporterende  

 medlemmers nettoeksport og en tabel over de importerende medlemmers  

 nettoimport; disse tabeller skal revideres årligt i henhold til denne  

 artikel.
5. Der må ikke forekomme brøkdele af stemmer.
Bortset  

 fra bestemmelserne i denne artikels stk. 3 skal brøkdele på mindre end 0,5  

 rundes ned, og brøkdele på 0,5 og derover skal rundes op.
6. Rådet fordeler stemmerne for hvert regnskabsår i  

 begyndelsen af det første møde i det pågældende år i overensstemmelse med  

 bestemmelserne i denne artikel.
En sådan fordeling skal være gældende resten  

 af det pågældende år, dog med forbehold af bestemmelserne i stk. 7 i denne  

 artikel.
 7. Når der sker ændringer i Organisationens  

 medlemskab, eller når et medlems stemmeret suspenderes eller generhverves i  

 henhold til nogen bestemmelse i denne overenskomst, skal Rådet omfordele  

 stemmerne inden for den eller de berørte medlemskategorier i overensstemmelse  

 med bestemmelserne i denne artikel.
 8. I tilfælde af udelukkelse af et medlem i medfør af  

 artikel 65, eller i tilfælde af et medlems udtræden i medfør af artikel 64  

 eller 63, hvorved de i hver kategori resterende medlemmers samlede andel i  

 handelen falder til under 80 pct., skal Rådet træde sammen og træffe  

 afgørelse om betingelserne for denne overenskomsts videreførelse, herunder  

 navnlig behovet for at fortsætte effektive stødpudelagertransaktioner, uden  

 at dette medfører urimeligt store økonomiske byrder for de resterende  

 medlemmer.
Artikel 16 Afstemningsprocedure 1. Hvert medlem er berettiget til at afgive det antal  

 stemmer, som det råder over i Rådet, og kan ikke dele sine stemmer.
 2. Ved skriftlig underretning til Rådets formand kan  

 et eksporterende medlem bemyndige ethvert andet eksporterende medlem og et  

 importerende medlem kan bemyndige ethvert andet importerende medlem til at  

 repræsentere dets interesser og udøve dets stemmeret på Rådets møder.
 3. Et medlem, som er bemyndiget til at afgive et andet  

 medlems stemmer, skal afgive sådanne stemmer i overensstemmelse med  

 bemyndigelsen.
 4. Undlader et medlem at stemme, anses det for ikke at  

 have deltaget i afstemningen.
Artikel 17 Beslutningsdygtighed 1. Rådet er på sine møder beslutningsdygtigt, når et  

 flertal af eksporterende medlemmer og et flertal af importerende medlemmer er  

 til stede, forudsat at disse medlemmer råder over mindst to tredjedele af det  

 samlede antal stemmer i deres respektive kategorier.
 2. Er Rådet hverken beslutningsdygtigt i henhold til  

 stk. 1 i denne artikel på den for mødet fastsatte dag eller den følgende dag,  

 skal det på den tredje dag og derefter først være beslutningsdygtigt, når et  

 flertal af eksporterende medlemmer og et flertal af importerende medlemmer er  

 til stede, forudsat at disse medlemmer råder over et flertal af det samlede  

 antal stemmer i deres respektive kategorier.
 3. Repræsentation i overensstemmelse med artikel 16,  

 stk. 2, anses som tilstedeværelse.
Artikel 18 Beslutninger 1. Alle Rådets beslutninger og henstillinger skal  

 vedtages med simpelt fordelt flertal, medmindre andet er bestemt i denne  

 overenskomst.
 2. Anvender et medlem bestemmelserne i artikel 16, og  

 har det afgivet sine stemmer på et af Rådets møder, anses det pågældende  

 medlem, for så vidt angår denne artikels stk. 1, for at være til stede og  

 have afgivet sine stemmer.
Artikel 19 Nedsættelse af komiteer 1. Der nedsættes følgende komiteer:
 Rådet kan med kvalificeret flertal nedsætte flere komiteer.
2. Hver komite er ansvarlig over for Rådet.
Rådet  

 fastsætter med kvalificeret flertal medlemskab og kommissorium for hver  

 komite.
Artikel 20 Ekspertpanel 1. Rådet nedsætter et panel bestående af eksperter fra  

 de eksporterende og importerende medlemmers gummindustri og -handel.
 2. Panelet skal rådgive og bistå Rådet og dets  

 komiteer, navnlig vedrørende stødpudelagerets virksomhed og de øvrige i  

 artikel 44 omhandlede foranstaltninger.
 3. Rådet træffer afgørelser om panelets medlemskab,  

 opgaver og administration.
Privilegier og immuniteter Artikel 21 Privilegier og immuniteter 1. Organisationen skal have status som juridisk  

 person.
Den skal i særdeleshed kunne indgå aftaler, erhverve og afhænde  

 løsøre og fast ejendom samt iværksætte retsforfølgning.
 2. Organisationen skal snarest muligt efter denne  

 overenskomsts ikrafttræden søge at indgå en aftale (herefter benævnt  

 »aftalen vedrørende hovedsædet«) med regeringen i det land, hvor  

 Organisationens hovedsæde skal være beliggende (herefter benævnt  

 »værtsregeringen«) vedrørende den status og de privilegier og  

 immuniteter for Organisationen, dens eksekutivdirektør, personale og  

 eksperter samt medlemmer af delegationer, som med rimelighed kan anses for  

 nødvendige for udøvelsen af deres funktioner.
 3. Indtil aftalen vedrørende hovedsædet er indgået,  

 skal Organisationen, i den udstrækning det er i overensstemmelse med  

 værtsregeringens lovgivning, anmode om skattefritagelse for vederlag, som  

 Organisationen betaler sine ansatte, og for Organisationens aktiver,  

 indtægter og anden ejendom.
 4. Organisationen kan endvidere under forudsætning af  

 Rådets godkendelse indgå aftaler med en eller flere regeringer vedrørende  

 sådanne privilegier og immuniteter, som måtte være nødvendige for, at denne  

 overenskomst kan fungere tilfredsstillende.
 5. Flyttes Organisationens hovedsæde til et andet  

 land, skal dette lands regering snarest muligt med Organisationen indgå en  

 aftale vedrørende hovedsædet, som skal godkendes af Rådet.
6. Aftalen vedrørende hovedsædet skal være uafhængig  

 af denne overenskomst.
Den skal imidlertid ophøre:
Regnskaber og revision Artikel 22 Regnskaber 1. Med henblik på denne overenskomsts virksomhed og  

 administration skal der oprettes to konti:
2. Alle følgende indtægter og udgifter i forbindelse  

 med etablering, drift og opretholdelse af stødpudelageret skal føres over  

 stødpudelagerkontoen: bidrag fra medlemmerne i henhold til artikel 28, lån  

 vedrørende stødpudelageret i henhold til artikel 8, afdrag og renter på  

 sådanne lån, indtægter fra salg fra stødpudelageret, renter af indskud på  

 stødpudelagerkontoen, lageranskaffelsesomkostninger, provision, oplagrings-,  

 transport- og leveringsomkostninger, forsikring samt omkostninger ved  

 lagerudskiftning.
Rådet kan imidlertid med kvalificeret flertal vedtage, at  

 andre former for indtægter eller udgifter, der kan tilskrives transaktioner  

 vedrørende stødpudelageret, eller som vedrører dettes drift, føres på kontoen  

 for stødpudelageret.
 3. Alle øvrige indtægter og udgifter, der vedrører  

 anvendelsen af denne overenskomst, skal føres over administrationskontoen.  

 Sådanne udgifter skal normalt dækkes gennem bidrag fra medlemmerne, fastsat i  

 henhold til artikel 25.
 4. Organisationen er ikke ansvarlig for udgifterne i  

 forbindelse med delegationers eller observatørers repræsentation i Rådet  

 eller komiteer, der er nedsat i henhold til artikel 19.
Artikel 23 Betalingsform Kontante indbetalinger til admininstrationskontoen og til  

 stødpudelagerkontoen skal erlægges i frit anvendelige valutaer eller i  

 valutaer, der på de vigtigste valutamarkeder er konvertible til frit  

 anvendelige valutaer, og skal være undtaget fra valutarestriktioner.
Artikel 24 Revision 1. Rådet udnævner revisorer til revision af dets  

 regnskaber.
2. Snarest muligt, men dog tidligst tre måneder efter  

 udgangen af hvert regnskabsår skal det uafhængigt reviderede regnskab  

 vedrørende administrations- og stødpudelagerkontiene tilstilles medlemmerne  

 og forelægges Rådet til godkendelse, så vidt muligt på dettes førstkommende  

 møde.
Et resume af det reviderede regnskab og status skal derefter  

 offentliggøres.
Administrationskontoen Artikel 25 Bidrag til budgettet 1. På sit første møde efter denne overenskomsts  

 ikrafttræden skal Rådet godkende administrationsbudgettet for tidsrummet fra  

 ikrafttrædelsesdatoen til udgangen af det første regnskabsår.
Rådet godkender  

 derefter i anden halvdel af hvert regnskabsår administrationsbudgettet for  

 det følgende regnskabsår.
Rådet ansætter hvert medlems bidrag til dette  

 budget i overensstemmelse med bestemmelserne i stk. 2 i denne artikel.
2. Hvert medlems bidrag til administrationsbudgettet  

 for hvert regnskabsår skal svare til den andel, som dets stemmetal udgør af  

 alle medlemmers samlede stemmetal på det tidspunkt, da  

 administrationsbudgettet for det pågældende regnskabsår skal godkendes.
Ved  

 ansættelse af bidragene skal hvert medlems stemmetal beregnes, uden at der  

 tages hensyn til suspension af noget medlems stemmeret eller nogen deraf  

 følgende omfordeling af stemmer.
 3. Det første bidrag til administrationsbudgettet fra  

 regeringer, der optages som medlemmer efter denne overenskomsts ikrafttræden,  

 skal fastsættes af Rådet dels på grundlag af det antal stemmer, som det  

 pågældende medlem vil få tildelt, dels i forhold til den resterende periode  

 af det indeværende regnskabsår, dog således at de øvrige medlemmers bidrag  

 ikke ændres.
Artikel 26 Indbetaling af bidrag til administrationsbudgettet 1. Bidragene til det første administrationsbudget skal  

 forfalde til betaling på et tidspunkt, der fastsættes af Rådet på dets første  

 møde.
Bidragene til de følgende års administrationsbudgetter skal forfalde  

 til betaling den første dag i hvert regnskabsår.
Bidrag, der er fastsat i  

 henhold til artikel 25, stk. 3, for en regering, der optages som medlem efter  

 denne overenskomsts ikrafttræden, skal for det pågældende regnskabsår  

 forfalde til betaling på et tidspunkt, der fastsættes af Rådet.
2. Har et medlem ikke indbetalt sit fulde bidrag til  

 administrationsbudgettet inden to måneder efter forfaldstidspunktet for et  

 sådant bidrag i henhold til denne artikels stk. 1, skal eksekutivdirektøren  

 anmode det pågældende medlem om at betale hurtigst muligt.
Har et medlem ikke  

 indbetalt sit bidrag inden to måneder efter eksekutivdirektørens anmodning,  

 skal dets stemmeret i Organisationen suspenderes, medmindre Rådet med  

 kvalificeret flertal træffer anden afgørelse.
Har et medlem stadig ikke  

 indbetalt sit bidrag inden fire måneder efter eksekutivdirektørens anmodning,  

 skal samtlige det pågældende medlems rettigheder i henhold til denne  

 overenskomst suspenderes af Rådet, medmindre dette med kvalificeret flertal  

 træffer anden afgørelse.
 3. Med hensyn til for sent indbetalte bidrag beregner  

 Rådet fra forfaldstidspunktet for bidraget alt efter omstændighederne en  

 rente svarende til den i værtslandet gældende bedste bankudlånsrente eller en  

 rente svarende til markedsrenten for kommercielle lån optaget i henhold til  

 artikel 8.
 4. Et medlem, hvis rettigheder er blevet suspenderet i  

 henhold til denne artikels stk. 2, skal i særdeleshed fortsat være forpligtet  

 til at betale sine bidrag og til at overholde alle sine øvrige finansielle  

 forpligtelser i henhold til denne overenskomst.
Stødpudelageret Artikel 27 Stødpudelagerets størrelse Til opfyldelse af denne overenskomsts formål oprettes et internationalt  

 stødpudelager.
Stødpudelagerets maksimumstørrelse skal være på 550.000 ton.  

 Det skal være denne overenskomsts eneste middel til prisstabilisering gennem  

 intervention på markedet.
Stødpudelageret skal omfatte:
Artikel 28 Finansiering af stødpudelageret 1. Medlemmerne forpligter sig til at finansiere de  

 samlede omkostninger i forbindelse med det i henhold til artikel 27 oprettede  

 internationale stødpudelager på 550.000 ton.
2. Finansieringen af både det normale stødpudelager og  

 reservelageret fordeles ligeligt mellem grupperne af de eksporterende og  

 importerende medlemmer.
Medlemmernes bidrag til stødpudelageret fordeles i  

 overensstemmelse med deres andel af stemmerne i Rådet, dog med forbehold af  

 bestemmelserne i denne artikels stk. 3 og 4.
 3. Et importerende medlem, hvis andel udgør 0,1 pct.  

 eller derunder af den samlede nettoimport i henhold til den tabel, der  

 udarbejdes af Rådet i medfør af artikel 15, stk. 4, skal yde følgende bidrag  

 til stødpudelageret:
4. I en periode, hvori denne overenskomst er  

 midlertidigt i kraft i henhold til enten artikel 61, stk. 2, eller stk. 4,  

 pkt. b), må hvert eksporterende eller importerende medlems samlede  

 finansielle forpligtelser over for stødpudelageret ikke overstige det  

 pågældende medlems bidrag beregnet på grundlag af det antal stemmer, der  

 svarer til de procentvise andele af den samlede mængde på 275.000 ton, der  

 påhviler henholdsvis de eksporterende og de importerende medlemsgrupper,  

 udregnet på grundlag af tabeller, opstillet af Rådet i henhold til artikel  

 15, stk. 4. Når denne overenskomst er midlertidigt i kraft, fordeles  

 medlemmernes finansielle forpligtelser ligeligt mellem de eksporterende og  

 importerende medlemsgrupper.
På ethvert tidspunkt, da den ene gruppes samlede  

 forpligtelse overstiger den anden gruppes samlede forpligtelse, skal den  

 største af de to samlede forpligtelser bringes i overensstemmelse med den  

 mindste, idet hvert medlems stemmer i den pågældende gruppe reduceres i  

 forhold til de stemmeandele, der fremkommer på grundlag af de tabeller, der  

 udarbejdes af Rådet i henhold til artikel 15, stk. 4.
5. De samlede omkostninger i forbindelse med det  

 normale stødpudelager på 400.000 ton finansieres gennem medlemsbidrag, der  

 indbetales kontant til stødpudelagerkontoen.
Disse bidrag kan i påkommende  

 tilfælde indbetales af de berørte medlemmers behørige organer.
 6. De samlede omkostninger i forbindelse med  

 reservelageret på 150.000 ton finansieres gennem bidrag fra medlemmerne i  

 form af:
 Sådanne bidrag kan i påkommende tilfælde ydes af de berørte medlemmers  

 behørige organer.
7. Hvert medlem kan vælge mellem de i stk. 6, pkt. a)  

 og b), anførte alternativer eller benytte begge muligheder samtidig; de  

 kontante midler indsættes under alle omstændigheder på stødpudelagerkontoen.  

 I tilfælde af låntagning i henhold til stk. 6, pkt. a), må værdien af de  

 benyttede lagerforskrivninger, udtrykt som andel af værdien på det pågældende  

 tidspunkt af det samlede stødpudelager, ikke overstige de berørte medlemmers  

 respektive andel af stemmerne i Rådet.
Medlemmer, på hvis vegne Rådet har  

 optaget lån på forretningsmæssige vilkår i henhold til stk. 6, pkt. a), er  

 ansvarlige for alle deres respektive forpligtelser, der er en følge af en  

 sådan låntagning.
8. De samlede omkostninger i forbindelse med det  

 internationale stødpudelager på 550.000 ton afholdes over  

 stødpudelagerkontoen.
Disse omkostninger omfatter alle udgifter i forbindelse  

 med køb og opretholdelse af det internationale stødpudelager på 550.000 ton.  

 I tilfælde af, at de i bilag C til denne overenskomst anslåede omkostninger  

 ikke fuldt ud kan dække de samlede omkostninger ved køb og opretholdelse af  

 stødpudelageret, skal Rådet træde sammen og træffe de nødvendige  

 foranstaltninger for at indkalde de nødvendige bidrag til dækning af disse  

 omkostninger i overensstemmelse med de procentvise andele af stemmerne.
Artikel 29 Indbetaling af bidrag til stødpudelagerkontoen 1. Der skal indbetales et kontant indskudsbidrag til  

 stødpudelagerkontoen svarende til i alt 70 millioner malaysiske ringgits.  

 Dette bidrag fordeles mellem alle medlemmerne i overensstemmelse med deres  

 procentvise andele af stemmerne, jfr. dog artikel 28, stk. 3. Dette bidrag  

 skal indkaldes, så snart alle medlemmer har meddelt eksekutivdirektøren, at  

 de er i stand til at opfylde de finansielle krav, inden 18 måneder fra datoen  

 for denne overenskomsts midlertidige ikrafttræden.
Disse indskudsbidrag  

 forfalder 45 dage efter påkrav fra eksekutivdirektøren.
 2. Eksekutivdirektøren kan til enhver tid indkalde  

 bidrag, såfremt direktøren for stødpudelageret har bekræftet, at der inden  

 for de næste fire måneder kan opstå behov for indbetaling af sådanne midler  

 på stødpudelagerkontoen.
3. Når et bidrag er indkaldt, skal det erlægges af  

 medlemmerne inden 30 dage efter datoen for indkaldelsen.
Hvis et eller flere  

 medlemmer, der råder over 200 stemmer i Rådet, har fremsat anmodning herom,  

 skal Rådet træde sammen til et ekstraordinært møde og kan på grundlag af en  

 vurdering af behovet for midler til at finansiere stødpudelagerets virksomhed  

 i de følgende tre måneder træffe beslutning om at ændre eller afvise  

 indkaldelsen.
Hvis Rådet ikke kan nå til enighed om en beslutning, skal  

 bidragene erlægges af medlemmerne i overensstemmelse med eksekutivdirektørens  

 beslutning.
 4. Bidrag til det normale stødpudelager og  

 reservelageret skal beregnes til den nedre udløsningspris, der er gældende på  

 det tidspunkt, da sådanne bidrag indkaldes.
 5. Indkaldelse af bidrag til reservelageret sker på  

 følgende måde:
Artikel 30 Prisinterval 1. Med henblik på stødpudelagerets virksomhed skal der  

 fastsættes 2. Ved denne overenskomsts ikrafttræden fastsættes  

 referenceprisen indledningsvis til 210 malaysiske/singaporeanske cents pr.  

 kg.
Denne pris tages op til overvejelse og revision i overensstemmelse med  

 artikel 32, afsnit A.
 3. Der fastsættes en øvre interventionspris og en  

 nedre interventionspris svarende til referenceprisen plus henholdsvis minus  

 15 pct. heraf, medmindre Rådet med kvalificeret flertal træffer anden  

 bestemmelse.
 4. Der fastsættes en øvre udløsningspris og en nedre  

 udløsningspris svarende til referenceprisen plus henholdsvis minus 20 pct.  

 heraf, medmindre Rådet med kvalificeret flertal træffer anden bestemmelse.
 5. De i denne artikels stk. 3 og 4 beregnede priser  

 afrundes til nærmeste cent.
 6. For de første 30 måneder efter denne overenskomsts  

 ikrafttræden fastsættes den nedre indikationspris til 150  

 malaysiske/singaporeanske cents pr. kg og den øvre indikationspris til 270  

 malaysiske/singaporeanske cents pr. kg, medmindre andet er bestemt i denne  

 overenskomst.
Artikel 31 Stødpudelagerets virksomhed 1. Hvis den i artikel 33 fastsatte vejledende  

 markedspris i forhold til det i artikel 30 fastsatte prisinterval eller et  

 interval, der er fastsat ved en senere revision i overensstemmelse med  

 bestemmelserne i artiklerne 32 og 40, 2. Når salg eller køb til stødpudelageret når op på  

 400.000 ton, træffer Rådet med kvalificeret flertal beslutning om, hvorvidt  

 reservelageret skal bringes i anvendelse ved:
 3. Direktøren for stødpudelageret skal til at forsvare  

 den nedre indkationspris benytte reservelageret ved at bringe dette i  

 anvendelse, når den vejledende markedspris ligger midt imellem den nedre  

 indikationspris og den nedre udløsningspris, og til forsvar af den øvre  

 indikationspris ved at bringe reservelageret i anvendelse, når den vejledende  

 markedspris ligger midt imellem den øvre indikationspris og den øvre  

 udløsningspris, medmindre Rådet med kvalificeret flertal træffer anden  

 bestemmelse i medfør af stk. 2.
 4. Samtlige midler i forbindelse med stødpudelageret,  

 herunder det normale stødpudelager og reservelageret, skal benyttes fuldt ud  

 for at sikre, at den vejledende markedspris ikke falder til et niveau, der  

 ligger under den nedre indikationspris, eller stiger til et niveau, der  

 ligger over den øvre indikationspris.
 5. Stødpudelagerdirektørens salg og køb skal ske på  

 anerkendte kommercielle markeder til gældende markedspriser, og alle hans  

 transaktioner skal ske i form af fysisk gummi til levering senest tre  

 kalendermåneder ud i fremtiden.
 6. I det omfang det er nødvendigt at lette  

 stødpudelagerets virksomhed, opretter Rådet på anerkendte gummimarkeder og på  

 steder med pakhuse, godkendte til oplagring af naturgummi, afdelingskontorer  

 og faciliteter for direktøren for stødpudelageret.
7. Direktøren for stødpudelageret skal hver måned  

 udarbejde en beretning om stødpudelagerets transaktioner og om  

 stødpudelagerets finansielle stilling.
Beretningen skal stilles til rådighed  

 for medlemmerne tres dage efter udgangen af hver måned.
 8. Oplysningerne om stødpudelagerets transaktioner  

 skal omfatte mængder, priser, typer, kvaliteter og markeder for alle  

 stødpudelagerets transaktioner, herunder foretagne udskiftninger af lageret.  

 Oplysningerne om stødpudelagerets finansielle stilling skal også omfatte  

 renter af samt vilkår og betingelser for indskud og lån, de valutaer, hvori  

 transaktionerne er foretaget, og andre relevante oplysninger om de i artikel  

 22, stk. 2, omhandlede transaktioner.
Artikel 32 Vurdering og revision af prisintervallet A.
Referencepris 1. Vurdering og revision af referenceprisen skal i  

 overensstemmelse med bestemmelserne i dette afsnit baseres på tendensen på  

 markedet og/eller nettoændringer i stødpudelagerets størrelse.  

 Referenceprisen skal tages op til vurdering i Rådet hver 18. måned efter  

 denne overenskomsts ikrafttræden.
2. Er der sket en nettoændring i stødpudelagerets  

 størrelse på 100.000 ton siden foregående vurdering i henhold til dette  

 stykke eller siden denne overenskomsts ikrafttræden, indkalder  

 eksekutivdirektøren til et ekstraordinært rådsmøde med henblik på en  

 vurdering af situationen.
Rådet kan med kvalificeret flertal beslutte at  

 træffe passende foranstaltninger, som kan omfatte:
3. Såfremt der har været tale om nettoopkøb til eller  

 nettosalg fra stødpudelageret på 300.000 ton, siden det seneste indtrådte af  

 følgende tidspunkter 4. Ingen ændringer af referenceprisen må uanset  

 årsagen hertil medføre, at udløsningspriserne overskrider de grænser, der  

 udgøres af den nedre og den øvre indikationspris.
B.
Indikationspriser 5. Rådet kan med kvalificeret flertal vedtage at ændre  

 den nedre og den øvre indikationspris i forbindelse med de i dette afsnit  

 foreskrevne vurderinger.
6. Rådet skal sikre, at enhver ændring af  

 indikationspriserne er i overensstemmelse med tendensen i udviklingen og  

 vilkårene på markedet.
I denne forbindelse skal Rådet tage hensyn til  

 tendensen i priserne på naturgummi, forbrug, udbud, produktionsomkostninger  

 og lagre samt den mængde naturgummi, der findes i stødpudelageret, samt  

 stødpudelagerets finansielle stilling.
 7. Der foretages en vurdering af den nedre og øvre  

 indikationspris:
8. Uanset bestemmelserne i denne artikels stk. 5, 6 og  

 7 foretages der ingen forhøjelse af den nedre eller øvre indikationspris,  

 såfremt gennemsnittet af de vejledende daglige markedspriser i den periode på  

 seks måneder, der går forud for en undersøgelse af prisintervallet i henhold  

 til denne artikel, ligger under referenceprisen.
Tilsvarende foretages der  

 ingen nedsættelse af den nedre eller øvre indikationspris, såfremt  

 gennemsnittet af de vejledende daglige markedspriser i den periode på seks  

 måneder, der går forud for en undersøgelse af prisintervallet i henhold til  

 denne artikel, ligger over referenceprisen.
Artikel 33 Den vejledende markedspris 1. Der fastsættes en vejledende daglig markedspris til  

 afspejling af naturgummimarkedet, som skal være et sammensat, vejet  

 gennemsnit af de officielle daglige noteringer i den aktuelle måned på  

 markederne i Kuala Lumpur, London, New York og Singapore.
Den vejledende  

 daglige markedspris skal indledningsvis omfatte kvaliteterne RSS 1, RSS 3 og  

 TSR 20, som alle skal indgå med samme vægt.
Alle noteringer skal omregnes til  

 fob-priser i Malaysia/Singapore havne i disse landes valuta.
 2. Sammenvejningen mellem forskellige typer og  

 kvaliteter og metoden for beregning af den vejledende daglige pris tages op  

 til revision og kan med kvalificeret flertal ændres af Rådet for at sikre, at  

 den afspejler markedet for naturgummi.
 3. Den vejledende markedspris betragtes som værende  

 højere, lig med eller lavere end de i denne overenskomst fastsatte  

 prisniveauer, såfremt gennemsnittet af de vejledende daglige markedspriser i  

 de sidste fem markedsdage er højere, lig med eller lavere end sådanne  

 prisniveauer.
Artikel 34 Stødpudelagrenes sammensætning 1. På det første møde efter denne overenskomsts  

 ikrafttræden fastsætter Rådet de internationalt anerkendte standardkvaliteter  

 og -typer af RSS og TSR, der skal indgå i stødpudelageret under hensyn til,  

 at følgende kriterier er opfyldt:
 2. Rådet kan om nødvendigt med kvalificeret flertal  

 vedtage at ændre disse kriterier og/eller udvalgte typer/kvaliteter for at  

 sikre, at stødpudelagerets sammensætning afspejler udviklingen på markedet,  

 at denne overenskomsts formål med hensyn til stabilisering virkeliggøres samt  

 at behovet for at opretholde en høj handelsmæssig kvalitet i stødpudelagerets  

 beholdning opfyldes.
 3. Direktøren for stødpudelageret bør søge at sikre,  

 at stødpudelagerets sammensætning afspejler eksport/importmønstret for  

 naturgummi samtidig med, at denne overenskomsts stabiliseringsformål fremmes.
 4. Rådet kan med kvalificeret flertal vedtage, at  

 direktøren for stødpudelageret skal ændre stødpudelagerets sammensætning,  

 såfremt prisstabiliseringsformålet nødvendiggør dette.
Artikel 35 Stødpudelagrenes placering 1. Stødpudelagrene placeres på en måde, der sikrer, at  

 der kan foretages rentable og effektive økonomiske transaktioner.
I  

 overensstemmelse med dette princip skal stødpudelagrene placeres på både de  

 eksporterende og importerende medlemmers territorier.
Stødpudelagrene  

 fordeles blandt medlemmerne på en sådan måde, at denne overenskomsts  

 stabiliseringsformål opnås samtidig med, at omkostningerne begrænses til det  

 mindst mulige.
 2. For at opretholde en høj handelsmæssig kvalitet må  

 stødpudelagrene kun anbringes i pakhuse, der er godkendt på grundlag af  

 kriterier, som fastsættes af Rådet.
3. Efter denne overenskomsts ikrafttræden udarbejder  

 og godkender Rådet en liste over pakhuse og de nødvendige bestemmelser  

 vedrørende deres anvendelse.
Rådet reviderer med regelmæssige mellemrum denne  

 liste.
 4. Rådet tager endvidere med regelmæssige mellemrum  

 placeringen af stødpudelagrene op til overvejelse og kan med kvalificeret  

 flertal vedtage at pålægge direktøren for stødpudelageret at ændre  

 placeringen af stødpudelagrene for at sikre rentable og effektive økonomiske  

 transaktioner.
Artikel 36 Udskiftning af stødpudelagrene Direktøren for stødpudelageret sikrer, at alle indkøb til stødpudelagrene  

 er af en høj handelsmæssig kvalitet, og at denne kvalitet opretholdes.
Han  

 udskifter i det omfang det er nødvendigt det i stødpudelageret oplagrede  

 naturgummi for at sikre kvaliteten under behørig hensyntagen til  

 omkostningerne ved en sådan udskiftning og dennes indvirkning på markedets  

 stabilitet.
Omkostningerne i forbindelse med udskiftningen afholdes over  

 stødpudelagerkontoen.
Artikel 37 Begrænsning eller suspension af stødpudelagerets virksomhed 1. Uanset bestemmelserne i artikel 31 kan Rådet, hvis  

 det er samlet, med kvalificeret flertal vedtage at begrænse eller suspendere  

 stødpudelagerets virksomhed, såfremt opfyldelsen af de forpligtelser, der er  

 pålagt direktøren i medfør af nævnte artikel, efter Rådets opfattelse ikke  

 vil opfylde denne overenskomsts formål.
 2. Hvis Rådet ikke er samlet, kan eksekutivdirektøren  

 efter samråd med formanden begrænse eller suspendere stødpudelagerets  

 virksomhed, såfremt opfyldelsen af de forpligtelser, der er pålagt direktøren  

 for stødpudelageret i medfør af artikel 31, efter hans opfattelse ikke vil  

 opfylde denne overenskomsts formål.
3. Umiddelbart efter en beslutning om at begrænse  

 eller suspendere stødpudelagerets virksomhed i henhold til denne artikels  

 stk. 2 skal eksekutivdirektøren indkalde til Rådsmøde med henblik på  

 efterprøvning af denne beslutning.
Uanset bestemmelserne i artikel 14, stk.  

 4, skal Rådet træde sammen senest syv dage efter den fastsatte dato for  

 begrænsningen eller suspensionen og skal med kvalificeret flertal vedtage at  

 bekræfte eller ophæve en sådan begrænsning eller suspension.
Såfremt Rådet  

 ikke kan nå til en beslutning på dette møde, skal stødpudelagerets virksomhed  

 genoptages uden nogen begrænsning i henhold til denne artikel.
Artikel 38 Sanktioner vedrørende bidrag til stødpudelageret 1. Såfremt et medlem ikke opfylder sine forpligtelser  

 til at yde bidrag til stødpudelagerkontoen inden den dato, da et sådant  

 bidrag forfalder, anses det pågældende medlem for at være i restance.
Et  

 medlem, der er i restance i 60 dage eller derover, betragtes ikke som medlem  

 i henseende til afstemning om spørgsmål, der er omfattet af denne artikels  

 stk. 2.
 2. Stemmeret og andre rettigheder i Rådet for et  

 medlem, der er i restance i 60 dage eller derover i henhold til denne  

 artikels stk. 1, suspenderes, medmindre Rådet med kvalificeret flertal  

 træffer anden beslutning.
3. Et medlem i restance skal afholde renteudgifter fra  

 forfaldstidspunktet for de skyldige beløb beregnet på grundlag af den i  

 værtslandet gældende bedste bankudlånsrente, medmindre disse restancer dækkes  

 gennem Rådets låntagning i henhold til artikel 8, i hvilket tilfælde det  

 pågældende medlem skal afholde de renteudgifter, der er forbundet med en  

 sådan låntagning.
De øvrige importerende og eksporterende medlemmer kan på  

 frivillig basis dække restancer.
4. Når misligholdelsen er blevet afhjulpet til Rådets  

 tilfredshed, generhverves stemmeretten og de øvrige rettigheder for det  

 medlem, der har været i restance i 60 dage eller derover.
Hvis restancerne er  

 blevet inddækket af andre medlemmer, skal disse medlemmer erholde  

 tilbagebetaling i fuldt omfang.
Artikel 39 Justering af bidrag til stødpudelagerkontoen 1. Når stemmerne omfordeles på det første møde i hvert  

 regnskabsår, foretager Rådet den nødvendige justering af hvert medlems bidrag  

 til stødpudelagerkontoen i overensstemmelse med bestemmelserne i denne  

 artikel.
Med henblik herpå fastsætter eksekutivdirektøren:
Såfremt et medlems nettobidrag overstiger dets reviderede nettobidrag,  

 skal forskellen tilbagebetales til det pågældende medlem fra  

 stødpudelagerkontoen.
Såfremt et medlems reviderede nettobidrag overstiger  

 dets nettobidrag, skal forskellen indbetales til stødpudelagerkontoen af det  

 pågældende medlem.
 2. Hvis Rådet under hensyntagen til artikel 29, stk. 2  

 og 3, fastslår, at nettobidragene overstiger de midler, der er nødvendige for  

 at finansiere stødpudelagerets virksomhed i de kommende fire måneder, skal  

 Rådet tilbagebetale sådanne overskydende nettobidrag med fradrag af  

 indskudsbidragene, medmindre det med kvalificeret flertal vedtager ikke at  

 foretage en sådan tilbagebetaling eller at tilbagebetale et mindre beløb.  

 Medlemmernes andel af det beløb, der skal tilbagebetales, beregnes i forhold  

 til deres kontante nettobidrag.
3. På anmodning af et medlem kan et beløb, hvortil det  

 er berettiget, blive stående på stødpudelagerkontoen.
Hvis et medlem anmoder  

 om, at dets tilgodehavende skal blive indestående på stødpudelagerkontoen,  

 modregnes dette tilgodehavende ethvert ekstra bidrag, der opkræves i henhold  

 til artikel 29.
 4. Eksekutivdirektøren underretter omgående  

 medlemmerne om alle nødvendige indbetalinger eller refusioner, der er en  

 følge af de justeringer, som er foretaget i overensstemmelse med denne  

 artikels stk. 1 og 2. Sådanne indbetalinger fra medlemmerne eller refusioner  

 til medlemmerne skal være foretaget senest 60 dage efter datoen for  

 eksekutivdirektørens underretning.
 5. Hvis det kontante indestående på  

 stødpudelagerkontoen efter tilbagebetaling af eventuelle lån overstiger  

 værdien af de samlede nettobidrag, der er indbetalt af medlemmerne, skal  

 sådanne overskydende midler fordeles ved denne overenskomsts ophør.
Artikel 40 Stødpudelageret og ændringer i valutakurserne 1. Hvis kursforholdet mellem malaysiske  

 ringgits/singaporeanske dollars og de største naturgummieksporterende og  

 -importerende medlemmers valutaer ændres i et sådant omfang, at  

 stødpudelagerets virksomhed i væsentlig grad påvirkes heraf, skal  

 eksekutivdirektøren i overensstemmelse med artikel 37 - eller medlemmerne kan  

 i overensstemmelse med artikel 14 - indkalde til et ekstraordinært Rådsmøde.  

 Rådet skal træde sammen inden 10 dage for at bekræfte eller ophæve de  

 foranstaltninger, der allerede er truffet af eksekutivdirektøren i  

 overensstemmelse med artikel 37, og kan med kvalificeret flertal beslutte at  

 træffe passende foranstaltninger, herunder muligheden for at revidere  

 prisintervallet, i henhold til principperne i artikel 32, stk. 1 og 6.
 2. Rådet fastsætter med kvalificeret flertal en  

 fremgangsmåde til bestemmelse af en væsentlig ændring i disse valutaers  

 pariteter med det ene formål at sikre, at Rådet indkaldes i rette tid.
 3. Hvis der er en sådan afvigelse mellem den  

 malaysiske ringgit og den singaporeanske dollar, at stødpudelagerets  

 virksomhed påvirkes væsentligt heraf, træder Rådet sammen for at undersøge  

 situationen og kan i så fald overveje at anvende en enkelt valuta.
Artikel 41 Procedurer for afvikling af stødpudelagerkontoen 1. Ved denne overenskomsts ophør skal direktøren for  

 stødpudelageret udarbejde et overslag over de samlede omkostninger ved  

 afvikling af stødpudelagerets aktiver eller overførsel af disse til en ny  

 international overenskomst for naturgummi i overensstemmelse med  

 bestemmelserne i denne artikel og hensætte det pågældende beløb på en separat  

 konto.
Hvis dette beløb er utilstrækkeligt, skal direktøren for  

 stødpudelageret sælge et kvantum naturgummi fra stødpudelageret, der er  

 tilstrækkeligt til at indbringe det yderligere fornødne beløb.
 2. Hvert medlems andel i stødpudelagerkontoen beregnes  

 på følgende måde:
3. Hvis denne overenskomst omgående skal erstattes af  

 en ny international overenskomst om naturgummi, vedtager Rådet med  

 kvalificeret flertal en procedure, der sikrer en effektiv overførsel til den  

 nye overenskomst i henhold til dennes bestemmelser herom af andele af  

 stødpudelagerkontoen, der tilhører medlemmer, som har til hensigt at deltage  

 i den nye overenskomst.
Ethvert medlem, som ikke ønsker at deltage i den nye  

 overenskomst, er berettiget til at få sin andel udbetalt:
 medmindre Rådet med kvalificeret flertal beslutter at forhøje betalingerne  

 i henhold til dette stykkes pkt. a).
 4. Hvis denne overenskomst bringes til ophør uden at  

 blive erstattet af en ny international overenskomst om naturgummi, der  

 omfatter bestemmelser om et stødpudelager, fastlægger Rådet med kvalificeret  

 flertal en procedure for en ordnet afvikling af stødpudelageret inden for den  

 i artikel 67, stk. 7, fastsatte maksimale tidsfrist under iagttagelse af  

 følgende begrænsninger:
 5. Med forbehold af noget medlems ønske om at modtage  

 naturgummi i overensstemmelse med denne artikels stk. 6, fordeles resterende  

 kontante midler på stødpudelagerkontoen straks blandt medlemmerne i forhold  

 til disses i henhold til denne artikels stk. 2 fastsatte andele.
 6. I stedet for at modtage fuldstændig eller delvis  

 betaling i kontante midler kan hvert medlem vælge at modtage sin andel i  

 stødpudelagerets aktiver i form af naturgummi i overensstemmelse med en af  

 Rådet fastlagt procedure.
7. Rådet vedtager en passende procedure for justering  

 og betaling af medlemmernes andele i stødpudelagerkontoen.
Ved denne  

 justering skal der tages hensyn til:
 8. Rådet skal træde sammen inden 30 dage efter  

 gennemførelsen af de afsluttende transaktioner i forbindelse med  

 stødpudelagerkontoen med henblik på den endelige opgørelse af medlemmernes  

 konti, som skal være afsluttet inden 30 dage derefter.
Forholdet til Den fælles Fond Artikel 42 Forholdet til Den fælles Fond Når Den fælles Fond træder i virksomhed, skal Rådet drage størst mulig  

 fordel af Den fælles Fonds faciliteter i overensstemmelse med de principper,  

 der er fastlagt for Fonden.
Rådet skal med henblik herpå føre forhandlinger  

 med Den fælles Fond om gensidigt acceptable vilkår og bestemmelser for en  

 associeringsaftale, som skal indgås med Den fælles Fond.
Foranstaltninger vedrørende forsyningen Artikel 43 Adgang til forsyning 1. De eksporterende medlemmer forpligter sig til i  

 videst muligt omfang at tilrettelægge deres politik og programmer på en sådan  

 måde, at der kontinuerligt er forsyninger af naturgummi til rådighed for  

 forbrugerne.
 2. De eksporterende medlemmer søger løbende at  

 forbedre naturgummien og tilvejebringe ensartethed i naturgummiens kvalitet  

 og udseende i overensstemmelse med den tekniske og markedsmæssige udvikling.
 3. I tilfælde af, at der opstår en potentiel mangel på  

 naturgummi, kan Rådet henstille til de berørte medlemmer at tage muligt  

 egnede skridt med henblik på så hurtigt som muligt at forøge forsyningerne af  

 naturgummi.
Artikel 44 Andre foranstaltninger 1. Med henblik på at virkeliggøre denne overenskomsts  

 mål klarlægger og foreslår Rådet egnede foranstaltninger og tekniske metoder,  

 der tager sigte på at fremme udviklingen af naturgummisektoren hos de  

 producerende medlemmer gennem udvidelse og forbedring af produktion,  

 produktivitet og markedsføring, hvorved de producerende medlemmers  

 eksportindtægter forøges, samtidig med at forsyningssikkerheden øges.
 2. Til dette formål foretager komiteen vedrørende  

 andre foranstaltninger økonomiske og tekniske analyser med henblik på at  

 klarlægge:
 3. Rådet vurderer de finansielle virkninger af sådanne  

 foranstaltninger og metoder og søger om fornødent at fremme og lette  

 tilvejebringelsen af tilstrækkelige finansielle midler fra sådanne kilder som  

 internationale finansielle institutioner og den anden konto under Den fælles  

 Fond, når denne er oprettet.
 4. Rådet kan om nødvendigt rette henstillinger til  

 medlemmer, internationale institutioner og andre organisationer med henblik  

 på at fremme iværksættelsen af særlige foranstaltninger i henhold til denne  

 artikel.
 5. Komiteen vedrørende andre foranstaltninger  

 undersøger med mellemrum gennemførelsen af de foranstaltninger, som Rådet  

 beslutter at fremme og anbefale, og aflægger beretning herom til Rådet.
Konsultation vedrørende medlemmernes  

 naturgummipolitik Artikel 45 Konsultation Rådet skal efter anmodning fra et medlem indlede konsultationer vedrørende  

 regeringernes politik på naturgummiområdet, som direkte indvirker på udbud  

 eller efterspørgsel.
Rådet kan forelægge sine anbefalinger for medlemmerne  

 til overvejelse.
Statistik, studier og oplysninger Artikel 46 Statistik og oplysninger 1. Rådet skal indsamle, samordne og i fornødent omfang  

 offentliggøre sådanne statistiske oplysninger om naturgummi og beslægtede  

 områder, som er nødvendige for, at denne overenskomst kan fungere  

 tilfredsstillende.
 2. Medlemmerne skal omgående og så fuldstændigt som  

 muligt meddele Rådet foreliggende oplysninger om produktion og forbrug af  

 naturgummi samt om den internationale handel hermed, fordelt på bestemte  

 kvaliteter.
 3. Rådet kan endvidere anmode medlemmerne om at give  

 andre oplysninger, herunder oplysninger vedrørende beslægtede områder, som  

 måtte være påkrævede for, at denne overenskomst kan fungere  

 tilfredsstillende.
 4. Medlemmerne skal indgive ovennævnte statistik,  

 oplysninger og informationer inden for en rimelig frist og så fuldstændigt  

 som det er muligt uden at være i uoverensstemmelse med deres nationale  

 lovgivning.
 5. Rådet optager nære kontakter med passende  

 internationale organisationer, herunder Den internationale Gummistudiegruppe,  

 og med råvarebørserne med henblik på at sikre adgangen til ajourførte og  

 pålidelige oplysninger om produktion, forbrug og lagre af, international  

 handel med, samt priser på naturgummi, og om andre faktorer, der påvirker  

 efterspørgsel og udbud af naturgummi.
 6. Rådet skal bestræbe sig for at sikre, at  

 offentliggjorte oplysninger ikke præjudicerer den fortrolige karakter af den  

 virksomhed, der udøves af personer eller selskaber, som fremstiller,  

 forarbejder eller afsætter naturgummi eller dermed beslægtede varer.
Artikel 47 Årlige vurderinger, skøn og studier 1. Rådet skal på baggrund af de oplysninger, der er  

 indgivet af medlemmerne og af alle relevante mellemstatlige og internationale  

 organisationer, udarbejde og offentliggøre en årlig vurdering af  

 verdenssituationen for naturgummi og beslægtede områder.
2. Mindst en gang i hvert halvår skal Rådet endvidere  

 foretage et skøn over produktion, forbrug, eksport og import af naturgummi af  

 alle typer og kvaliteter i de efterfølgende seks måneder.
Det skal underrette  

 medlemsstaterne om disse skøn.
 3. Rådet skal gennemføre eller træffe de nødvendige  

 foranstaltninger til at gennemføre undersøgelser vedrørende  

 udviklingstendensen for naturgummiproduktion, -forbrug, -handel, -afsætning  

 og -priser samt vedrørende de kortsigtede og langsigtede internationale  

 problemer inden for naturgummisektoren.
Artikel 48 Årsoversigt 1. Rådet skal hvert år på baggrund af de i artikel 1  

 anførte formål vurdere, hvorledes denne overenskomst fungerer.
Det skal  

 underrette medlemmerne om resultaterne af denne vurdering.
 2. Rådet kan derefter fremsætte forslag til  

 medlemmerne og inden for rammerne af sine beføjelser træffe foranstaltninger  

 til forbedring af effektiviteten af denne overenskomsts funktion.
Diverse Artikel 49 Medlemmernes almindelige forpligtelser 1. Medlemmerne skal i denne overenskomsts  

 gyldighedsperiode udfolde deres bedste bestræbelser og samarbejdsvilje med  

 henblik på at fremme denne overenskomsts formål og må ikke træffe  

 foranstaltninger, der er i modstrid med dette formål.
 2. Medlemmerne skal især søge at forbedre vilkårene  

 for naturgummisektoren og fremme produktion og forbrug af naturgummi med  

 henblik på at fremme vækst og modernisering inden for naturgummisektoren til  

 gensidig fordel for producenter og forbrugere.
 3. Medlemmerne skal acceptere alle Rådets afgørelser i  

 henhold til denne overenskomst som bindende og må ikke iværksætte  

 foranstaltninger, der virker som en begrænsning af eller er i modstrid med  

 disse afgørelser.
Artikel 50 Handelshindringer 1. Rådet skal i overensstemmelse med den i artikel 47  

 omhandlede årlige vurdering af verdenssituationen for naturgummi fastslå, om  

 der foreligger hindringer for en udvidelse af handelen med naturgummi i rå  

 tilstand, delvis forarbejdet eller omdannet.
2. Rådet kan for at fremme formålet med denne artikel  

 rette henstillinger til medlemmerne om i egnede internationale fora at søge  

 at nå frem til gensidigt acceptable praktiske foranstaltninger med det sigte  

 gradvis at afvikle og, om muligt, fjerne sådanne hindringer.
Rådet skal  

 regelmæssigt undersøge resultaterne af sådanne henstillinger.
Artikel 51 Transport- og markedsstruktur for naturgummi Rådet bør fremme og lette en øget anvendelse af rimelige og retfærdige  

 fragtrater samt forbedringer i transportsystemet med henblik på at sikre  

 regelmæssige forsyninger til markederne og for at opnå besparelser i  

 omkostningerne for de varer, der bringes på markedet.
Artikel 52 Fortrinsbehandling og hjælpeforanstaltninger Importerende medlemmer blandt udviklingslandene samt de mindst udviklede  

 lande, der er medlemmer, hvis interesse bringes i fare som følge af  

 foranstaltninger, der er truffet i henhold til denne overenskomst, kan anmode  

 Rådet om passende fortrinsbehandling og om iværksættelse af  

 hjælpeforanstaltninger.
Rådet skal overveje at træffe sådanne egnede  

 foranstaltninger i overensstemmelse med resolution 93 (IV), afsnit III, stk.  

 3 og 4, vedtaget af De forenede Nationers Konference om Handel og Udvikling.
Artikel 53 Fritagelse for forpligtelser 1. Når det er nødvendigt på grund af særlige  

 omstændigheder, nødsituationer eller force majeure, der ikke udtrykkeligt er  

 omhandlet i denne overenskomst, kan Rådet med kvalificeret flertal fritage et  

 medlem for en forpligtelse i henhold til denne overenskomst, såfremt det  

 pågældende medlem på tilfredsstillende måde har godtgjort, hvorfor  

 forpligtelsen ikke kan opfyldes.
 2. Rådet skal, når et medlem fritages for en  

 forpligtelse i henhold til denne artikels stk. 1, udtrykkeligt anføre, på  

 hvilke betingelser og vilkår og for hvilket tidsrum medlemmet er fritaget for  

 forpligtelsen, samt begrundelsen herfor.
Artikel 54 Rimelige arbejdsvilkår Medlemmerne erklærer, at de vil bestræbe sig på at opretholde  

 arbejdsvilkår, der sigter mod at hæve arbejdstagernes levestandard i deres  

 respektive grene af naturgummiproduktionen.
Klager og tvister Artikel 55 Klager 1. Enhver klage over, at et medlem har undladt at  

 opfylde sine forpligtelser i henhold til denne overenskomst, skal på begæring  

 af det medlem, der fremsætter klagen, indbringes for Rådet, som i henhold til  

 forudgående konsultation med de berørte medlemmer træffer afgørelse i sagen.
 2. Enhver afgørelse, hvorved Rådet finder, at et  

 medlem har misligholdt sine forpligtelser i henhold til denne overenskomst,  

 skal angive overtrædelsens art.
 3. Når Rådet enten som følge af en klage eller af  

 andre årsager finder, at et medlem har misligholdt sine forpligtelser i  

 henhold til denne overenskomst, kan det med kvalificeret flertal og med  

 forbehold af sådanne andre foranstaltninger, som er udtrykkeligt foreskrevet  

 i andre artikler i denne overenskomst, vedtage at:
Artikel 56 Tvister 1. Enhver tvist vedrørende denne overenskomsts  

 fortolkning eller anvendelse, som ikke bilægges af de implicerede parter,  

 skal på begæring af en af parterne i tvisten forelægges Rådet til afgørelse.
 2. I ethvert tilfælde, hvor en tvist er forelagt Rådet  

 i henhold til denne artikels stk. 1, kan et flertal af medlemmer, der råder  

 over mindst en tredjedel af det samlede antal stemmer, forlange, at Rådet,  

 inden det efter drøftelse af sagen træffer afgørelse, indhenter et responsum  

 om det omstridte spørgsmål fra et ad hoc rådgivende nævn, udpeget i henhold  

 til denne artikels stk. 3.
 3. a) Medmindre Rådet med kvalificeret flertal træffer  

 anden afgørelse, skal det rådgivende nævn bestå af fem personer, således at  

 I) de eksporterende medlemmer udpeger to personer, hvoraf den ene skal have  

 stor erfaring i spørgsmål af den omtvistede art og den anden nyde anseelse og  

 have erfaring som jurist; II) to personer med tilsvarende kvalifikationer  

 udpeges af de importerende medlemmer, og III) en formand, som vælges  

 enstemmigt af de fire personer, udpeget i henhold til pkt. a), I) og II),  

 eller, hvis enighed mellem disse ikke kan opnås, af Rådets formand.
 4. Det rådgivende nævns responsum og begrundelserne  

 herfor forelægges Rådet, som afgør tvisten med kvalificeret flertal efter at  

 have taget alle relevante oplysninger i betragtning.
Afsluttende bestemmelser Artikel 57 Undertegnelse Denne overenskomst skal fra den 2. januar til og med den 30. juni 1980 stå  

 åben for undertegnelse i De forenede Nationers hovedsæde for de regeringer,  

 der var indbudt til De forenede Nationers Konference om Naturgummi 1978.
Artikel 58 Depositar De forenede Nationers generalsekretær udpeges herved til depositar for  

 denne overenskomst.
Artikel 59 Ratifikation, accept og godkendelse 1. Denne overenskomst skal ratificeres, accepteres  

 eller godkendes af de undertegnende regeringer i overensstemmelse med disses  

 respektive forfatningsmæssige eller institutionelle praksis.
 2. Ratifikations-, accept- eller  

 godkendelsesinstrumenterne skal deponeres hos depositaren senest den 30.  

 september 1980. Rådet kan dog give udsættelse til undertegnende regeringer,  

 som ikke har været i stand til at deponere deres instrumenter inden nævnte  

 frist.
 3. Enhver regering, der deponerer et ratifikations-,  

 accept- eller godkendelsesinstrument, skal ved deponeringen meddele, om den  

 er et eksporterende eller et importerende medlem.
Artikel 60 Meddelelse om midlertidig anvendelse 1. En undertegnende regering, som har til hensigt at  

 ratificere, acceptere eller godkende denne overenskomst, eller en regering,  

 for hvilken Rådet har fastsat betingelser for tiltrædelse, men som endnu ikke  

 har været i stand til at deponere sit instrument, kan til enhver tid meddele  

 depositaren, at den midlertidigt fuldt ud vil anvende denne overenskomst,  

 enten når den træder i kraft i henhold til artikel 61 eller, hvis den  

 allerede er trådt i kraft, fra en nærmere angiven dato.
2. Uanset bestemmelserne i denne artikels stk. 1 kan  

 en regering i sin meddelelse om midlertidig anvendelse fastsætte, at den kun  

 vil anvende denne overenskomst inden for rammerne af sin forfatningsmæssige  

 og/eller lovgivningsmæssige praksis.
En sådan regering skal imidlertid  

 opfylde alle sine finansielle forpligtelser i forbindelse med  

 administrationskontoen.
Det midlertidige medlemskab for en regering, der  

 giver en sådan meddelelse, må højst vare 18 måneder fra denne overenskomsts  

 midlertidige ikrafttræden.
I tilfælde af, at der opstår behov for at indkalde  

 bidrag til stødpudelagerkontoen inden for denne periode på 18 måneder, skal  

 Rådet træffe afgørelse om, hvilken status der skal tillægges en regering, der  

 er midlertidigt medlem i henhold til dette stykke.
Artikel 61 Ikrafttræden 1. Denne overenskomst træder endeligt i kraft den 1.  

 oktober 1980 eller på et hvilket som helst tidspunkt derefter, såfremt  

 regeringer, der tegner sig for mindst 80 pct. af den i bilag A til denne  

 overenskomst anførte nettoeksport, og regeringer, der tegner sig for mindst  

 80 pct. af den i bilag B til denne overenskomst anførte nettoimport, senest  

 på det nævnte tidspunkt har deponeret deres ratifikations-, accept-, og  

 godkendelses- eller tiltrædelsesinstrumenter eller har påtaget sig de fulde  

 finansielle forpligtelser i henhold til denne overenskomst.
2. Denne overenskomst træder midlertidigt i kraft den  

 1. oktober 1980 eller på et hvilket som helst tidspunkt inden for to år  

 derefter, såfremt regeringer, der tegner sig for mindst 65 pct. af den i  

 bilag A til denne overenskomst anførte nettoeksport, og regeringer, der  

 tegner sig for mindst 65 pct. af den i bilag B til denne overenskomst anførte  

 nettoimport, senest på det pågældende tidspunkt har deponeret deres  

 ratifikations-, accept- eller godkendelsesinstrumenter eller i henhold til  

 artikel 60 har meddelt depositaren, at de vil anvende denne overenskomst  

 midlertidigt.
Overenskomsten skal forblive i kraft midlertidigt i indtil  

 højst 18 måneder, medmindre den træder endeligt i kraft i henhold til stk. 1  

 eller Rådet træffer anden afgørelse i overensstemmelse med stk. 4.
3. Træder denne overenskomst ikke midlertidigt i kraft  

 i henhold til denne artikels stk. 2 senest to år efter den 1. oktober 1980,  

 skal De forenede Nationers generalsekretær opfordre de regeringer, der har  

 deponeret ratifikations-, accept-, godkendelses- eller  

 tiltrædelsesinstrumenter, eller som har meddelt ham, at de midlertidigt vil  

 anvende denne overenskomst, samt alle øvrige deltagere i De forenede  

 Nationers Konference om Naturgummi 1978, til på et så tidligt tidspunkt, som  

 han anser det for praktisk muligt, at mødes med henblik på at anbefale, at de  

 regeringer, der er i stand til det, eventuelt bør træffe de nødvendige  

 foranstaltninger for helt eller delvis at lade denne overenskomst træde i  

 kraft inden for deres egen kreds, midlertidigt eller endeligt.
Træffes der  

 ikke nogen endelig afgørelse på dette møde, kan generalsekretæren indkalde  

 til sådanne yderligere møder, som han anser for påkrævet.
4. Er betingelserne for denne overenskomsts endelige  

 ikrafttræden i henhold til denne artikels stk. 1 ikke opfyldt inden udløbet  

 af 18 kalendermåneder efter overenskomstens midlertidige ikrafttræden i  

 henhold til stk. 2, skal De forenede Nationers generalsekretær på et så  

 tidligt tidspunkt, som han anser det for praktisk muligt, og inden udgangen  

 af ovennævnte periode på 18 måneder, indkalde de regeringer, der har  

 deponeret ratifikations-, accept-, godkendelses- eller  

 tiltrædelsesinstrumenter, eller som har meddelt ham, at de midlertidigt vil  

 anvende denne overenskomst, samt alle øvrige deltagere i De forenede  

 Nationers Konference om Naturgummi 1978, til møde med henblik på nærmere at  

 overveje denne overenskomsts fremtid.
Rådet træder herefter sammen for at  

 træffe en afgørelse om denne overenskomsts fremtid under hensyntagen til  

 henstillingerne fra det af De forenede Nationers generalsekretær indkaldte  

 møde.
Rådet vedtager derefter med kvalificeret flertal:
 Kan Rådet ikke nå frem til en afgørelse, ophører denne overenskomst ved  

 udløbet af perioden på 18 måneder.
 5. For en regering, der deponerer sit ratifikations-,  

 accept-, godkendelses- eller tiltrædelsesinstrument efter denne overenskomsts  

 ikrafttræden, træder den i kraft for den pågældende regering på datoen for  

 denne deponering.
 6. De forenede Nationers generalsekretær indkalder til  

 Rådets første møde snarest muligt efter denne overenskomsts ikrafttræden.
Artikel 62 Tiltrædelse 1. Denne overenskomst skal stå åben for tiltrædelse af  

 regeringer for alle stater på de af Rådet fastsatte betingelser, som skal  

 indeholde en tidsfrist for deponering af tiltrædelsesinstrumenterne.
Rådet  

 kan dog give udsættelse til regeringer, der ikke er i stand til at deponere  

 deres tiltrædelsesinstrumenter inden den i tiltrædelsesbetingelserne  

 fastsatte frist.
 2. Tiltrædelse skal ske ved deponering af et  

 tiltrædelsesinstrument hos depositaren.
Artikel 63 Ændringer 1. Rådet kan med kvalificeret flertal afgive  

 indstilling til medlemmerne om ændringer af denne overenskomst.
 2. Rådet skal fastsætte en dato, inden hvilken  

 medlemmerne skal meddele depositaren deres godkendelse af ændringen.
 3. En ændring træder i kraft 90 dage efter, at  

 depositaren har modtaget meddelelse om godkendelse fra medlemmer, der udgør  

 mindst to tredjedele af de eksporterende medlemmer og råder over mindst 85  

 pct. af de eksporterende medlemmers stemmer, og fra medlemmer, der udgør  

 mindst to tredjedele af de importerende medlemmer og råder over mindst 85  

 pct. af de importerende medlemmers stemmer.
 4. Efter at depositaren har underrettet Rådet om, at  

 betingelserne for ændringens ikrafttræden er opfyldt, og uanset  

 bestemmelserne i denne artikels stk. 2 vedrørende den af Rådet fastsatte  

 dato, kan et medlem stadig meddele depositaren sin godkendelse af ændringen,  

 såfremt en sådan meddelelse indgives inden ændringens ikrafttræden.
5. Ethvert medlem, der ikke har givet meddelelse om  

 godkendelse af en ændring senest på den dato, en sådan ændring træder i  

 kraft, skal fra denne dato ophøre med at være en kontraherende part,  

 medmindre det pågældende medlem over for Rådet har godtgjort, at godkendelsen  

 ikke kunne opnås i tide på grund af vanskeligheder med at afslutte den  

 forfatningsmæssige eller institutionelle procedure, og Rådet beslutter at  

 forlænge fristen for godkendelse af ændringen for det pågældende medlem.
Et  

 sådant medlem er ikke bundet af ændringen, før det har givet meddelelse om  

 godkendelse deraf.
 6. Er betingelserne for ændringens ikrafttræden ikke  

 opfyldt på den af Rådet i henhold til denne artikels stk. 2 fastsatte frist,  

 skal ændringen anses for bortfaldet.
Artikel 64 Udtræden 1. Et medlem kan på et hvilket som helst tidspunkt  

 efter denne overenskomsts ikrafttræden udtræde af overenskomsten ved at give  

 meddelelse om udtræden til depositaren.
Det pågældende medlem skal samtidig  

 underrette Rådet om det skridt det har taget.
 2. Et år efter at depositaren har modtaget dets  

 meddelelse om udtræden, ophører det pågældende medlem med at være en  

 kontraherende part i denne overenskomst.
Artikel 65 Udelukkelse 1. Finder Rådet, at et medlem har misligholdt sine  

 forpligtelser i henhold til denne overenskomst, og fastslår det endvidere, at  

 en sådan misligholdelse i væsentlig grad hæmmer overenskomstens funktion, kan  

 det med kvalificeret flertal vedtage at udelukke det pågældende medlem fra  

 denne overenskomst.
Rådet skal omgående underrette depositaren herom.
Et år  

 efter Rådets afgørelse ophører det pågældende medlem med at være en  

 kontraherende part i denne overenskomst.
Artikel 66 Afregning med udtrædende eller udelukkede medlemmer eller med medlemmer,  

 der ikke kan godkende en ændring 1. Rådet træffer i overensstemmelse med denne artikel  

 bestemmelse om afregning med et medlem, der ophører med at være en  

 kontraherende part i denne overenskomst som følge af:
 2. Rådet skal tilbageholde alle bidrag, som et medlem,  

 der ophører med at være en kontraherende part i denne overenskomst, har  

 indbetalt til administrationskontoen.
 3. Rådet skal tilbagebetale andelen i  

 stødpudelagerkontoen i henhold til artikel 41 til et medlem, som ophører med  

 at være en kontraherende part som følge af manglende godkendelse af en  

 ændring af denne overenskomst, udtræden eller udelukkelse, med fradrag af det  

 pågældende medlems andel i et eventuelt overskud.
4. Er der på stødpudelagerkontoen ikke tilstrækkelig  

 dækning til kontant at afdrage de i henhold til stk. 3, pkt. a), b) eller c),  

 skyldige beløb, uden at dette enten hindrer en videreførelse af  

 stødpudelagerets virksomhed eller fører til indkaldelse af yderligere bidrag  

 fra medlemmerne til dækning af sådanne tilbagebetalinger, skal betalingen  

 udsættes, indtil den nødvendige mængde naturgummi kan sælges fra  

 stødpudelageret til den øvre interventionspris eller derover.
Såfremt Rådet  

 inden udløbet af den i artikel 64 fastsatte periode på et år meddeler et  

 udtrædende medlem, at betaling må udsættes i henhold til dette stykke, kan  

 den pågældende periode på et år fra meddelelsen om udtræden og den faktiske  

 udtræden, hvis det udtrædende medlem ønsker det, forlænges, indtil Rådet  

 meddeler det pågældende medlem, at tilbagebetaling af dets andel kan finde  

 sted inden for 60 dage.
 5. Et medlem, der har modtaget en passende  

 tilbagebetaling i henhold til denne artikel, har ikke krav på nogen andel i  

 Organisationens likvidationsprovenu og skal heller ikke være ansvarligt for  

 noget underskud, som Organisationen har pådraget sig, efter at en sådan  

 tilbagebetaling har fundet sted.
Artikel 67 Gyldighedsperiode, forlængelse og ophør 1. Denne overenskomst forbliver i kraft i fem år efter  

 ikrafttrædelsesdatoen, medmindre den forlænges i henhold til stk. 2, 3 eller  

 4 i denne artikel eller bringes til ophør i henhold til dens stk. 5 eller 6.
 2. Rådet kan inden udløbet af den i denne artikels  

 stk. 1 nævnte periode på fem år med kvalificeret flertal beslutte at forlænge  

 denne overenskomsts gyldighed med indtil to år og/eller genforhandle den.  

 Rådet skal underrette depositaren om enhver sådan beslutning.
 3. Hvis forhandlinger om en ny overenskomst til  

 erstatning af denne overenskomst ikke er afsluttet inden udløbet af den i  

 denne artikels stk. 1 nævnte periode på fem år, kan Rådet med kvalificeret  

 flertal vedtage at forlænge denne overenskomsts gyldighed med indtil to år.  

 Rådet skal underrette depositaren om enhver sådan forlængelse.
4. Hvis forhandlinger om en ny overenskomst til  

 erstatning af denne overenskomst er afsluttet inden udløbet af den i denne  

 artikels stk. 1 nævnte periode på fem år, og er den nye overenskomst endnu  

 ikke trådt i kraft midlertidigt eller endeligt, kan Rådet med kvalificeret  

 flertal vedtage at forlænge gyldigheden af denne overenskomst, indtil den nye  

 overenskomst er trådt i kraft midlertidigt eller endeligt, idet gyldigheden  

 dog højst kan forlænges med to år.
Rådet skal underrette depositaren om  

 enhver sådan forlængelse.
 5. Hvis der er forhandlet en ny international  

 overenskomst om naturgummi, som træder i kraft i en periode, i hvilken  

 gyldigheden af denne overenskomst er forlænget i henhold til denne artikels  

 stk. 2, 3 eller 4, ophører denne overenskomst, som forlænget, ved den nye  

 overenskomsts ikrafttræden.
6. Rådet kan til enhver tid med kvalificeret flertal  

 beslutte at bringe denne overenskomst til ophør med virkning fra en af Rådet  

 fastsat dato.
Rådet skal underrette depositaren om enhver sådan beslutning.
 7. Uanset denne overenskomsts ophør skal Rådet  

 fortsætte sin virksomhed i en periode på højst tre år for at gennemføre  

 Organisationens likvidation, herunder afvikling af regnskaber og afhændelse  

 af aktiver i overensstemmelse med bestemmelserne i artikel 41 og under  

 iagttagelse af de relevante beslutninger, der skal træffes med kvalificeret  

 flertal; Rådet skal i denne periode have de beføjelser og varetage de  

 funktioner, som måtte være nødvendige med henblik herpå.
Artikel 68 Forbehold Der kan ikke tages forbehold med hensyn til nogen bestemmelse i denne  

 overenskomst.
Artikel 69 Denne overenskomsts gyldige tekster Denne overenskomsts tekster på engelsk, fransk, kinesisk, russisk og  

 spansk skal have samme gyldighed.
 TIL BEKRÆFTELSE HERAF har undertegnede med behørig bemyndigelse fra deres  

 respektive regeringer underskrevet denne overenskomst på de ud for deres  

 underskrifter anførte datoer.
 UDFÆRDIGET i Geneve den sjette oktober nitten hundrede og nioghalvfjerds.
BILAG A De enkelte eksportlandes andele i den samlede nettoeksport fra lande, der  

 har deltaget i De forenede Nationers Konference om Naturgummi 1978, fastsat  

 med henblik på artikel 61 Procent (* 2) BILAG B De enkelte importlandes og importerende landegruppers andele i den samlede  

 nettoimport til lande, der har deltaget i De forenede Nationers Konference om  

 Naturgummi 1978, fastsat med henblik på artikel 61 Procent (* 3) BILAG C Omkostningerne ved etablering og drift af stødpudelageret, anslået af  

 formanden for De forenede Nationers Konference om Naturgummi 1978 Under normale omstændigheder kan omkostningerne ved oprettelse og drift af  

 stødpudelageret på 550.000 ton beregnes ved at multiplicere dette tal med den  

 nedre udløsningspris på 168 malaysiske/singaporeanske cents pr. kg og med  

 tillæg af yderligere 10 pct. deraf.
 Danmarks ratifikationsinstrument blev deponeret hos De forenede Nationers  

 generalsekretær den 30. september 1980.
 I medfør af artikel 61, stk. 2, trådte overenskomsten midlertidigt i kraft  

 den 23. oktober 1980.
 Nedennævnte lande og Det europæiske økonomiske Fælleskab har ratificeret,  

 accepteret eller godkendt overenskomsten eller givet meddelelse om  

 midlertidig anvendelse af den i medfør af artikel 60:
 Eksportlande: Indonesien, Malaysia, Papua Ny Guinea, Philippinerne, Sri  

 Lanka og Thailand.
 Importlande: Amerikas forenede Stater, Australien, Belgien, Brasilien,  

 Canada, Danmark, Finland, Frankrig, Irland, Italien, Japan, Kina, Luxembourg,  

 Nederlandene, Norge, Sovjetunionen, Storbritannien, Sverige, Tjekkoslovakiet  

 og Forbundsrepublikken Tyskland.
Udenrigsministeriet, den 30. april 1981 Kjeld Olesen (* 1) Generalforsamlingens resolutioner 3201 (S-VI) og 3202 (S-VI) af 1.  

 maj 1974.
 (* 2) Andelene er anført i procent af den samlede nettoeksport af  

 naturgummi i femårsperioden 1974-1978.
 (* 3) Andelene er anført i procent af den samlede nettoimport af  

 naturgummi i treårsperioden 1976, 1977 og 1978.
