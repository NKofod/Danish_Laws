I medfør af § 20, stk. 4 og § 42, stk. 2, i lov om ægteskabs indgåelse og opløsning, jf. lovbekendtgørelse nr. 216 af 27. marts 1990, som ændret ved § 7 i lov nr. 396 af 13. juni 1990 og i medfør af § 17 i lov nr. 193 af 29. april 1981 om personnavne, som ændret ved lov nr. 845 af 20. december 1989 fastsættes:
 § 1.  Ved indgivelse af ansøgning om skilsmisse ved  

 bevilling betales et gebyr på 500 kr. til statsamtet.
 Stk. 2.  Der betales dog ikke gebyr, hvis ansøgeren  

 inden for de sidste 3 måneder har indgivet en ansøgning om skilsmisse, som  

 der er betalt gebyr for.
§ 2.  For udfærdigelse af navnevis betales et gebyr på  

 3.000 kr. til statsamtet.
Gebyret betales samtidig med indgivelsen af  

 ansøgning om navnebevis.
 Stk. 2.  Omfatter en ansøgning flere personer, skal der  

 betales gebyr for hver ansøger.
Stk. 3.  Der skal dog kun betales eet gebyr, hvis  

 ansøgningen omfatter Stk. 4.  Bestemmelserne i stk. 3 om mindreårige søskende  

 og børn finder tilsvarende anvendelse på mindreårige sted- eller plejebørn.
 Stk. 5.  Udfærdiges navnebevis ikke, tilbagebetales  

 gebyret.
 § 3.  Påklages et afslag på en ansøgning om navnebevis  

 indbetales på ny gebyr til statsamtet. § 2, stk. 5, finder tilsvarende  

 anvendelse.
§ 4.  For vielse betales et gebyr på 500 kr., hvis  

 ingen af parterne har bopæl her i landet.
Det gælder dog ikke, hvis vielsen  

 foretages, uden at der foreligger en dansk prøvelsesattest.
Stk. 2.  Gebyret betales til borgmesterkontoret, i  

 København til magistraten, samtidig med at anmodningen om prøvelse  

 fremsættes.
Gebyret tilbagebetales, hvis vielse ikke foretages.
Er  

 prøvelsesattesten udleveret til parterne eller en af dem, tilbagebetales  

 gebyret dog kun mod tilbagelevering af prøvelsesattesten eller forevisning af  

 en udenlandsk vielsesattest.
 § 5.  Bekendtgørelsen træder i kraft den 1. november  

 1990. § 2 og § 3 finder anvendelse på ansøgninger, der indgives den 1. januar  

 1990 eller senere. § 4 finder anvendelse på vielser, hvis anmodningen om  

 prøvelse fremsættes den 1. november 1990 eller senere.
 Stk. 2.  Bekendtgørelse nr. 877 af 20. december 1989 om  

 brugerbetaling inden for det familieretlige område ophæves.
