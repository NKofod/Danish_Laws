Førerværn  

 på traktorer og motorredskaber - At-vejledning B.1.1.1 - August 2002 -  

 Erstatter  

 At-meddelelse nr. 2.12.1 af marts 1990 At-vejledningen  

 beskriver, hvornår traktorer og motorredskaber skal have førerværn.  

 Førerværnet  

 skal beskytte føreren, hvis traktoren eller motorredskabet vælter eller  

 stejler, mod faldende genstande, mod vejrliget eller flere af delene.
 De  

 indretningskrav, som skal være opfyldt, for at førerværnet kan godkendes  

 eller  

 certificeres, findes i de regler, der gælder for godkendelse af førerværn og  

 certificering af maskiner.
 Ved  

 kørsel med traktorer og motorredskaber kan der være alvorlig fare for, at  

 føreren bliver dræbt eller lemlæstet, hvis køretøjet vælter eller stejler.
 Der  

 er en stor risiko for, at der sker en alvorlig ulykke, hvis føreren får de  

 tunge genstande ned over sig, når halmballer og andre tunge ting læsses.
 Kulde,  

 varme og våde vejrforhold kan være til stor gene for føreren.
 Et  

 styrtsikkert førerværn kan beskytte føreren, hvis køretøjet vælter eller  

 stejler, ved at hindre køretøjet i at trille rundt eller ved at sikre, at der  

 er et beskyttet frirum for føreren.
 Et  

 førerværn mod nedfaldende genstande skal udformes, så føreren er sikret mod  

 at  

 blive ramt.
 Et førerværn mod vejrliget er et førerhus, som kan  

 opvarmes og eventuelt afkøles, begrænse solens stråler og rense den indblæste  

 luft for støv og andre urenheder.
1. Generelle forhold 1.1. Mærkning af styrtsikre  

 førerværn (ROPS) på traktor Et  

 førerværn kan kun anses for at være styrtsikkert, hvis det fremgår af en  

 mærkning på førerværnet.
Førerværn er fremstillet til bestemte traktorer  

 eller  

 motorredskaber og kan kun bruges til disse.
Hvis en traktor eller et  

 motorredskab skal synes af Bilinspektionen, vil Arbejdstilsynet blive  

 underrettet,  

 hvis mærkningen mangler.
 Mærkningen  

 på traktorer kan være:
 Dansk  

 godkendelse - eksempel:
Godkendt  

 af direktøren for Arbejdstilsynet Traktorfabrikat,  

 type og serienummer Fabrikant/importør EØF-godkendelse  

 - eksempler:
Almindelig  

 traktor Smalsporet  

 traktor Bogstavet  

 over firkanten kan være udeladt eller SV.
1.2. Mærkning af styrtsikre  

 førerværn (ROPS) på motorredskab Mærkning  

 af styrtsikre førerværn til motorredskab kan være:
 Dansk  

 godkendelse - eksempel:
Godkendt  

 af direktøren for Arbejdstilsynet Fabrikat,  

 motorredskab, type, serienummer Fabrikant/importør Det  

 danske godkendelsesskilt skal være af metal og nittet på.
 EØF-godkendelse:
86/295  

 skal stå øverst i CE Certificering  

 efter maskindirektivet:
CE 1.3. Mærkning af førerværn  

 mod faldende genstande (FOPS) Et  

 dansk godkendt traktorførerværn, der er bygget som et førerhus med eller uden  

 iklædning, vil også beskytte mod big-baller o.l., som kan falde ned mod  

 føreren.
Der findes ikke en egentlig dansk godkendelse af traktorførerværn  

 mod  

 faldende genstande.
 EØF-godkendelsesmærket  

 for førerværn mod faldende genstande til motorredskaber er en gentagelse af  

 mærket for styrtsikre førerværn til traktorer med 86/296 øverst i CE.
Førerværn  

 mod nedfaldende genstande på motorredskaber, som er certificerede under  

 maskindirektivet,  

 har ingen speciel mærkning ud over CE-mærkningen.
Oplysningen må derfor  

 findes  

 i instruktionsbogen.
1.4. Førerværn mod vejrlig Der  

 er ingen særlig mærkning, som angiver, i hvilken grad et førerværn beskytter  

 mod regn, kulde eller solens stråler.
Varme- eller aircondition-anlæggets  

 effektivitet har ingen særlig mærkning.
Når man anskaffer maskinen, må man  

 bede  

 leverandøren om at dokumentere eller garantere, at disse gener er imødegået  

 effektivt.
Ventilationsanlægget skal kunne blæse luft ind uden trækgener, og  

 støvfilteret skal kunne rense luften for støv.
1.5. Manglende mærkeskilte Mangler  

 førerværnet mærkeskilt, kan man skaffe det ved:
1.  

 	  

 At kontakte  

 fabrikanten af maskinen eller førerværnet.
Fabrikanten kan fastslå et  

 førerværns identitet ud fra billeder af førerværnet set fra siden, forfra og  

 bagfra samt detailbilleder af befæstigelserne foran og bagved.
Fabrikanten  

 kan  

 på den baggrund fremsende et nyt skilt.
2.  

 	  

 Findes fabrikanten  

 ikke længere, kan man sende de samme billeder til Arbejdstilsynet, som  

 eventuelt kan fastslå førerværnets godkendelse på baggrund af den oprindelige  

 godkendelse.
Ejeren skal herefter selv fremstille et nyt godkendelsesskilt ud  

 fra Arbejdstilsynets oplysninger.
2. Krav om førerværn på en  

 maskine 2.1. Ved levering Visse  

 traktorer og motorredskaber skal have styrtsikkert førerværn, når de sælges,  

 udlejes, udlånes mv. til brug.
Det gælder for ikke-CE-mærkede maskiner, som  

 vejer mindst  

 500 kg  

 ubelastet eller CE-mærkede  

 maskiner med en effekt over 15 kW.
Herunder bl.a.:
-  

 	  

 Almindelige traktorer -  

 	  

 Læssemaskiner  

 (gummiged, baglæssere, teleskoplæssere) -  

 	  

 Grave-læssemaskiner  

 (rendegravere) -  

 	  

 Traktorkraner.
Man skal kunne montere et førerværn på et nyt motorredskab  

 uanset vægt og effekt, hvis der under brugen er fare for, at redskabet kan  

 vælte, eller fare for, at genstande kan falde ned på føreren.
Det indebærer,  

 at  

 fabrikanten af det CE-mærkede motorredskab skal kunne levere førerværn til  

 maskinen.
 Maskinen  

 må leveres uden førerværn, hvis køberen har fået dispensation til at bruge  

 maskinen uden førerværn.
 Når  

 brugte traktorer med førerværn leveres til brug, er leverandøren ansvarlig  

 for,  

 at førerværnet ikke er rusttæret eller har lidt anden overlast i en sådan  

 grad,  

 at det ikke længere har den oprindelige styrke.
2.2. Ved brug -  

 	  

 Traktorer og  

 motorredskaber, som er leveret med styrtsikkert førerværn, skal også bruges  

 med  

 styrtsikkert førerværn.
 -  

 	  

 Virksomheder, som har  

 dispensation fra kravet om styrtsikkert førerværn, må kun bruge traktoren  

 eller  

 motorredskabet til de opgaver, som dispensationen omfatter.
-  

 	  

 Traktorer under  

 500 kg  

 og motorredskaber, som lovligt  

 har kunnet leveres uden styrtsikkert førerværn, må ikke bruges under forhold,  

 hvor der er en øget risiko for, at de kan vælte.
Det gælder fx for kørsel på  

 skrænter og nær ved skrænter.
Maskinen skal have styrtsikkert førerværn, hvis  

 den skal bruges under forhold, hvor der er øget fare for at vælte.
-  

 	  

 Motorredskaber uden  

 førerværn mod faldende genstande må ikke bruges til arbejdsopgaver, hvor der  

 kan være fare for, at føreren kan blive ramt af faldende genstande.
Det  

 gælder  

 fx, når halmballer læsses, stables og tages ned, og når gods på paller  

 stables  

 eller tages ned.
-  

 	  

 Ved arbejdsopgaver,  

 hvor føreren udsættes for gener fra sol, varme, kulde eller støv, kan der  

 stilles krav om, at førerpladsen indrettes, så disse gener er imødegået  

 effektivt.
Det kan fx være ved hjælp af et lukket førerhus med støvfilter, et  

 varmeanlæg, aircondition og vinduesglas med solafvisende egenskaber.
 -  

 	  

 Ved kørsel på islagte  

 søer, vandløb mv. med en traktor eller et motorredskab skal førerhuset have  

 en  

 tagluge, som føreren kan redde sig op gennem, hvis maskinen går gennem isen.
2.3. Fritaget for krav om  

 styrtsikkert førerværn Traktorer  

 fra før den 1. maj 1967 uden styrtsikkert førerværn, som den nuværende ejer  

 har  

 anskaffet før den 1. august 1976, må bruges på følgende betingelser:
-  

 	  

 Det er kun ejeren  

 selv, der kører med traktoren -  

 	  

 Kørslen er højst 100  

 timer årligt -  

 	  

 Kørslen sker kun på  

 lette terrænforhold.
Ved skrænter, grøfter, vandløb mv. må traktoren ikke  

 køre  

 nærmere end  

 3 m, og  

 forageren skal være mindst  

 12 m  

 bred -  

 	  

 Størrelsen af  

 redskaber, maskiner og vognlæs skal være rimelig i forhold til traktoren og  

 jordbundsforholdene,  

 så man er sikker på at kunne styre sikkert.
Om nødvendigt skal man montere  

 frontvægte.
 Traktoren må ikke bruges:
-  

 	  

 Med højt trækfæste -  

 	  

 Til at bugsere andre  

 traktorer eller motorredskaber -  

 	  

 Til at trække  

 fastkørte køretøjer fri -  

 	  

 Til at trække  

 motorkøretøjer i gang -  

 	  

 Til at slæbe træer,  

 optrække rødder o.l.
-  

 	  

 Til at nedfælde  

 ammoniak -  

 	  

 Til at sammentrykke og  

 indlægge afgrøder i ensilagestakke og -siloer -  

 	  

 Til at læsse, stakke  

 og nedtage halmballer.
 Det samme gælder i landbrug for traktorer, der havde fået  

 tidsbegrænset dispensation til den 1. januar 1981.
Traktorer  

 med førerværn af styrtsikker type, men uden godkendelse, som er taget i brug  

 før den 1. maj 1967, og som den nuværende ejer har anskaffet før den 1.  

 august  

 1977, er fritaget for kravet om typegodkendelse.
Det kan være førerværn af  

 fabrikaterne FLK, Frederiksberg Karosserifabrik, JEKA, KALA, MESAN, SEKURA,  

 SONERA og TRAKTOLA.
Førerværnet skal være monteret på førerværnsfabrikkens  

 beslag.
Ved salg af traktoren skal denne udstyres med godkendt førerværn.
 Motorredskaber  

 under  

 7.000 kg  

 uden styrtsikkert  

 førerværn, der er leveret før den 1. august 1987, må bruges af den nuværende  

 ejer.
 Motorredskaber  

 over  

 7.000 kg  

 uden førerværn, der er  

 leveret første gang før den 1. august 1988, må bruges uden begrænsninger.
 Ikke-CE-mærkede  

 traktorer med to eller flere aksler og ubelastet vægt under  

 500  

 kg.
3. Dispensationer 3.1. Særlig konstruktion Hvis  

 en særlig konstruktion på en traktor eller et motorredskab gør det rimeligt  

 og  

 forsvarligt at bruge dem uden styrtsikkert førerværn, kan Arbejdstilsynet  

 give  

 dispensation til, at maskinen kan leveres og bruges uden styrtsikkert  

 førerværn.
Fx har specielle portaltraktorer til brug i juletræsplantager fået  

 dispensation.
Det skyldes bl.a., at rammekonstruktionen vil beskytte føreren,  

 hvis traktoren vælter.
3.2. Særlig brug Arbejdstilsynet  

 kan give dispensation fra førerværn på en traktor eller et motorredskab, når  

 førerværnet er til væsentlig hindring for brugen af traktoren eller  

 motorredskabet, fx hvor der skal køres i stalde, væksthuse, under viadukter  

 og  

 i visse frugtplantager.
 En  

 forudsætning for dispensationen er, at kørslen altid kan ske forsvarligt.  

 Dispensationen gives kun, når maskinen udelukkende eller i væsentligt omfang  

 skal bruges, hvor førerværnet ellers ville være i vejen.
 Arbejdstilsynet  

 kan give dispensation fra kravet om førerværn på traktorer og motorredskaber,  

 der kun bruges til skolernes undervisning i reparation af maskinen samt  

 prøvekørsel og egentransport i den forbindelse.
 Arbejdstilsynet  

 kan give dispensation fra kravet om førerværn på traktorer og motorredskaber,  

 der kun bruges som stationær drivkilde for fx blæser, kompressor og vandpumpe  

 samt til egentransport mellem opstillingsstederne.
3.3. Veterantraktorer Arbejdstilsynet  

 kan give dispensation til ejere af veterantraktorer eller medlemmer af  

 veterantraktorforeninger, så de kan købe, sælge og køre med veterantraktorer  

 ved stævner mv.
Brug af traktoren skal dog ske under forhold, hvor der ikke  

 er  

 risiko for, at den vælter eller stejler.
Begrænsningerne i brugen af  

 veterantraktoren  

 vil fremgå af dispensationen.
Veterantraktorer  

 skal ved rattet være tydeligt mærket med: Veterantraktor.
Må ikke  

 anvendes til  

 arbejdsopgaver.
Mærkningen kan fx bindes til rattet eller til andet  

 udstyr nær  

 ved rattet.
4. Eftersyn, vedligeholdelse  

 og reparation 4.1. Eftersyn Førerværnet  

 skal efterses for revner, tæringer og fastspænding mindst en gang om året.
4.2. Vedligeholdelse Førerværnet  

 skal rengøres regelmæssigt.
Rust skal forebygges.
Drænhuller skal holdes åbne  

 for at hindre vand i rørprofiler.
De  

 bolte, som førerværnet er spændt fast på maskinen med, skal efterspændes med  

 jævne mellemrum.
Det samme gælder andre væsentlige boltforbindelser.
 Vibrationsdæmpende  

 gummielementer, som er indskudt ved fastgørelsespunkterne, skal udskiftes med  

 passende mellemrum.
 Instruktionsbogen  

 til maskinen skal oplyse om efterspænding og udskiftning samt om, hvordan  

 førerværnet  

 skal vedligeholdes.
4.3. Reparation Maskiner,  

 hvor det styrtsikre førerværn eller førerværnet mod faldende genstande har  

 brud,  

 revner eller tæringer i de bærende dele, må ikke bruges, før førerværnet er  

 udskiftet eller repareret.
Førerværnet  

 må ikke repareres, hvis de bærende dele er alvorligt beskadiget af revner,  

 brud, bukning eller gennemtæring af rust.
Arbejdstilsynet kan give tilladelse  

 til reparation, men det forudsætter, at reparationsarbejdet ikke påbegyndes,  

 før tilladelsen er givet.
Arbejdstilsynet giver normalt kun tilladelse til  

 reparation, hvis de bærende dele kan udskiftes ved de oprindelige samlinger.
 Når  

 reparationen omfatter, at bærende elementer oprettes, kan det være en  

 forudsætning i tilladelsen, at førerværnet efterfølgende kontrolleres ved en  

 statisk belastning, og at svejsninger kontrolleres.
4.4. Ændringer af førerværn De  

 bærende dele af et styrtsikkert førerværn må ikke ændres uden tilladelse.
 Arbejdstilsynet  

 giver tilladelsen for førerværn på traktorer og motorredskaber med en dansk  

 typegodkendelse.
 Er  

 traktoren eller motorredskabet EØF-godkendt, er det den myndighed, som har  

 udstedt typegodkendelsen, der skal give tilladelsen.
 For  

 CE-mærkede motorredskaber skal fabrikanten stå inde for, at ændringen er  

 omfattet af certificeringen, eller der skal foretages en ny  

 afprøvning/certificering af det ændrede førerværn.
