Kendelse afsagt af Tvistighedsnævnet den 20. november 2002 i sag  

 22.2002 Elev A mod virksomhed B v/C Mellem klageren, elev A, født den  

 6. september 1957, og indklagede, virksomhed B v/C, blev den 25. april  

 2000  

    

  

 indgået uddannelsesaftale,  

 hvorefter klageren skulle uddannes som kontorelev med uddannelsesperiode fra  

 den 1. maj 2000  

    

  

 til den 30. april 2002.
 Klageren har ved sin organisation,  

 HK/Service, ved klageskrift modtaget den 2. april 2002 indbragt sagen for  

 Tvistighedsnævnet med påstand om, at indklagede tilpligtes at betale til  

 klageren 41.179,63  

    

  

 kr. med tillæg af  

 procesrente fra sagens anlæg til betaling sker, subsidiært, at efterbetale  

 klageren et mindre beløb efter nævnets skøn samt feriepenge af beløbet og  

 herudover tilbagebetale fejlagtigt trukket løn under afholdt ferie i  

 ferieåret  

 2000/2001, 11.481,24 kr. med tillæg af procesrente og mere subsidiært  

 betaling  

 af 11.481,24 kr. med tillæg af procesrente.
 Klagerens krav udgøres dels af  

    

  

 efterbetaling af løn og feriepenge i perioden  

 1. maj 2000 til  

    

  

 31. marts 2001 med  

 29.698,39 kr., dels af 11.481,24 kr. anført som tilbagebetaling af fejlagtig  

 trukket løn for afholdt ferie i ferieåret 2000/2001.
 Over for klagerens krav om betaling  

 af 11.481,24 kr. har indklagede erklæret at ville tage bekræftende til  

 genmæle,  

 dog med regulering for de feriepenge, klageren har oppebåret fra tidligere  

 arbejdsgiver, og idet klageren samtidig skal erklære at ville tilbagebetale  

 feriedagpenge i det omfang disse dækkes af feriepenge fra indklagede.
 Klageren har erklæret at have  

 modtaget 799 kr. i feriepenge fra tidligere arbejdsgiver og at ville  

 tilbagebetale feriedagpenge i det omfang, disse erstattes af feriepenge fra  

 indklagede.
 Indklagede har herefter taget  

 bekræftende til genmæle for så vidt angår betaling af 10.682,24 kr.
 Indklagede har i øvrigt principalt  

 påstået afvisning, subsidiært frifindelse og mere subsidiært frifindelse mod  

 betaling af et mindre beløb fastsat efter nævnets skøn.
 Klageren har over for indklagedes  

 afvisningspåstand påstået sagen fremmet til realitetsbehandling.
Den resterende del af klagerens  

 krav, 29.698,39 kr. fremkommer som forskellen på den løn, klageren oppebar  

 hos  

 indklagede og klagerens løn beregnet efter  

  

 DA´s  


  

 StrukturStatistik  

  

 , almindelige lønmodtagere, Nordjyllands  

 Amt, kontorarbejde, nedre kvartil med 0-4 års erfaring.
Klageren har herved  

 henvist til, at klagerens løn skal beregnes i medfør af § 7 f, jf. § 4 i  

 Landsoverenskomst 2000 Konto & Lager mellem DH&S og HK/Handel og  

 HK/Service.
 Klageren og indklagede har givet  

 personligt møde for nævnet.
 Tvistighedsnævnet  

 har i første række taget stilling til indklagedes afvisningspåstand:
Indklagede har begrundet sin  

 afvisningspåstand med, at en stillingtagen til klagerens lønkrav indebærer en  

 fortolkning af den overenskomst, der er grundlaget for klagerens beregning af  

 krav på yderligere løn.
Der er tale om generelle overenskomstbestemmelser,  

 som  

 gælder for alle medarbejdere omfattet af overenskomsten, og  

 overenskomstparterne har selv fastsat særlige regler for behandling af  

 sådanne sager  

 ved et særligt sagkyndigt nævn, det paritetiske nævn.
Selvom  

 Tvistighedsnævnet  

 måtte anse sig som kompetent til at anvende overenskomstens regler på  

 konkrete  

 sager, må anvendelsen af disse regler forudsætte, at der i øvrigt foreligger  

 fast praksis for, hvorledes en given påberåbt bestemmelse skal fortolkes.
Det  

 gælder særligt overenskomstbaserede regler, som gælder alle lønmodtagere på  

 overenskomstområdet, og hvor overenskomstparterne selv har aftalt, at sådanne  

 tvister skal afgøres ved særlige sagkyndige organer.
Der foreligger endelig  

 ikke fagretlig praksis for, hvordan den omtvistede  

  

 lønbestemmelse  

  

 skal fortolkes og anvendes i relation til den konkrete sag.
Klageren har til støtte for sin  

 påstand om, at sagen skal fremmes til realitetsbehandling  

    

  

 anført, at tvistighedsnævnssagens parter ikke  

 er parterne i overenskomsten, men klageren og indklagede.
Indklagede er ikke  

 omfattet af overenskomsten, og derfor er det i overenskomsten omtalte  

 paritetiske nævn ikke kompetent i nærværende sag.
Klagerens krav baserer  

 sig  

    

  

 på bestemmelsen i  

 erhvervsuddannelsesloven § 55, stk. 2, hvorefter lønnen mindst skal udgøre  

 den  

 løn, der er fastsat ved kollektiv overenskomst inden for uddannelsesområdet.  

 Klageren har krav på en retlig prøvelse af sin påstand og må ikke hensættes i  

 et retligt vakuum, jf. senest Højesterets dom af 27. juni 2002 i sag II  

 271/2001. Der er ikke i nærværende sag tale om, at overenskomsten skal  

 fortolkes, men alene et spørgsmål om en individuel vurdering af klagerens  

 forhold.
I sagens behandling har som faste medlemmer af  

 Tvistighedsnævnet deltaget Mogens Kroman (formand), advokat Tine B.
Skyum og  

 konsulent Pernille Knudsen (begge Dansk Arbejdsgiverforening), samt konsulent  

 Claus Jørgensen og konsulent  

    

  

 Evelyn  

 Jørgensen (begge Landsorganisationen i Danmark). Derudover har som særligt  

 sagkyndigt medlem deltaget advokat Rikke Skovlund, Dansk Handel og Service og  

 faglig sekretær Bente Andersen, HK.
 Tvistighedsnævnets  

 bemærkninger:
 4 medlemmer  

 af nævnet udtaler:
Klageren gør gældende, at en  

 anvendelse af overenskomstens § 4 på hendes individuelle forhold vil  

 indebære,  

 at hendes løn i ansættelsesforholdet skal ansættes til et større beløb end  

 sket  

 ved indgåelsen af uddannelsesaftalen.
Vi finder ikke, at en stillingtagen til  

 dette spørgsmål indebærer en fortolkning af overenskomsten og stemmer derfor  

 for at fremme sagen til realitetsbehandling.
 3 medlemmer  

 af nævnet udtaler:
Vi finder ikke, at klagerens påstand kan  

 afgøres uden en samtidig fortolkning af overenskomsten.
Da mindretallets  

 faste  

 nævnsmedlemmer ikke er indstillet på, at Tvistighedsnævnet i den foreliggende  

 sag skal fortolke overenskomsten, stemmer vi for at tage indklagedes  

 afvisningspåstand til følge.
 Efter stemmeflertallet fremmes  

 sagen til realitetsbehandling.
 Tvistighedsnævnet  

 har i anden række taget stilling til den del af indklagedes  

 frifindelsespåstand  

 over for lønreguleringskravet, der støttes på et anbringende om, at klagerens  

 organisation og indklagede allerede har indgået  

    

  

 et forlig vedrørende afslutning af  

    

  

 klagerens erhvervsuddannelse:
 Klageren var sygemeldt fra december  

 2000. Den 22. marts 2001 skrev faglig konsulent D, HK således til indklagede:
Som  

 fortsættelse af behagelig telefonsamtale d.d. kan bekræftes at såfremt -  

 De fremsender ophævelse af elevkontrakt pr. 31.3.2001 -  

 At der er afkrydset at kontrakten ophæves af arbejdsgiver -  

 Og at der er oplyst hvad eleven har lært i perioden 1.5.-30.11.2000 til brug  

 for senere reduktion i evt. ny  

  

 elevtid  

  

 ved anden  

 arbejdsgiver, vil  

 dette afslutte sagen.
 HK  

 formidler A kvittering for modtagelse af opsigelsen, og sagen betragtes som  

 afsluttet for Deres vedkommende.
Tilgodehavende  

 løn forventes afregnet, ligesom Feriegodtgørelse forventes afregnet i h. t.  

 ferieloven. Den  

 29. marts 2001 svarede indklagede således:
 Der  

 vedlægges skema angående ophævelse af elevkontrakt.
 Beskrivelse  

 af, hvad eleven har lært i perioden 1.5.-30.11.2000.
Løn  

 for marts 2001 er sendt via  

  

 DataLøn  

  

 . Der bliver først  

 afregnet feriepenge ved næste  

  

 lønkørsel  

  

 , da der ikke  

 var afklaring på sagen, da vi skulle videresende lønnen for marts 2001.03.29 Jeg  

 håber hermed, at sagen kan afsluttes. Klageren  

  

  

 har  

 forklaret bl.a., at hun ikke i forbindelse med spørgsmålet om ophævelse af  

 uddannelsesforholdet drøftede sine lønforhold med D i HK.
Indklagede  

  

  

 har forklaret  

 bl.a., at der i foråret 2001 blev afholdt et møde med klageren og klagerens  

 kommunale sagsbehandler.
Det blev på dette møde i overensstemmelse med  

 klagerens ønske aftalt at ophæve uddannelsesaftalen.
Efterfølgende kontaktede  

 klageren hende og sagde, at indklagede skulle ringe til D, HK.
D sagde til  

 indklagede, at indklagede skulle sige klageren op.
Det ville indklagede ikke,  

 da det jo var klagerens ønske at høre op, og dette var allerede aftalt.
D  

 svarede, at hvis indklagede ikke sagde klageren op kunne indklagede bare  

 fortsætte med at betale løn til klageren.
Herefter sagde indklagede til D, at  

 hvis hun slap for yderligere krav ville hun gøre, som D bad om, herefter  

 fremkom brevene af  

    

  

 22. og 29. marts  

 mellem parterne.
Indklagede  

  

  

 har gjort  

 gældende, at klagerens organisation på klagerens vegne i brevet af 22. marts  

 2001 klart og entydigt har meddelt indklagede, at sagen var afsluttet, hvis  

 nærmere angivne betingelser blev opfyldt.
Dette skete ved indklagedes brev af  

 29. marts 2001.  

    

  

 Klageren tog ikke  

 forbehold om yderligere krav, selvom klageren utvivlsomt også på dette  

 tidspunkt var i stand til at se det krav, som man senere fremførte.
På den  

 baggrund er klageren afskåret fra efterfølgende at fremsætte yderligere krav.
Klageren  

  

  

 har gjort  

 gældende, at den sag, man bragte til afslutning i slutningen af marts 2001,  

 var  

 spørgsmålet om ophævelse af elevforholdet.
Spørgsmålet, om klageren i  

  

 elevtiden  

  

 var blevet korrekt aflønnet, var slet ikke et  

 tema for forhandlingerne.
Klageren er derfor ikke afskåret fra at rejse dette  

 lønreguleringskrav efterfølgende.
 Tvistighedsnævnets  

 bemærkninger:
 4 medlemmer  

 af nævnet udtaler:
Det må efter bevisførelsen,  

 herunder navnlig  

  

 Cs  

  

 forklaring, lægges til grund, at  

 det var klageren, der ønskede ansættelsesforholdet ophævet, og  

    

  

 at indklagede accepterede at ophæve  

 ansættelsesforholdet ensidigt på den betingelse, at hun ikke ville blive mødt  

 med yderligere krav fra klageren.
Henset hertil og til formuleringen af  

  

 HK´s  

  

 brev af 22. marts 2001, hvorefter indklagedes opfyldelse  

 af nærmere angivne betingelser vil afslutte sagen, findes klageren at have  

 afskåret sig fra efterfølgende at rejse yderlige krav vedrørende  

 ansættelsesforholdet.
Vi stemmer derfor for at tage indklagedes  

 frifindelsespåstand til følge.
 3 medlemmer  

 af nævnet udtaler:
Forhandlingerne mellem klager og  

 indklagede i marts 2001 drejede sig alene om ophævelse af  

 ansættelsesforholdet.  

 HK blev involveret i denne forhandling, og  

  

 HK´s  

  

 brev  

 af 22. marts 2001 kan således kun antages at omhandle en afslutning af sagen  

 om  

 ophævelse af ansættelsesforholdet.
Forliget om ophævelsen af  

 ansættelsesforholdet afskærer således ikke klageren fra at fremsætte krav  

 vedrørende ansættelsesforholdet, der ikke har relation til ophævelsen.
 Der afsiges kendelse efter  

 stemmeflertallet, således at indklagede frifindes i det omfang indklagede har  

 påstået frifindelse.
 T h i  

    

  

 b e s t  

 e m  

  

 m  

  

 e s :
 Indklagede, virksomhed B v/C, skal  

 til klageren elev A inden 14 dage betale 10.682,24 kr. med tillæg af  

 procesrente fra den 2. april 2002 til betaling sker.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
