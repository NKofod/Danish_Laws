Bekendtgørelse om andre landes tiltrædelse af konvention og statut af 20. april 1921 om transitfriheden I tilslutning til udenrigsministeriets bekendtgørelse nr. 197 af 19. april 1923 og efterfølgende bekendtgørelser senest nr. 7 af 20. januar 1972, Lovtidende C, meddeles det, at Fiji i en note, modtaget af FN´s generalsekretær den 15. marts 1972, har afgivet en successionserklæring vedrørende den i Barcelona den 20. april 1921 undertegnede konvention og statut om transitfriheden.
 Endvidere har Lesotho i en note, modtaget af FN's generalsekretær den 23. oktober 1973, erklæret sig for bundet af konventionen og statutten med virkning fra datoen for opnåelse af selvstændighed (den 4. oktober 1966).
