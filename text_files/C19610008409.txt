Efter en ved § 2 i lov nr. 41 af 1. marts 1961 om statens overtagelse af  

 visse kommunale udgifter m.m. foretaget tilføjelse til retsplejelovens § 331  

 afholdes de det offentlige påhvilende udgifter ved meddelelse af fri proces  

 fra den 1. april 1961 af statskassen.
Disse udgifter er hidtil blevet afholdt  

 af kommunerne.
 I den anledning bestemmer justitsministeriet, at udgifter, der afholdes  

 efter reglerne om fri proces, herunder bl.a. de i retsplejelovens §§ 449, 456  

 n og 474 omhandlede udgifter, fremtidig afholdes af retterne.
 Salær og godtgørelse til advokater for udlæg, f.eks. betaling til  

 stævningsmænd, vidner eller sagkyndige, udbetales ved den ret, der har  

 fastsat de nævnte beløb.
 Udgifter, der ikke er udredet forskudsvis af en i sagen beskikket advokat,  

 afholdes ved den ret, hvor udgifterne påløber, selv om denne er en anden end  

 den ret, ved hvilken hovedsagen er anlagt.
De udbetalte beløb føres til udgift på konto § 18.2.80.20. (fri proces) og  

 afregnes gennem regnskabsoversigten med fornøden dokumentation.
For så vidt  

 angår salær og godtgørelse for udlæg vedlægges foruden kvittering enten en  

 ekstraktudskrift af rettens afgørelse eller en af dommeren  

 (justitssekretæren) underskrevet meddelelse om salærets og godtgørelsens  

 størrelse.
Forkyndelsesudgifter kan i det omfang, det skønnes praktisk,  

 afholdes som kontorholdsudgifter, eventuelt af portokassen.
 Der vil senere blive fastsat bestemmelser om, hvorledes der skal forholdes  

 i tilfælde, hvor det ved en af retten truffet bestemmelse er pålagt en part  

 at udrede udgifter, der foreløbig er udlagt af det offentlige, eller at  

 udrede de rets- og stempelafgifter, der skulle have været været erlagt,  

 såfremt sagen ikke var beneficeret.
 For så vidt angår udgifter i sager, der er bragt til afslutning i  

 vedkommende instans inden den 1. april 1961, forholdes efter de hidtil  

 gældende bestemmelser.
 Justitsministeriet,den 11. april 1961.
 P.M.V.
 E.B.
P.
Christensen.
