Fremsat den 20. marts  

 2007 af Poul Nødgaard (DF),  

 Kristian Thulesen Dahl (DF), Ole Glahn (RV),  

 Margrethe Vestager (RV), Anne Baastrup (SF),  

 Kristen Touborg (SF),  

 Line Barfod (EL) og Per Clausen (EL) Forslag til folketingsbeslutning om  

 ændring af lov om kommunale og regionale valg Folketinget pålægger regeringen inden udgangen af 2007 at fremsætte  

 forslag til lov om ændring af lov om kommunale og regionale valg, således at  

 dHondts fordelingsmetode erstattes af største brøks metode i  

 forbindelse med  

 mandatfordelingen ved kommunal- og regionsrådsvalg.
Bemærkninger til forslaget Forslagsstillerne ønsker, at mandatfordelingsmetoden ved  

 kommunale og regionale valg ændres, således at man ved disse valg benytter  

 samme metode som ved valg til Folketinget.
Den nuværende fordelingsmetode ved  

 lokalvalg, dHondts metode, har en tendens til at favorisere de største  

 partier  

 på bekostning af de mindre partier og lister, der stiller op ved valgene.
Ved  

 valg  

 til Folketinget fordeles mandaterne efter den største brøks metode.
Ved  

 dHondts metode fordeles mandaterne et efter et.
Ved største brøks  

 metode  

 fordeles mandater efter, hvor mange stemmer partierne har fået.
De nærmere  

 regler vedrørende opgørelse af stemmer i forbindelse med folketingsvalg  

 fremgår  

 af bekendtgørelse af lov om valg til Folketinget, LBK nr. 1292 af 8. december  

 2006.  

 Reglerne for mandatfordelingen ved lokalvalg fremgår af bekendtgørelse af lov  

 om kommunale og regionale valg, LBK nr. 1293 af 8. december 2006. Formålet  

 med  

 forslaget er således i videst muligt omfang at opnå fuld forholdsmæssig  

 repræsentation i forbindelse med lokalvalg, således at intet parti, liste  

 eller  

 valgforbund opnår flere mandater end det antal, stemmetallet berettiger til.
Største brøk Eksempel på fordeling af mandater efter største brøks metode: Hvis der  

 skal fordeles 11 mandater og der skal 10 stemmer til et mandat og tre partier  

 (A, B og C) har fået henholdsvis 90, 12 og 8 stemmer, fordeles de første 10  

 mandater med 9 til A og 1 mandat til B.
Tilbage er 1 mandat, som tildeles C,  

 fordi  

 parti C med 8 stemmer har den største brøk (se tabel 1) og dermed er tættere  

 på  

 det resterende mandat end parti B, som kun har 2 stemmer tilovers og parti A,  

 der slet ikke har nogen.
Metoden kaldes største brøks metode, fordi man  

 fordeler mandaterne ved at dividere partiernes stemmetal med det antal  

 stemmer,  

 der skal til for at få et mandat.
Det parti, der har den største brøk, når de  

 hele mandater er fordelt, får det ekstra mandat.
I dette eksempel var  

 det  

 parti C.
Tabel  

 1 Parti Mandatfordeling uafrundet  største brøks metode Mandatfordeling  største brøks metode Mandatfordeling  dHondts metode A 90/10 = 9,0 9 10 B 12/10 = 1,2 1 1 C 8/10 = 0,8 1 0 dHondts metode dHondts metode har været anvendt ved kommunalvalg siden 1909.  

 Den anvendes endvidere ved regionsrådsvalg, europaparlamentsvalg og  

 menighedsrådsvalg.
Tidligere blev den også anvendt ved amtsrådsvalg.
Eksempel  

 på fordeling af mandater efter dHondts metode: Ved denne metode  

 fordeles  

 mandaterne et efter et.
Det første mandat går til partiet med det højeste  

 stemmetal.
I ovenstående tilfælde er det parti A.
Inden man fordeler næste  

 mandat, deler man As stemmetal med 2 (90/2 = 45). Med 45 stemmer får A  

 også  

 det andet mandat.
Det tredje mandat går også til A (90/3 = 30). Det gør også  

 det  

 fjerde (90/4 = 22,5), det femte (90/5 = 18), det sjette (90/6 = 15) og det  

 syvende (90/7 = 12,9). Med 12 stemmer får parti B det ottende mandat (12/1 =  

 12). Det niende mandat går til A (90/8 = 11,25). Det gør det tiende og det  

 ellevte  

 mandat også (90/9 = 10) og (90 10 = 9). Havde der været flere mandater, havde  

 A  

 også fået det tolvte mandat (90/11 = 8,18). Parti C ville først have fået et  

 eventuelt  

 trettende mandat (8/1= 8).
Kommunalvalget 2005 Brugen af dHondts fordelingsmetode har medført, at ét parti  

 har sikret sig absolut flertal flere steder i landet i forbindelse med  

 kommunalvalget  

 i november 2005 på trods af, at det pågældende parti har fået under halvdelen  

 af de afgivne stemmer.
Dette var således tilfældet i følgende ni kommuner:  

 Frederiksberg,  

 Gentofte, Gribskov, Hillerød, Horsens, Næstved, Rudersdal, Tønder og Varde.  

 Efter anmodning fra MF  

 Poul Nødgaard  

 har Indenrigsministeriet foretaget en beregning af, hvorledes  

 mandatfordelingen  

 i disse kommuner ville have set ud, hvis største brøks metode var blevet  

 anvendt i stedet for dHondts fordelingsmetode.
Alle nedenstående  

 tabeller  

 stammer fra indenrigsministerens besvarelse af spørgsmål nr.
S 2070 af 9.  

 februar  

 2007.
Frederiksberg Listebetegnelse Bogstavbetegnelse dHondts  

  

 metode Største brøks metode Socialdemokratiet A 5 4 Det Radikale Venstre B 2 2 Det Konservative Folkeparti C 13 11 Retsforbundet E 0 0 Socialistisk Folkeparti F 2 3 Kristendemokraterne K 0 0 Minoritetspartiet M 0 0 Dansk Folkeparti O 0 1 Venstre, Danmarks Liberale Parti V 1 2 Enhedslisten  De Rød-Grønne Ø 2 2 I alt 25 25 Der er indgået valgforbund  

 mellem B, C, K, O og V samt mellem A, F, M og Ø.
Ud fra ovenstående tabel ses, at brugen af største brøks metode  

 ville føre til følgende mandatforskydninger i Frederiksberg Kommune:  

 Socialdemokratiet og De Konservative ville tabe henholdsvis 1 og 2 mandater.  

 Dansk Folkeparti, Socialistisk  

 Folkeparti og Venstre ville hver vinde 1 mandat.  

 De Konservative ville endvidere miste det  

 absolutte flertal.
Partiet fik 45,7 pct. af det samlede antal stemmer, men  

 opnåede 13 af de 25 mandater, svarende til (13/25x100) 52 pct. af det samlede  

 antal mandater.
Gentofte Listebetegnelse Bogstavbetegnelse dHondts metode Største brøks metode Socialdemokratiet A 2 2 Det Radikale Venstre B 2 2 Det Konservative Folkeparti C 9 8 Socialistisk Folkeparti F 1 1 Kristendemokraterne K 0 0 Dansk Folkeparti O 0 1 Gentoftelisten T 1 1 Venstre, Danmarks Liberale Parti V 2 2 Enhedslisten   

 De Rød-Grønne Ø 0 0 I alt 17 17 Der er indgået valgforbund  

 mellem C, K, O og V samt mellem A, B, F, T og Ø.
Det ses, at den eneste mandatforskydning mellem partierne er,  

 at De Konservative ville miste 1 mandat til Dansk Folkeparti.
Ved valget fik  

 De  

 Konservative 47,8 pct. af stemmerne, men opnåede (9/17x100) 53 pct. af  

 mandaterne.
Ved brugen af dHondts fordelingsmetode gav det partiet 9 ud  

 af 17  

 pladser i byrådet, og dermed absolut flertal.
Ved brug af største brøks  

 metode  

 ville partiet have mistet dette flertal og dermed være tvunget til at  

 samarbejde med andre partier.
Gribskov Listebetegnelse Bogstavbetegnelse dHondts metode Største brøks metode Socialdemokratiet A 5 5 Det Radikale Venstre B 1 2 Det Konservative Folkeparti C 1 1 Socialistisk Folkeparti F 3 3 Lokaldemokratisk Liste H 0 0 Dansk Folkeparti O 2 2 Venstre, Danmarks Liberale Parti V 14 13 Enhedslisten  De Rød-Grønne Ø 1 1 Det Åbne  

 Demokrati Å 0 0 I alt 27 27 Der er indgået valgforbund  

 mellem C, O og V, mellem A, F og Ø samt mellem B og H.
Ud fra tabellen ses, at Venstre taber 1 mandat til Det Radikale  

 Venstre ved brug af største brøks metode.
Den væsentligste ændring er dog, at  

 Venstre mister det absolutte flertal.
Venstre fik 47,4 pct. af stemmerne, men  

 fik 14 mandater, hvilket svarer til 51,9 pct. af det samlede antal mandater.
Hillerød Listebetegnelse Bogstav-betegnelse dHondts metode Største brøks metode Socialdemokratiet A 15 13 Det Radikale Venstre B 0 1 Det Konservative Folkeparti C 3 3 Socialistisk Folkeparti F 1 1 Høje Hillerød H 0 0 Kristendemokraterne K 0 1 Det Troværdige Musikparti M 0 0 Dansk Folkeparti O 1 1 Fælleslisten T 1 1 Venstre, Danmarks Liberale Parti V 6 6 I alt 27 27 Der er indgået valgforbund  

 mellem A, B og F, mellem O og V samt mellem C og K.
Det Radikale Venstre og Kristendemokraterne vinder hver 1  

 mandat fra Socialdemokraterne, som ville miste flertallet, hvis mandaterne  

 var  

 blevet fordelt efter største brøks metode.
Socialdemokraterne fik 47,3 pct.  

 af  

 stemmerne, hvilket burde have givet 13 mandater, men partiet fik 15 mandater,  

 svarende til (15/27x100) 55,6 pct. af alle byrådets pladser.
Horsens Listebetegnelse Bogstav-betegnelse dHondts metode Største brøks metode Socialdemokratiet A 16 15 Det Radikale Venstre B 0 1 Det Konservative Folkeparti C 2 2 Familie-Listen i Horsens E 0 0 Socialistisk Folkeparti F 1 1 Horsens Listen H 0 0 Kristendemokraterne K 0 0 Borgerlisten N 0 0 Dansk Folkeparti O 1 2 Partiet Aktive Pensionister P 0 0 Kommunisterne i Horsens R 0 0 Venstre, Danmarks Liberale Parti V 11 9 Fremskridspartiet Z 0 0 Enhedslisten  De Rød-Grønne Ø 0 1 I alt 31 31 Der er indgået valgforbund  

 mellem A, F og Ø, mellem V, O, E og K samt mellem C og B.
Det fremgår, at  

 Dansk  

 Folkeparti, Enhedslisten og Det Radikale Venstre hver ville  

 vinde 1 mandat, hvis valget var opgjort efter største brøks metode.
Omvendt  

 ville Venstre tabe 2 mandater og Socialdemokratiet 1. Socialdemokratiets  

 tabte  

 mandat ville endvidere medføre, at partiet ville miste det absolutte flertal  

 i  

 byrådet, men partiet fik også kun 48,3 pct. af stemmerne, hvilket burde have  

 givet 15 mandater og ikke 16 mandater, som svarer til (16/31x100) 51,6 pct.  

 af  

 samtlige mandater.
Næstved Listebetegnelse Bogstav-betegnelse dHondts metode Største brøks metode Socialdemokratiet A 17 14 Det Radikale Venstre B 1 1 Det Konservative Folkeparti C 2 2 Socialistisk Folkeparti F 1 1 Blaklisten H 0 1 Kristendemokraterne K 0 0 NæstvedListen N 0 1 Dansk Folkeparti O 1 2 De Frie Pensionister P 0 0 Venstre, Danmarks Liberale Parti V 9 8 Fremskridtspartiet Z 0 0 Enhedslisten  De Rød-Grønne Ø 0 1 I alt 31 31 Der er  

 indgået valgforbund mellem A, F og Ø, mellem C og V samt mellem B og K.
Det ses af tabellen, at Socialdemokratiet ville afgive hele 3  

 mandater, hvis fordelingen var sket efter største brøks metode.
Venstre ville  

 tabe 1 mandat, mens Blaklisten,  

 Dansk  

 Folkeparti, Enhedslisten og Næstvedlisten hver ville vinde 1  

 mandat.
Socialdemokratiet ville endvidere miste det ellers meget klare  

 flertal  

 i byrådet, hvor partiet efter dHondts metode fik 17 ud af 31 mandater,  

 hvilket  

 svarer til (17/31x100) 54,8 pct. af mandaterne.
Rudersdal Listebetegnelse Bogstav-betegnelse dHondts metode Største brøk med valgforbund Socialdemokratiet A 3 3 Det Radikale Venstre B 2 3 Det Konservative Folkeparti C 2 2 Centrum-Demokraterne D 0 0 Socialistisk Folkeparti F 1 1 Lokallisten L 4 4 Søllerøds Borgerliste Naturens Venner N 0 0 Dansk Folkeparti O 0 1 Rudersdallisten R 1 1 Venstre, Danmarks Liberale Parti V 14 12 Enhedslisten  De Rød-Grønne Ø 0 0 I alt 27 27 Der er  

 indgået valgforbund mellem C, D, N, O og V samt mellem A, B, F og Ø.
I Rudersdal Kommune ville Venstre miste 2 mandater, mens  

 Dansk Folkeparti  

 og Det Radikale  

 Venstre hver ville vinde 1 mandat, hvis valget var blevet opgjort efter  

 største  

 brøks metode.
Det ville endvidere medføre, at Venstre ville miste det  

 absolutte  

 flertal i byrådet, idet partiets byrådsgruppe ville blive reduceret fra 14  

 til  

 12 mandater.
Venstre fik kun 45,6 pct. af alle stemmer i kommunen, men fik  

 (14/27x100) 51,9 pct. af mandaterne.
Tønder Listebetegnelse Bogstav-betegnelse dHondts metode med valgforbund Største brøk med valgforbund Socialdemokratiet A 9 8 Det Radikale Venstre B 0 1 Det Konservative Folkeparti C 2 2 Socialistisk Folkeparti F 1 1 Kristendemokraterne K 1 1 Lokallisten L 0 1 Dansk Folkeparti O 1 1 Slesvigsk Parti S 1 1 Venstre, Danmarks Liberale Parti V 16 14 Fremskridtspartiet Z 0 1 Enhedslisten  De Rød-Grønne Ø 0 0 I alt 31 31 Der er  

 indgået valgforbund mellem O og V, mellem A og B, mellem C og Z, mellem K og  

 S  

 samt mellem F og Ø.
Socialdemokratiet ville miste 1 mandat og Venstre 2 mandater,  

 hvis man havde anvendt største brøks metode.
Vinderne ville være Det Radikale  

 Venstre, Fremskridtspartiet og Lokallisten, som hver ville vinde 1 mandat.  

 Venstre ville endvidere miste sit flertal i byrådet.
Partiet fik også kun  

 45,1  

 pct. af stemmerne, hvilket burde have givet partiet 14 mandater.
Venstre fik  

 dog 16 mandater, svarende til (16/31x100) 51,6 pct. af pladserne i byrådet.
Varde Listebetegnelse Bogstavbetegnelse dHondts metode Største brøks metode Socialdemokratiet A 4 4 Det Radikale Venstre B 0 1 Det Konservative Folkeparti C 3 2 Vardelisten E 0 0 Socialistisk Folkeparti F 0 1 Lokallisten L 0 0 Lokallisten Ølgod L1 6 5 Lokallisten Blaabjerg-Blåvandshuk L2 1 1 Lokallisten Varde L3 1 2 Lokallisten Helle L4 0 0 Dansk Folkeparti O 0 1 Venstre, Danmarks Liberale Parti V 16 14 Enhedslisten  De Rød-Grønne Ø 0 0 I alt 31 31 Der er  

 indgået valgforbund mellem V og O, mellem L1, L2, L3 og L4, mellem C og B  

 samt  

 mellem F og Ø.
Det ses, at Venstre ville blive den største taber, hvis  

 mandaterne var fordelt efter største brøks metode, idet partiet ville miste 2  

 mandater og dermed det absolutte flertal i byrådet.
Det Konservative  

 Folkeparti  

 og Lokallisten Ølgod ville miste hver 1 mandat.  

 Dansk Folkeparti, Det Radikale Venstre,  

 Lokallisten Varde og Socialistisk Folkeparti ville hver vinde 1 mandat.  

 Venstre  

 fik 44,8 pct. af stemmerne, men fik 51,6 pct. af pladserne i byrådet.
Afsluttende bemærkninger Det fremgår meget tydeligt  

 af valgresultatet i ovenstående ni kommuner, at når dHondts  

 fordelingsmetode  

 benyttes til at fordele mandater ved et valg, favoriseres de største partier.  

 Fordelingen af byrådsmandater i de ni ovenstående kommuner illustrerer dette  

 meget tydeligt.
Kommunerne har det tilfældes, at ét parti opnåede absolut  

 flertal i byrådet, selv om det pågældende parti fik under halvdelen af  

 stemmerne.
I disse ni kommuner fik Venstre i alt 9 ekstra mandater,  

 Socialdemokraterne fik 8 ekstra mandater og De Konservative fik 4 mandater  

 mere,  

 end deres stemmetal berettigede til.
Noget sådant ville ikke forekomme, hvis  

 største brøks fordelingsmetode havde været benyttet i stedet  hvilket  

 Indenrigsministeriets  

 beregninger da også tydeligt viser.
I alle ovenstående tilfælde ville det  

 største parti i de undersøgte kommuner miste mellem 1 og 3 mandater, hvis  

 mandaterne var blevet fordelt efter, hvor mange stemmer partierne havde  

 opnået  

 ved valget.
Noget lignende gør sig gældende i resten af landet, og med den  

 nuværende opgørelsesmetode er det næsten altid de små partier, der fremstår  

 som  

 taberne.
Problematikken har været velkendt længe og har været fremhævet af en  

 række valgforskere, herunder professor i statskundskab ved Aarhus Universitet  

 Jørgen Elklit, som har redegjort for problematikken i en række artikler i  

 Frederiksborg Amts Avis kort efter valget i november 2005, hvor han bl.a.  

 udtaler: »  

  

 Der er fordele og ulemper ved  

 alle valgsystemer, men her synes jeg klart, der er flere minusser end  

 plusser.  

 Vi har behov for en åben debat om det kommunale valgsystem, og jeg mener i  

 høj  

 grad, der bør gøres op med d´Hondts metode, der favoriserer de store partier.  

 Alt for tit ser vi i dag byråd, hvor sammensætningen af mandater ikke  

 afspejler  

 valgresultatet.
Der er flere andre metoder, der sikrer en langt bedre  

 overensstemmelse mellem mandat- og stemmetal«  

  

 (Jørgen Elklit, Frederiksborg  

 Amts Avis, 24. november 2005, »Brug for et nyt valgsystem«).
I et svar til MF Uno Larson  

 (DF) i november 2003 oplyste indenrigsministeren bl.a., at den største brøks  

 metode kan virke uforholdsmæssigt begunstigende for de små partier og  

 dHondts  

 metode favoriserer de store.
Endvidere oplyste ministeren, at den største  

 brøks  

 metode kan opmuntre til partisplittelse: »  

  

 Største  

 brøks metode kan opmuntre til partisplittelse, idet det kan være en fordel  

 for  

 et parti rent mandatmæssigt at dele sig, mens to partier, der går sammen,  

 risikerer at miste et mandat.
Heroverfor står, at d´Hondts metode omvendt  

 opmuntrer til sammenhold, da et parti kan miste et mandat ved at dele sig,  

 mens  

 to partier aldrig kan tabe et mandat ved at gå sammen.«  

  

 Bl.a. på den baggrund konkluderede  

 ministeren: »  

  

 Efter min opfattelse er der  

 således ikke nogen argumenter for en ændring af lovgivningen, således at  

 d´Hondts metode ved kommunale valg og europaparlamentsvalg skulle erstattes  

 af største  

 brøks metode«.  

  

 Se S 498 fra folketingssamlingen 2003-04.
Svaret er ikke overraskende,  

 idet ministerens eget parti vil blive ramt af en mere nutidig og demokratisk  

 fordelingsmetode.
Det er ikke overraskende de mindre partier, der ønsker  

 indført samme regler ved kommunalvalg som ved folketingsvalgene.  

 Socialdemokraterne, Venstre og De Konservative nyder godt af den nuværende  

 ordning, men den socialdemokratiske borgmester i Hillerød, Nick Hækkerup, har  

 argumenteret for, at det nuværende system bør laves om, idet han også mener,  

 at  

 dHondts metode er unfair over for de små partier (se f.eks.  

 »Valgforbund gav S  

 sejren  og kostede de små dyrt«, Frederiksborg Amts Avis, 19. november  

 2005).
 Det er i demokratiets  

 interesse, at den metode, der benyttes ved fordeling af mandater, er så  

 retfærdig  

 som overhovedet muligt og i videst muligt omfang afspejler stemmeafgivningen.  

 Desværre er der ulemper ved de fleste fordelingsmetoder, herunder også den  

 største  

 brøks metode.
 Ved brug af dHondts metode  

 tæller alle stemmer ikke lige meget, idet der oftest skal færre stemmer til  

 at  

 sikre et mandat til et stort parti, end det er tilfældet for små partier.  

 Ulempen ved største brøks metode drejer sig hovedsagelig om problemer  

 relateret  

 til konstituering efter valget, idet det antages, at dHondts metode vil  

 give  

 et mere handlekraftigt byråd, netop fordi de store partier står stærkere og  

 derfor ikke i samme grad behøver at tage hensyn til små partier og lister.
Der er dog ingen tvivl om,  

 at største brøks metode giver en langt mere retfærdig fordeling af mandaterne  

 end dHondts metode.
Derfor benyttes største brøks metode også ved  

 fordelingen  

 af mandater ved folketingsvalg.
Største brøks metode sikrer, at intet parti  

 får  

 flere mandater, end deres stemmetal berettiger til.
Derfor er største brøks  

 metode også den stemmefordelingsmetode, der er mest demokratisk, idet den  

 sikrer, at alle stemmer tæller lige meget.
Skriftlig fremsættelse Poul Nødgaard  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af lov om kommunale og regionale valg.
(Beslutningsforslag nr.
B 119).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
