Det lokale nævn giver afslag på ansøgning om sendetilladelse til lokal  

 radio virksomhed med den begrundelse, at det af nævnet opstillede krav om  

 oplysninger vedr. ansøgerens økonomiske muligheder for at gennemføre de  

 opstillede programplaner ikke er opfyldt.
Udvalget lagde til grund, at nævnet  

 har ønsket de omhandlede oplysninger om ansøgerens økonomiske forhold for at  

 kunne vurdere ansøgerens faktiske mulighed for at gennemføre en  

 programvirksomhed, som angivet i ansøgningen.
Det var udvalgets opfattelse -  

 som også er lagt til grund i en tidligere afgørelse vedr. samme ansøger - at  

 et nævn er berettiget til at kræve sådanne oplysninger, før der tages  

 stilling til en ansøgning om sendetilladelse.
Udvalget var endvidere enig med  

 nævnet i, at de oplysninger ansøgeren har givet som svar på nævnets  

 anmodning, klart ikke opfylder de krav, nævnet herefter kan stille.
Klager  

 fik på denne baggrund ikke medhold.
På sit møde den 16. april 1991 har Udvalget vedr.
Lokal Radio og TV  

 behandlet en klage af 25. februar 1991 fra Radio Vestsjælland, Høng, over en  

 afgørelse om afslag på ansøgning om sendetilladelse til lokal  

 radiovirksomhed.
Afgørelsen er truffet af Lokalradionævnet for Gørlev,  

 Dianalund og Høng kommuner og meddelt i brev af 6. februar 1991.
Udvalget vedr.
Lokal Radio og TV har behandlet sagen på grundlag af  

 følgende oplysninger:
 I brev af 6. februar 1991 begrunder nævnet afslaget med, at det af nævnet  

 opstillede krav om oplysninger vedr. ansøgerens økonomiske muligheder for at  

 gennemføre de opstillede programplaner ikke er opfyldt.
I brev af 25. februar 1991 klages over afgørelsen.
Det anføres, at der i  

 lovgivningen ikke står et eneste ord omkring ansøgerens økonomiske formåen,  

 eller at nævnet kan kræve oplysninger af en sådan karakter.
Det anføres  

 endvidere, at ansøgningen er skrevet udfra Generaldirektoratet for P&T's  

 vejledning om tilladelse til lokal radiovirksomhed, hvoraf det bl.a. fremgår,  

 at der eventuelt kan gives foreløbige oplysninger om de planer, man har, og  

 at de anslåede årlige anlægs- og driftsudgifter angives.
I udtalelse af 11. marts 1991 med bilag fra nævnet fastholdes afslaget.  

 Det anføres, at nævnet forud for mødet havde opfordret Radio Vestsjælland til  

 at fremsende nærmere oplysninger om de økonomiske muligheder for at  

 gennemføre de opstillede programplaner.
Ved brev af 4. februar 1991 meddelte  

 Radio Vestsjælland, at radioen ikke så sig i stand til at redegøre nærmere  

 for økonomien.
Det anføres endelig, at formanden for radioen på nævnets møde  

 den 5. februar 1991 ikke kunne redegøre for, hvorledes de budgetterede  

 anlægsudgifter kunne frembringes eller budgettets indtægtsside kunne  

 opfyldes.
I supplerende udtalelse af 20. marts 1991 fra klager bemærkes, at  

 anlægsudgifterne vil blive tilvejebragt gennem kautionerede lån i et  

 pengeinstitut, når sendetilladelsen foreligger.
Med hensyn til indtægtssiden  

 føler klager ikke, at det er ansvarligt eller nødvendigt at give en  

 redegørelse for denne, da indtægterne udelukkende er anslåede.
Klager  

 henviser endelig til, at der intet i Generaldirektoratet for P&T's  

 vejledning står om, at en indtægtsgaranti er en betingelse for at opnå  

 sendetilladelse.
Udvalget vedr.
Lokal Radio og TV skal herefter udtale:
 Udvalget lægger til grund, at nævnet har ønsket de omhandlede oplysninger  

 om ansøgerens økonomiske forhold for at kunne vurdere ansøgerens faktiske  

 mulighed for at gennemføre en programvirksomhed, som angivet i ansøgningen.
 Det er udvalgets opfattelse - som også er lagt til grund i en tidligere  

 afgørelse vedr. samme ansøger - at et nævn er berettiget til at kræve sådanne  

 oplysninger, før der tages stilling til en ansøgning om sendetilladelse.
 Udvalget må endvidere være enig med nævnet i, at de oplysninger ansøgeren  

 har givet som svar på nævnets anmodning, klart ikke opfylder de krav, nævnet  

 herefter kan stille.
 I overenstemmelse hermed træffer udvalget følgende afgørelse:
 På det foreliggende grundlag kan der ikke gives klageren medhold.
