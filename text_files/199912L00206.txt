Fremsat den 29. februar 2000 af  

 indenrigsministeren (Karen Jespersen) Forslag til Lov om ændring af lov om kommunal  

 udligning og generelle tilskud til kommuner og amtskommuner (Tilskud til særlig vanskeligt stillede kommuner ved  

 løsning af boligsociale opgaver) § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 488 af 18. juni 1999, som  

 ændret ved lov nr. 1099 af 29. december 1999, foretages følgende  

 ændringer:
 1. Efter § 21 indsættes:
» Stk. 2. Den årlige tilskudsramme udgør 40 mio.  

 kr.
Tilskudsrammen reguleres fra og med tilskudsåret 2002 én  

 gang årligt med satsreguleringsprocenten efter lov om en  

 satsreguleringsprocent. « 2. § 31, stk. 3 og 4, ophæves og i  

 stedet indsættes:
» § 2 Stk. 1. Loven træder i kraft den 1. juni 2000 og har  

 virkning fra og med tilskudsåret 2001.
 Stk. 2. Statens generelle tilskud til kommunerne efter  

 § 10 nedsættes med virkning fra og med tilskudsåret 2001 med  

 40 mio. kr. (beregnet i 2001 pris- og lønniveau).
Bemærkninger til lovforslaget Almindelige bemærkninger 1. Lovforslagets baggrund og formål Lovforslaget er en del af opfølgningen på den  

 samlede handlingsplan vedrørende bedre integration, der blev afgivet  

 af regeringens ministerudvalg vedrørende integration og utilpassede  

 unge den 10. februar 2000. Det fremgår blandt andet af regeringens  

 handlingsplan, at regeringen vil styrke landkommunernes muligheder for at  

 medvirke til løsning af boligsociale opgaver.
De boligsociale  

 problemer er i stort omfang koncentreret i de større byområder,  

 og mange landkommuner har i dag få almene boliger.
Tilsvarende er bl.a.  

 udlændinge i betydeligt omfang bosat i og omkring de største  

 bykommuner, mens der kun er få udlændinge i landkommunerne.
Formålet med lovforslaget er derfor at etablere en  

 tilskudsordning, der styrker landkommunernes muligheder for at medvirke til  

 løsning af boligsociale opgaver, herunder modtagelse og integration af  

 flygtninge.
Den foreslåede tilskudsordning omfatter særlig  

 vanskeligt stillede kommuner med lavt beskatningsgrundlag   hovedsageligt  

 landkommuner.
Ved fordelingen af tilskud lægges der vægt  

 på, at den enkelte kommune i videst muligt omfang selv kan træffe  

 afgørelse om, hvorledes kommunen vil medvirke til løsning af  

 boligsociale opgaver.
Tilskuddet vil blive fordelt efter objektive kriterier,  

 der fastsættes af indenrigsministeren.
2. Lovforslagets indhold Det foreslås, at der etableres en tilskudsordning,  

 hvorefter indenrigsministeren inden for en årlig ramme yder tilskud til  

 særlig vanskeligt stillede kommuner med det formål at styrke  

 kommunernes muligheder for at medvirke til løsning af boligsociale  

 opgaver.
 Det foreslås endvidere, at den årlige  

 tilskudsramme udgør 40 mio. kr. i tilskudsåret 2001 og reguleres  

 én gang årligt med satsreguleringsprocenten fra og med  

 tilskudsåret 2002.
 Endelig foreslås det, at indenrigsministeren  

 fastsætter nærmere regler om fordelingen af tilskuddet inden for  

 den årlige ramme, jf. de nærmere bemærkninger til  

 forslagets enkelte bestemmelser § 1, nr. 2, nedenfor.
3. Lovforslagets økonomiske og administrative  konsekvenser Indenrigsministeren yder inden for en årlig ramme  

 tilskud til særlig vanskeligt stillede kommuner med det formål at  

 styrke kommunernes muligheder for at medvirke til løsning af  

 boligsociale opgaver.
Den årlige tilskudsramme udgør 40 mio. kr.  

 Tilskudsrammen reguleres fra og med tilskudsåret 2002 én gang  

 årligt med satsreguleringsprocenten efter lov om en  

 satsreguleringsprocent.
Tilskudsordningen finansieres af det kommunale  

 statstilskud.
 Lovforslaget vil ikke have nævneværdige  

 administrative konsekvenser.
4. Erhvervsadministrative, erhvervsøkonomiske og  

 miljømæssige konsekvenser af lovforslaget og lovforslagets  

 administrative konsekvenser for borgerne samt forholdet til EU-retten Lovforslaget forventes ikke at medføre  

 erhvervsadministrative eller erhvervsøkonomiske konsekvenser eller  

 administrative konsekvenser for borgerne.
Endvidere forventes lovforslaget  

 ikke at have miljømæssige konsekvenser.
Lovforslaget indeholder  

 ikke EU-retlige aspekter.
 5. Hørte myndigheder m.v.
 Lovforslaget er sendt til høring hos Kommunernes  

 Landsforening, Københavns Kommune og Frederiksberg Kommune.
6. Vurdering af konsekvenser af  

 lovforslag Positive konsekvenser /   

 mindreudgifter Negative konsekvenser /   

 merudgifter Økonomiske konsekvenser for stat, kommuner og  

 amtskommuner Tilskudsordningen vil styrke særlig vanskeligt stillede  

 kommuners muligheder for at medvirke til løsning af boligsociale  

 opgaver, herunder modtagelse og integration af flygtninge.
 Tilskudsordningen finansieres af det kommunale  

 statstilskud.
Administrative konsekvenser for stat, kommuner og  

 amtskommuner Økonomiske konsekvenser for erhvervslivet Administrative konsekvenser for erhvervslivet Miljømæssige konsekvenser Administrative konsekvenser for borgerne Forholdet til EU-retten Lovforslaget indeholder ikke EU-retlige aspekter.
Bemærkninger til forslagets enkelte  

 bestemmelser Til § 1 Til nr. 1 Den foreslåede bestemmelse indebærer, at der  

 etableres en tilskudsordning, hvorefter indenrigsministeren inden for en  

 årlig ramme yder tilskud til særlig vanskeligt stillede kommuner  

 med det formål at styrke kommunernes muligheder for at medvirke til  

 løsning af boligsociale opgaver.
Ved særlig vanskeligt stillede kommuner  

 forstås kommuner, hvis beskatningsgrundlag pr. indbygger i  

 tilskudsåret er mindre end 90 pct. af landsgennemsnittet, og som kan  

 modtage tilskud efter § 18 i lov om kommunal udligning og generelle  

 tilskud til kommuner og amtskommuner.
Afgrænsningen baseres på de  

 tilskudsbeløb, som indenrigsministeren i beregningsåret udmelder  

 efter § 33, stk. 7, i lov om kommunal udligning og generelle  

 tilskud til kommuner og amtskommuner (statsgaranti). Ved tilskudsåret  

 forstås det år, som tilskuddet vedrører.
Ved  

 beregningsåret forstås det regnskabsår, der ligger forud  

 for tilskudsåret.
 Den årlige tilskudsramme udgør 40 mio. kr.  

 Tilskudsrammen reguleres fra og med tilskudsåret 2002 én gang  

 årligt med satsreguleringsprocenten efter lov om en  

 satsreguleringsprocent.
Til nr. 2 § 31, stk. 3 og 4, foreslås ophævet,  

 da disse bestemmelser vedrører tilskudsårene 1996 og 1997.
Det foreslås at indsætte et nyt stk. 3,  

 der giver indenrigsministeren bemyndigelse til at fastsætte  

 nærmere regler om fordelingen af tilskuddet efter § 21 a.  

 Bemyndigelsen påtænkes anvendt til at fastsætte objektive  

 fordelingskriterier, eksempelvis tilflytning af personer på  

 overførselsindkomst til kommunen og det samlede antal flygtninge, som  

 kommunen skal modtage efter kommunekvoten.
Tilskuddet forventes udmeldt til  

 kommunerne umiddelbart inden budgetvedtagelsen.
Til § 2 Det foreslås, at loven træder i kraft den 1.  

 juni 2000 og har virkning fra og med tilskudsåret 2001.
 Den foreslåede § 2, stk. 2,  

 indebærer, at tilskudsordningen finansieres af det kommunale  

 statstilskud.
Bilag 1 I dette bilag citeres i venstre spalte indholdet af de  

 gældende bestemmelser, der foreslås ændret ved lovforslag L  

 206 om ændring af lov om kommunal udligning og generelle tilskud til  

 kommuner og amtskommuner fremsat den 29. februar 2000. I højre spalte  

 anføres bestemmelserne som følge af de foreslåede  

 ændringer.
Gældende formulering Lovforslaget Lov om kommunal udligning og generelle tilskud til  

 kommuner og amtskommuner, jf. lovbekendtgørelse nr. 488 af 18. juni  

 1999, som ændret ved lov nr. 1099 af 29. december 1999:
 Efter § 21 indsættes ifølge lovforslagets § 1,  

 nr. 1:
§ 21 a.
Med det formål at styrke særlig vanskeligt  

 stillede kommuners muligheder for at medvirke til løsning af  

 boligsociale opgaver yder indenrigsministeren inden for en årlig ramme,  

 jf. stk. 2, et årligt tilskud til særlig vanskeligt stillede  

 kommuner.
Ved særlig vanskeligt stillede kommuner forstås  

 kommuner, som i tilskudsåret modtager tilskud efter § 18 på  

 basis af de udmeldte tilskudsbeløb i beregningsåret, jf.  

 § 33, stk. 7.
Stk. 2. Den årlige tilskudsramme udgør 40 mio.  

 kr.
Tilskudsrammen reguleres fra og med tilskudsåret 2002 én  

 gang årligt med satsreguleringsprocenten efter lov om en  

 satsreguleringsprocent.
 § 31 affattes som følge af lovforslagets § 1, nr. 2,  

 således:
 § 31. Indenrigsministeren fastsætter regler om  

 opgørelse af antallet af indvandrere og flygtninge, som indgår i  

 beregningen af tilskud efter § 21.
 § 31. Indenrigsministeren fastsætter regler om  

 opgørelse af antallet af indvandrere og flygtninge, som indgår i  

 beregningen af tilskud efter § 21.
 Stk. 2. Indenrigsministeren fastsætter regler om  

 opgørelse af det gennemsnitlige antal asylansøgere og lignende  

 grupper af udlændinge, der indgår i beregningen af tilskud efter  

 § 21.
 Stk. 2. Indenrigsministeren fastsætter regler om  

 opgørelse af det gennemsnitlige antal asylansøgere og lignende  

 grupper af udlændinge, der indgår i beregningen af tilskud efter  

 § 21.
 Stk. 3. Indenrigsministeren fastsætter uanset § 33,  

 stk. 1, for tilskudsåret 1996 særlige regler om udmelding,  

 opgørelse og efterreguleringen af tilskud og tilsvar til dækning  

 af kommunernes merudgiftsbehov efter § 21, stk. 2.
 Stk. 3. Indenrigsministeren fastsætter nærmere  

 regler om fordeling af tilskud efter § 21 a.
 Stk. 4. Indenrigsministeren fastsætter uanset § 33,  

 stk. 1, for tilskudsårene 1996 og 1997 særlige regler om  

 udmelding, opgørelse og efterreguleringen af tilskud og tilsvar til  

 dækning af kommunernes merudgiftsbehov efter § 21,  

 stk. 3.
