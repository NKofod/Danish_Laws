Bekendtgørelse om fastsættelse af det statsgaranterede  

 udskrivningsgrundlag og den statsgaranterede ejendomsværdiskat for kommuner  

 og  

 amtskommuner for 2004 I medfør af § 7, stk. 2, i lov om kommunal  

 indkomstskat, jf. lovbekendtgørelse nr. 199 af 24. marts 2003, fastsættes:
 § 1.  

  

 Det  

 statsgaranterede udskrivningsgrundlag for 2004 beregnes med udgangspunkt i  

 den  

 enkelte kommunes og amtskommunes udskrivningsgrundlag for de selvangivne  

 indkomster for 2001, korrigeret for den skønnede virkning af  

 beskæftigelsesfradraget som beregnet af Indenrigs- og Sundhedsministeriet.  

 Den  

 skønnede virkning af beskæftigelsesfradraget beregnes som et skøn over  

 størrelsen af beskæftigelsesfradraget for 2001, såfremt reglerne om  

 beskæftigelsesfradrag for 2004 havde haft virkning for 2001. Ved beregning af  

 det statsgaranterede udskrivningsgrundlag for 2004 fremskrives det  

 korrigerede  

 udskrivningsgrundlag for 2001 med 11,5 procent.
§ 2.  

  

 Det  

 statsgaranterede udskrivningsgrundlag vedrørende kirkeskat for 2004 beregnes  

 med udgangspunkt i den enkelte kommunes udskrivningsgrundlag vedrørende  

 kirkeskat for de selvangivne indkomster for 2001, korrigeret for den skønnede  

 virkning af beskæftigelsesfradraget som beregnet af Indenrigs- og  

 Sundhedsministeriet.
Den skønnede virkning af beskæftigelsesfradraget  

 beregnes  

 som et skøn over størrelsen af beskæftigelsesfradraget for 2001, såfremt  

 reglerne om beskæftigelsesfradrag for 2004 havde haft virkning for 2001. Ved  

 beregning af det statsgaranterede udskrivningsgrundlag vedrørende kirkeskat  

 for  

 2004 fremskrives det korrigerede udskrivningsgrundlag vedrørende kirkeskat  

 for  

 2001 med 11,5 procent.
 § 3.  

  

 Den  

 statsgaranterede ejendomsværdiskat for 2004 beregnes med udgangspunkt i den  

 enkelte kommunes og amtskommunes provenu af ejendomsværdiskat for 2001. Ved  

 beregning af det statsgaranterede provenu for ejendomsværdiskat for 2004  

 fremskrives provenuet for 2001 med 12,6 procent.
 § 4.  

  

 Bekendtgørelsen træder i kraft den 1. juli 2003.
