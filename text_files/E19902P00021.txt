1. Leasing 2. Anparter 1. Leasing AL afsnit V A (lovbekg. nr.758 af 12.dec. 1988) indeholder regler, der  

 begrænser afskrivningsadgangen i forbindelse med leasingvirksomhed.
Reglerne  

 i AL afsnit V A er ophævet for så vidt angår aktiver, der er anskaffet den  

 12.maj 1989 eller senere, jf. nærmere herom nedenfor under 2.
Almindelige bemærkninger Hovedformålet med bestemmelserne er at begrænse mulighederne for at  

 placere retten til at foretage skattemæssige afskrivninger hos  

 skattesubjekter, hvor skatteværdien af fradragene i form af afskrivninger er  

 høj, samtidig med at brugsretten til aktiverne i kraft af et lejeforhold  

 tillægges andre skatteydere, for hvilke skatteværdien af fradragene villle  

 være lavere.
Overførsel af afskrivningsgrundlaget træder mest tydeligt frem i  

 tilfælde af sale and lease back, hvor en ejer sælger det pågældende aktiv og  

 herefter lejer dette af den ny ejer.
Den faktiske anvendelse af aktivet er  

 uændret, mens afskrivningsgrundlaget er overført til den nye ejer.
Juridisk er der ingen forskel på leje og leasing.
Bestemmelserne i AL  

 afsnit VA omfatter derfor både aftaler, som man i almindelig sprogbrug vil  

 karakterisere som leje, og de projekter, som man normalt benævner leasing.
I visse tilfælde anses en aftale, der betegner sig som en leasingaftale,  

 ikke i skattemæssig henseende som en leasingaftale.
Se f.eks.
Skat  

 1987.5.364, hvor en aftale om leasing af en kontorbygning ikke kunne  

 anerkendes i skattemæssig henseende.
Aftalen omfattede bl.a. leasingydelser,  

 der væsentligt oversteg lejeniveauet for kontorejendomme i området, og  

 sikrede lejeren, der var tidligere ejer af bygningen, adgang til at købe  

 ejendommen tilbage til en forud fastsat pris, der ikke kunne antages at svare  

 til bygningens reelle værdi på de tidspunkter, hvor køberetten kunne gøres  

 gældende.
Leasingydelserne ansås derfor at indeholde betaling for bygningens  

 merværdi udover de aftalte tilbagekøbspriser.
I Skat 1988.2.95 kunne et driftsselskab efter leasingperiodens udløb købe  

 projektet for et beløb svarende til 125% af kommanditselskabets  

 anskaffelsessum, dog således at en eventuel højere værdi af projektet end  

 125% af anskaffelsessummen skulle deles lige mellem driftsselskabet og  

 kommanditselskabet.
Driftsselskabet skulle således betale for 50% af den  

 yderligere værdi på købstidspunktet.
Ligningsrådet fandt, at den aftalte  

 deling af værdistigningen medførte, at det ikke kunne anses for sandsynligt,  

 at den aftalte købspris for projektet ville svare til den reelle værdi på  

 købstidspunktet.
Ligningsrådet fandt herefter, at leasingydelserne måtte  

 indeholde betaling for merværdien udover den aftalte købspris, og  

 leasingaftalen kunne derfor ikke anerkendes i skattemæssig henseende.  

 Kommanditisterne kunne som følge heraf ikke foretage skattemæssige  

 afskrivninger på de omhandlede aktiver.
I modsætning hertil anerkendte Ligningsrådet i Skat 1988.8.492 et  

 leasingarrangement bestående i, at en fabrikant i forbindelse med et påtænkt  

 generationsskifte ville overdrage sin ejendom, som blev udlejet til et  

 selskab, som fabrikanten og dennes søn var ejere af, til et leasingselskab.  

 Ejendommen, der var fuldt afskrivningsberettiget, skulle overdrages til  

 leasingselskabet for en pris svarende til markedsværdien, fastsat til 4,1  

 mio. kr.
Der skulle herefter indgås en finansiel leasingkontrakt med følgende  

 indhold mellem leasingselskabet og det af fabrikanten og sønnen ejede  

 selskab, som hidtil havde benyttet ejendommen:
a) For brugsretten skulle betales en kvartårlig leasingafgift beregnet som  

 et procenttillæg, svarende til libor (gennemsnitlig international rente) +  

 2,5% af leasingselskabets finansieringsgrundlag.
Med henblik på  

 forholdsmæssigt at reducere leasingafgiften i leasingperiodens første år steg  

 finansieringsgrundlaget i leasingperioden fra 4.100.000 kr. til 4.350.000  

 kr., for efter 5 år igen at falde til den oprindelige anskaffelsessum i det  

 10 år.
Det første års leasingafgift ville, baseret på danske kroner, andrage  

 408.000 kr., svarende til ca. 200 kr. pr. m2 p.a., mens 1 års leasingafgift  

 ville andrage 168.000 kr., såfremt finansieringsgrundlaget blev baseret på  

 EURO DEM.
Markedslejen for tilsvarende bygninger vurderedes at være 225 kr.  

 pr. m2 p.a.
b) Finansieringsgrundlaget blev tilvejebragt ved optagelse af  

 eurovalutalån, hvis løbetid svarede til perioderne for betaling af  

 leasingafgifterne.
Selskabet kunne vælge, i hvilken valuta leasingselskabet  

 skulle optage lånene.
Kursgevinsten/-tabet skulle tilfalde henholdsvis  

 betales af brugeren, idet eventuelt tab enten skulle tillægges  

 leasingafgiften, eller såfremt tabet oversteg 1% for kvartalet af  

 finansieringsgrundlaget, tillagdes den overskydende del  

 finansieringsgrundlaget.
 c) Leasingperioden var gensidigt uopsigelig i 10 år, idet brugeren dog  

 efter 60 måneder kunne vælge at købe ejendommen af leasingselskabet til en  

 pris svarende til finansieringsgrundlaget, hvilket på intet tidspunkt ville  

 være lavere end leasingselskabets anskaffelsespris for ejendommen.
 d) Såfremt brugeren ved udløbet af leasingperioden ikke valgte at erhverve  

 ejendommen til ovennævnte pris, fortsatte leasingperioden i endnu 10 år.  

 Finansieringsgrundlaget skulle i den fornyede 10 års periode reduceres efter  

 et annuitetsprincip, således at finansieringsgrundlaget ved udløbet af det  

 20. år ville udgøre 80% af finansieringsgrundlaget ved udløbet af det 10. år.  

 Leasingafgiften i den fornyede 10 års periode skulle beregnes på samme måde  

 som tidligere, det vil sige med libor + 2,5%, idet leasingafgiften dog  

 forfaldt halvårligt og skulle beregnes af det ovenfor beskrevne, reducerede  

 finansieringsgrundlag.
 e) Efter udløbet af den fornyede 10 års periode kunne brugeren enten  

 erhverve ejendommen for 80% af finansieringsgrundlaget eller forlænge  

 leasingperioden yderligere 10 år på uforandrede vilkår.
 f) Alle udgifter til vedligeholdelse, drift, forsikring og ejendomsskatter  

 skulle afholdes af brugeren i leasingperioden.
 Se også Skat 1988.8.475 og 1988.8.478 begge vedrørende skønsmæssige  

 nedsættelser af værdien af aktiver i leasingarrangementer og deraf følgende  

 begrænsning af investorernes afskrivningsgrundlag.
 Loven omfatter som udgangspunkt enhver form for udlejning af  

 afskrivningsberettigede driftsmidler.  Driftsmidler til en  

 anskaffelsespris  på 25.000 kr. eller derunder  og udlejning  i 6  

 måneder eller mindre  er dog  undtaget.  Endvidere  

undtages  som hovedregel aktiver, der har  færre end tre ejere  

  og aktiver, der  udlejes fra aktieselskaber og andre  

 selskabsskattepligtige.
 Reglerne omfatter således  som hovedregel  udlejning af  

 driftsmidler, der sker fra  et personligt firma med tre eller flere  

 indehavere.  Sker udlejning som led i en fælles udlejningsvirksomhed,  

 finder reglerne også anvendelse, selv om aktivet kun har en eller to ejere.
 I tilfælde, hvor et aktiv købes og  udlejes til en tidligere ejer (sale  

 and lease back),  omfatter loven ikke blot maskiner m. v., men  også  

 skibe, bygninger, installationer og dræningsanlæg.
Der gælder endvidere en  særlig regel  om tilfælde, hvor et  

 driftsmiddel, skib eller bygning m. v. købes og udlejes til en tidligere  

 ejer, der enten beskattes efter de særlige regler for  

andelsforetagender,  eller som  ikke er  skattepligtig  

  her i landet.
I disse tilfælde omfatter loven  alle udlejere,  også  

 selskaber og personlige firmaer med en eller to indehavere.
Endelig omfattes  udlejning af bygninger m. v.  fra et  

 personligt firma med mere end to indehavere til lejere,  der enten  

 beskattes efter de særlige regler for  andelsforetagender,  eller som  

ikke er skattepligtige her i landet.
Dette gælder, selv om lejeren  

 ikke tidligere har ejet bygningen m. v.
 Reglerne i AL afsnit V A er nærmere beskrevet i skd.cirk. nr.38 af 2.apr.  

 1984 og skd.cirk nr.55 af 29.maj 1985 afsnit III.
De skattemæssige virkninger Ved udlejning, der omfattes af loven,  ophæves adgangen til at  

 pristalsregulere  anskaffelsessummen og muligheden for  løbende at  

 foretage afskrivninger.
 For  driftsmidler og skibe  bevares adgangen til at fradrage tab,  

 når den erhvervsmæssige virksomhed ophører.  Fortjeneste eller tab   

 skal medregnes i den  almindelige  skattepligtige indkomst.
 Tab på  bygninger m.v.  kan i overensstemmelse med gældende regler  

 ikke fradrages, mens eventuel fortjeneste skal opgøres og beskattes efter  

 reglerne i EBL.
Hvilken udlejning omfattes af loven § 34 A, stk. 1 Efter § 34 A, stk. 1 skal fuldt eller begrænset skattepligtige personer og  

 dødsboer anvende reglerne i afsnit V A på følgende  aktiver, der ejes af  

 mere end to ejere:
 1) Maskiner, inventar og lignende driftsmidler, der udlejes.
Al udlejning af driftsmidler, der ejes af  mere end to ejere,  er  

 omfattet af bestemmelsen.
Dette gælder uafhængigt af lejerens skattemæssige  

 forhold.
Det er således uden betydning, om lejeren er en person eller et  

 selskab, samt om lejeren er skattepligtig i Danmark.
 Bestemmelsen omfatter også skattepligtige personer og dødsboer, der lejer  

 andele af et driftsmiddel ud til en tidligere ejer ( lease back).  Det  

 er også her uden betydning, om lejeren (den tidligere ejer) er en person  

 eller et selskab, eller om lejeren er skattepligtig her i landet.
2) Skibe og driftsmidler om bord på skibe, der  udlejes til en  

 tidligere ejer (lease back).
 I modsætning til pkt. 1, der både omfatter udlejning til en tidligere ejer  

 og udlejning til lejere, der ikke tidligere har ejet driftsmidlet, omfatter  

 pkt.2 om skibe  kun udlejning til en tidligere ejer (lease back).
 Personer og dødsboer, der udlejer et skib  til en anden end den  

 tidligere ejer,  er således  ikke omfattet  af § 34 A, stk.1,  

 nr.2.
Ved  udlejning  til  en tidligere ejer  er det uden  

 betydning, om denne er en person eller et selskab, eller om den tidligere  

 ejer er skattepligtig her i landet.
Reglen gælder således f.eks. også, når  

 den tidligere ejer beskattes efter SSL § 1, stk.1, nr.3a eller nr.4, om  

 indkøbsforeninger samt produktions- og salgsforeninger.
Det er også uden  

 betydning, om den tidligere ejer selv benytter aktivet eller videreudlejer  

 det til en ny lejer, som ikke tidligere har ejet aktivet.
 3) Afskrivningsberettigede bygninger, installationer i sådanne bygninger  

 samt dræningssanlæg på jordbrugsbedrifter, der  udlejes til en tidligere  

 ejer (lease back).  Om lease back, se foran under pkt. 2.
 Det er uden betydning, om bygningen er afskrivningsberettiget efter AL §  

 18 eller § 20 (om blandet erhvervsmæssig og privat benyttelse). Sale and  

 lease back af en blandet bygning er dog kun omfattet af afsnit V A, hvis den  

 afskrivningsberettigede del af bygningen udlejes til en tidligere ejer.  

 Afsnit V A finder således ikke anvendelse, hvis det udelukkende er den  

 ikke-afskrivningsberettigede del af bygningen, der udlejes til en tidligere  

 ejer, Skat 1988.12.796.
Bygninger på lejet grund  samt fast ejendom, hvorpå der hviler en  

hjemfaldsforpligtelse  eller anden forpligtelse af lignende art, er  

 også omfattet af bestemmelsen.
For disse gælder der dog  særlige  

 afskrivningsregler  med hjemmel i statsskatteloven, som ikke er omfattet  

 af bestemmelserne i afsnit V A.
Ejeren kan vælge at foretage afskrivninger  

 efter statsskattelovens regler, når betingelserne herfor er til stede.
I så  

 fald kan der afskrives, men afskrivningsgrundlaget bliver ikke  

 pristalsreguleret.
Afskrivningsberettigede  installationer i bygninger, der ikke kan  

 afskrives,  er ikke omfattet af reglerne.
På disse installationer kan der  

 således fortsat afskrives, selv om bygningen udlejes af flere end to ejere  

 til en tidligere ejer.
 4) Afskrivningsberettigede bygninger, installationer og dræningsanlæg, der  

udlejes til lejere, der ikke er tidligere ejere,  men i øvrigt er  

 omfattet af § 34 A, stk.4 eller stk.5.
Bestemmelsen omfatter udlejning til  lejere, som hverken er fuldt  

 skattepligtige  her i landet  eller begrænset skattepligtige  her  

 af indkomst fra en virksomhed, hvor det lejede aktiv benyttes.
Endvidere  

 omfatter bestemmelsen udlejning til  lejere, som er skattepligtige efter §  

 1, stk.1, nr.3a eller nr.4, i selskabsskatteloven  (SSL) om  

 indkøbsforeninger samt produktions- og salgsforeninger.
Det gælder,  selv  

 om lejeren ikke tidligere har ejet  bygningen eller anlægget.
Pkt.4 er  

 således en udvidelse i forhold til pkt.3, og rammer al udlejning (ikke blot  

 lease back) til de nævnte lejere.
Bestemmelsen finder kun anvendelse, hvis  

 aktivet har flere end to ejere.
Deltagerne i et dansk kommanditselskab kunne foretage skattemæssige  

 afskrivninger på et hotel og konferencecenter, beliggende i udlandet.  

 Hotellet blev udlejet til et dansk aktieselskab, der ikke var tidligere ejer.  

 Lejeren havde indgået en administrationsaftale med et udenlandsk selskab om  

 driften af hotellet.
Det danske aktieselskab var efter aftalen ikke sikret  

 nogen mindsteindtjening, og et eventuelt tab ved driften påhvilede fuldt ud  

 det danske aktieselskab.
Administrationsaftalen kunne ikke sidestilles med en  

 lejeaftale, og forholdet var derfor ikke omfattet af AL § 34 A, stk.1, nr.4.
Mere end to ejere 34 A, stk.2 Reglerne i stk.1 omfatter som hovedregel aktiver med mere end to ejere.  

 Tilhører aktivet et  interessentskab, kommanditselskab eller et  

 partrederi,  hvor der er mere end to deltagere, anses aktivet for at være  

 ejet af mere end to ejere.
Det samme gælder ved  andre former for  

 sameje.
Ved opgørelsen af antallet af ejere  medregnes selskabsbeskattede  

 enheder  som f.eks. aktieselskaber, selv om disse ikke berøres af  

 bestemmelsen i stk.1. Hvis f.eks. et interessentskab består af to  

 aktieselskaber og en fysisk person, er der tre ejere.
Det er dog alene den  

 fysiske person, der berøres af bestemmelsen i stk.1. Hvis interessentskabet  

udelukkende består af aktieselskaber,  kommer bestemmelsen i stk.1  

 således ikke til anvendelse, selv om der er mere end to ejere.
Fælles udlejningsvirksomhed § 34 A, stk.3 Aktiver, der indgår  som led i en fælles udlejningsvirksomhed,   

 omfattes af reglerne i afsnit V A,  selv om aktivet kun har en eller to  

 ejere.
Bestemmelsen skal ikke anvendes blot fordi et udlejningsaktiv som nævnt i  

 § 34A, stk.1, har to ejere og dermed indgår i disses fælles  

 udlejningsvirksomhed.
Reglen skal især anvendes, når udlejningen af et aktiv  

 formidles eller administreres af en mellemmand.
Hvis ejeren eller ejerne af  

 aktivet selv står for udlejningen direkte til brugeren, må udgangspunktet  

 derimod være, at disse ikke skal anvende bestemmelsen i § 34A, stk.3.  

 Hvorvidt det kan antages, at ejeren af et aktiv selv står for udlejningen, må  

 afhænge af en konkret vurdering, jf. skd.74.389.
Lease-back til ikke-skattepligtige m.v. § 34 A, stk.4 § 34 A, stk.4 er et supplement til bestemmelserne i stk.1.
Bestemmelsen omfatter både maskiner, inventar og lignende driftsmidler,  

 skibe og driftsmidler om bord på skibe samt afskrivningsberettigede  

 bygninger, installationer i sådanne bygninger og dræningsanlæg på  

 jordbrugsbedrifter.  Udlejes et sådant aktiv til en tidligere ejer,  

  som hverken er fuldt skattepligtig her i landet eller begrænset  

 skattepligtig her af indkomst i en virksomhed, hvor det lejede aktiv  

 benyttes, skal reglerne i afsnit V A anvendes i stedet for de almindelige  

 afskrivningsregler,  selv om aktivet kun ejes af een eller to ejere.  

  Reglen gælder  også for selskaber eller foreninger og institutioner,  

  der er fuldt eller begrænset skattepligtige efter SSL §§ 1 og 2, og som  

 udlejer aktiver til de nævnte lejere.
Det gælder, hvad enten selskabet ejer  

 aktivet alene, i sameje med en eller flere personer, et eller flere dødsboer  

 eller i sameje med et eller flere selskaber.
 Et dansk leasingselskab kunne ikke foretage skattemæssige afskrivninger på  

 driftsmidler, som skulle købes af og udlejes til et udenlandsk selskab, der  

 hverken var fuldt eller begrænset skattepligtig her i landet af indkomst i  

 den virksomhed, hvori de lejede aktiver skulle anvendes, Skat 1987.1.50.
Lease back til andelsforetagende § 34 A, stk.5 Bestemmelsen i stk.4 suppleres af stk.5, hvorefter reglerne i afsnit V A  

 anvendes,  når aktivet udlejes til en tidligere ejer, der er skattepligtig  

 efter de særlige regler i SSL om indkøbsforeninger samt produktions- og  

 salgsforeninger.
Efter SSL beskattes disse foreninger ikke af indkomsten,  

 men af en procentdel af den skattepligtige formue.
 Reglen omfatter  alle udlejere,  jf. stk.4.
Fremleje § 34 A, stk.6 Ifølge § 34 A, stk.6 er et lejeforhold omfattet af reglerne om udleje til  

 en tidligere ejer,  selv om udlejningen sker gennem et mellemled,  

  f.eks. et aktieselskab.
Bestemmelsen gælder, hvad enten det er den oprindelige eller en senere  

 ejer, der lejer driftsmidlet.
I begge situationer er lejeren omfattet af  

 udtrykket »en tidligere ejer«.
 Har aktivet skiftet ejer flere gange, inden de nuværende ejere erhvervede  

 det, gælder reglen ved udleje til  enhver tidligere ejer.
Bestemmende indflydelse Af bestemmelsen fremgår endvidere, at lejeforholdet behandles som  

 udlejning til en tidligere ejer, hvis den tidligere ejer har  en  

 bestemmende indflydelse på lejerens handlemåde,  eller hvis lejeren har  

 en sådan indflydelse på den tidligere ejers handlemåde.
Bestemmende  

 indflydelse kan skyldes besiddelse af kapitalandele (aktier, anparter  

 o.lign.), vedtægtsbestemmelser, aftaler eller fælles ledelse.
Selv om der  

 således ikke er formel identitet mellem den tidligere ejer og lejeren,  

 omfattes forholdet af reglerne om lease back.
Se eksempelvis Skat 1986.3.238.
25.000 kr.reglen § 34 B, stk. 1 Overstiger anskaffelsessummen for et driftsmiddel  ikke 25.000 kr.,  

 kan udlejeren afskrive på driftsmidlet efter de almindelige regler.
Det  

 gælder, selv om driftsmidlet ejes af tre eller flere ejere, der hver især kan  

 afskrive på en andel af anskaffelsessummen.
Det er en betingelse, at  den samlede anskaffelsessum  for  

 driftsmidlet ikke overstiger beløbsgrænsen.
Anskaffes et driftsmiddel af tre  

 udlejere f.eks. for 60.000 kr., således at hver især skal betale 20.000 kr.,  

 overstiger den samlede anskaffelsessum beløbsgrænsen på 25.000 kr.
Det er den aftalte anskaffelsessum, der er afgørende ved bedømmelsen af,  

 om driftsmidlet er omfattet af reglen.
Der skal således ikke ske nogen  

 omregning til kontantværdi.
 Bestemmelsen betyder, at  et interessentskab  kan købe en flerhed  

 af driftsmidler, som hver har en anskaffelsessum på 25.000 kr. eller derunder  

 uden at blive omfattet af reglerne.
6 månedersreglen § 34 B, stk.1 Bestemmelsen  undtager  endvidere  udlejning  mellem samme  

 udlejer og samme lejer,  når lejeforholdet inden for et indkomstår ikke  

 vedvarer i perioder, der sammenlagt overstiger 6 måneder inden for ejerens  

 indkomstår.
 Det er uden betydning, om sådan udlejning sker i en eller flere perioder  

 inden for indkomståret.
Det afgørende er  ejerens  indkomstår og ikke lejerens.
Er der  

 flere ejere, og har disse indkomstår, der dækker forskellige perioder, skal  

 det afgøres for hver enkelt ejer, om udlejningen i den pågældendes indkomstår  

 ikke overstiger den nævnte periode.
Der ses kun bort fra udlejning i under 6 måneder, hvis lejemålet både  

 retligt og faktisk ikke overstiger perioder, der sammenlagt udgør det nævnte  

 antal måneder.
Det betyder, at udlejning i f.eks. 4 måneder i indkomståret  

 ikke er undtaget fra reglerne i afsnit V A, hvis lejekontrakten lyder på  

 f.eks. 8 måneder i alt.
 Reglen om  »korttidsudlejning«  omfatter foruden  

 driftsmidler og skibe  også bygninger, installationer og dræningsanlæg.  

 Bestemmelsen indebærer, at de nævnte aktiver, der udlejes i korte  

 perioder ad gangen til forskellige lejere, ikke er omfattet af de nye regler,  

selv om aktivet udelukkende anvendes til udlejning.
Er der ikke formel identitet mellem to lejere, skal udlejning til en ny  

 lejer alligevel sidestilles med udlejning til samme lejer, hvis den ene lejer  

 har en  bestemmende indflydelse  på den anden lejers handlemåde.
Det  

 betyder, at  perioder med udlejning til sådanne lejere lægges sammen  

  ved bedømmelsen af, om udlejningen til samme lejer overstiger 6 måneder i  

 indkomståret.
Erhvervelse ved arv § 34 B, stk. 2 Et aktiv, der udlejes, men som ikke har været omfattet af reglerne i  

 afsnit V A som følge af, at antallet af ejere ikke har været mere end to, kan  

 efter § 34 B, stk.2, udlægges fra et dødsbo til flere arvinger, således at  

 ejerantallet overstiger to, uden at aktivet herved bliver omfattet af  

 reglerne i afsnit V A.
 Har  afdøde imidlertid før den 30.nov. 1983 erhvervet aktiver  

  eller andele i aktiver, som, hvis de var erhvervet efter dette tidspunkt,  

 ville være omfattet af reglerne i afsnit V A, kan aktiverne kun udlægges til  

 arvingerne uden at blive omfattet af reglerne i afsnit V A,  hvis udlæg  

 sker med succession,  dvs. når arvingerne indtræder i afdødes rettigheder  

 og forpligtelser, herunder overtager afdødes afskrivningsgrundlag og  

 fortsætter de af denne foretagne afskrivninger.
 Sker udlæg uden succession, eller sælger boet de udlejede aktiver, skal de  

 nye ejere, hvis aktivet fortsat omfattes af reglerne i § 34 A, anvende  

 reglerne i afsnit V A.
Dispensation 34 B, stk.3 Dispensationsbeføjelsen  betyder, at Told- og skatteregionerne kan  

 undtage ejere, der udlejer aktiver som nævnt i § 34 A, fra at være omfattet  

 af afsnit V A.
Bestemmelsen kan f.eks. anvendes, hvis et firma med mere end to indehavere  

 køber en afskrivningsberettiget industriejendom og udlejer en del af  

 lokalerne til den tidligere ejer, medens firmaet selv benytter resten af  

 ejendommen.
Der kan endvidere være tale om udlejning af enkeltaktiver fra  

 interessentskaber i en længere periode end 6 måneder i et indkomstår, f.eks.  

 hvis et interessentskab i en stille periode kun kan udnytte ledig kapacitet  

 gennem udlejning af en maskine.
 Et kommanditselskab, der drev virksomhed med salg og udlejning af nye og  

 brugte entreprenørmaskiner, opnåede dispensation fra reglerne i afsnit V A,  

 idet udlejning af maskiner ansås for at være et normalt led i den almindelige  

 erhvervsmæssige virksomhed, skd 69.164.
Et I/S, der bestod af 3 personer, udlejede maskiner til et ApS.  

 Interessenterne ejede alle anparter i selskabet og deltog alle i driften  

 heraf.
I/S-et opnåede ikke dispensation, skd 69. 165.
 Et interessentskab med mere end to deltagere opnåede dispensation i et  

 tilfælde, hvor den tidligere ejer af en industriejendom fortsat anvendte  

 nogle kontorlokaler, der udgjorde ca. 1,5 pct. af det samlede  

 etagemeterareal.
Særskilt saldo § 34 C Anskaffelsessummen for maskiner, inventar og lignende driftsmidler samt  

 skibe og driftsmidler om bord på skibe, der er omfattet af bestemmelserne i §  

 34 A, samt forbedringsudgifter vedrørende disse driftsmidler og skibe skal  

 indgå i  en fælles særskilt saldo  for sådanne aktiver.
 Saldoen pristalsreguleres ikke, og den kan ikke afskrives.  Ved  

 salg af et driftsmiddel eller et skib fradrages salgssummen i saldoværdien.
 Reglerne om  straksafskrivning  af driftsmidler  med en  

 levealder på 3 år eller derunder  i AL § 3, stk.1,  kan ikke  

 anvendes  på anskaffelsessummen for de driftsmidler (til over 25.000  

 kr.), der indgår i den særskilte saldo.
 Reglerne om  forskudsafskrivning  på driftsmidler i afsnit IV A  

kan ikke anvendes  på driftsmidler, der skal udlejes som nævnt i  

 afsnit V A, da der ikke kan afskrives på disse driftsmidler.
 Repareres  et driftsmiddel eller et skib, der er omfattet af  

 reglerne i afsnit V A, kan udgiften fradrages i indkomsten efter AL § 4,  

 stk.1. Er der udbetalt  en erstatnings- eller forsikringssum,  kan der  

 dog kun ske fradrag for det beløb, hvormed reparationsudgiften overstiger  

 erstatnings- eller forsikringssummen.
 Er erstatnings- eller forsikringssummen større end reparationsudgiften,  

 fradrages det overskydende beløb i saldoværdien.
 Bliver  saldoen negativ  som følge af, at der konstateres  

 fortjeneste ved salg af driftsmidler og skibe, kan den negative saldo  

 udlignes ved anskaffelser eller medregnes ved opgørelsen af indkomsten som  

 nævnt i AL § 5. Overføres den negative saldo til det følgende indkomstår  

 efter § 5, stk.1, skal der dog ikke ske nogen pristalsregulering.
Ophør - Almindelig indkomst § 34 D Ophører en udlejningsvirksomhed,  der er omfattet af § 34 A,  

 medregnes fortjeneste eller tab ved salg af driftsmidler eller skibe og  

 driftsmidler om bord på skibe i den  almindelige  indkomst for det  

 indkomstår, hvori udlejningsvirksomheden ophører.
 For virksomhedens øvrige aktiver indtræder ophørsbeskatning efter  

 skattelovgivningens almindelige regler.
Bygninger m.v. § 34 E For bygninger, installationer i afskrivningsberettigede bygninger og  

 dræningsanlæg på jordbrugsbedrifter, der udlejes som nævnt i § 34 A, kan  

 anskaffelsessummen  ikke pristalsreguleres eller afskrives.  Det samme  

 gælder eventuelle ombygnings- eller forbedringsudgifter, der er afholdt på de  

 nævnte bygninger.
Ombygnings- eller forbedringsudgifter kan  heller ikke  

 straksafskrives  efter AL § 21, stk.2-4.
 Det er  ikke nødvendigt at foretage en kontantværdiansættelse  af  

 anskaffelsessummen efter AL § 19 A for bygninger, installationer eller  

 dræningsanlæg, der udlejes som nævnt, da disse ikke er  

 afskrivningsberettigede.
 Bestemmelsen gælder ikke for installationer i ikke-afskrivningsberettigede  

 bygninger.
Salg af bygninger m.v. § 34 F Efter de regler, der gælder for bygninger m.v., der ikke er omfattet af  

 afsnit V A, kan tab, der konstateres ved salg af afskrivningsberettigede  

 bygninger - bortset fra næringstilfælde - hverken fradrages i den særlige  

 indkomst eller i den almindelige indkomst.
Ifølge § 34 F kan  tab  ved  

 salg af udlejede bygninger, installationer og dræningsanlæg, der er udlejet  

 som omhandlet i § 34 A,  hverken fradrages  i almindelig eller særlig  

 indkomst.
 Sælges bygningen med  fortjeneste,  skal denne opgøres og behandles  

 efter  reglerne i EBL.
 Der sker  ingen opgørelse og beskatning af genvundne afskrivninger   

 efter AL § 29, da den skattepligtige ikke har kunnet afskrive på bygningen.  

 Der kan dog blive tale om beskatning efter AL § 29 for afskrivninger  

 foretaget i en periode, hvor bygningen ikke har været omfattet af reglerne i  

 afsnit V A.
Overførsel § 32 A Bestemmelsen omhandler  overførsel  af driftsmidler eller skibe,  

 herunder driftsmidler om bord på skibe, til eller fra:
1) udelukkende erhvervsmæssig benyttelse efter afsnit I eller III eller 2) blandet erhvervsmæssig og privat benyttelse efter afsnit II eller 3) udelukkende privat benyttelse fra eller til udlejning, som er omfattet af afsnit V A.
Overfører den skattepligtige driftsmidler eller skibe som nævnt, skal  

 overførslen  sidestilles med salg og køb  af driftsmidlerne eller  

 skibene.
Aktivets handelsværdi på overførselstidspunktet skal anvendes som  

 overdragelsessum.
Overføres til udlejning § 32 A, stk. 1 Overføres driftsmidler eller skibe fra udelukkende eller delvis  

 erhvervsmæssig benyttelse efter afskrivningslovens afsnit I, II eller III  

til udlejning, der er omfattet af afsnit V A,  sidestilles forholdet  

 med salg, og aktivets handelsværdi på overførselstidspunktet behandles efter  

 de almindelige regler om salgssummer, se nærmere L 5.
Ved overførslen indgår handelsværdien som anskaffelsessum i den særlige  

 saldo efter § 34 C.
Fortjeneste eller tab på aktivet, som vedrører tiden før  

 overførslen, medregnes således ikke i saldoværdien efter § 34 C.
Overføres fra udlejning § 32 A, stk. 2 Overføres driftsmidler eller skibe  fra udlejning, der er omfattet af  

 afsnit V A,  til udelukkende eller delvis erhvervsmæssig benyttelse efter  

 AL afsnit I, II eller III, skal aktivets handelsværdi på  

 overførselstidspunktet behandles som anskaffelsessum i overensstemmelse med  

 AL's almindelige regler, se nærmere L 5.
Ved overførslen formindskes saldoen efter § 34 C med det overførte aktivs  

 handelsværdi.
Fortjeneste eller tab på aktivet, der vedrører tiden før  

 overførslen, bibeholdes således i den ikke afskrivningsberettigede saldoværdi  

 efter § 34 C.
 Ophører  udlejningsvirksomheden, der er omfattet af § 34 A, ved  

 overførslen, opgøres og beskattes fortjeneste eller tab dog efter § 34 D.
Formuen Om formueopgørelsen for aktiver omfattet af afsnit V A henvises til N 3.2.
2. Anparter 2.1. Almindelige bemærkninger Ved lov nr.388 af 7.juni 1989 om ændring af forskellige skattelove  

 (anpartsloven) er der gennemført ændringer af en række skattelove.
Det drejer  

 sig om PSL, VSL, LL, SKL, AL, investeringsfondsloven og  

 etableringskontoloven.  Til loven knytter sig Skatteministeriets cirkulære  

 af 22.jan. 1990 om lov om ændring af forskellige skattelove (Anparter).
 Loven har virkning for indkomst fra selvstændig erhvervsvirksomhed, når  

 den skattepligtige anskaffer virksomheden den 12.maj 1989 eller senere, jf.  

 nærmere herom nedenfor.
Formålet med de gennemførte lovændringer er at fjerne de skattemæssige  

 fordele ved investering i anparter m.v.
Efter lovændringen beskattes indkomst  

 fra disse former for selvstændig erhvervsvirksomhed som  

kapitalindkomst .
 Indkomsten er i følgende tilfælde undergivet de nye regler:
1) Selvstændig erhvervsvirksomhed med  mere end 10 ejere,  når den  

 skattepligtige ikke deltager i virksomhedens drift i  væsentligt  

 omfang,  jf.
PSL § 4, stk.1, nr.10.
 2) Udlejning af andre aktiver end ikke afskrivningsberettiget fast ejendom  

 og inventar heri, uanset antal ejere, når udlejningen sker gennem en  

 virksomhed, som  formidler  udlejning for flere end 10 personer, jf.  

 PSL § 4, stk.1, nr.12.
3) Udlejning af aktiver uanset antal ejere, når flere end 10 personer  

 udlejer aktiver  til samme lejer.  Dette gælder dog ikke aktiver til  

 privat benyttelse, eller hvis udlejeren deltager i væsentligt omfang i  

 virksomhedens drift, jf.
PSL § 4, stk.1, nr.13.
 Indkomst fra en virksomhed omfattet af pkt.1-3 beskattes som  

kapitalindkomst.
 Et  underskud  fra en virksomhed omfattet af pkt.1-3 kan ikke  

 modregnes i anden positiv almindelig eller særlig indkomst hos den  

 skattepligtige for det pågældende indkomstår, men alene fremføres til  

 modregning i senere positiv indkomst fra samme virksomhed.
Dette gælder dog ikke indkomst fra  skibsvirksomhed,  når  

 industriministeren har godkendt skibsprojektet, jf.
PSL § 13, stk.6.
 Virksomhedsordningen  kan ikke anvendes på indkomst fra en  

 virksomhed omfattet af pkt.1-3.
2.2. PSL § 4, stk.1, nr.10 PSL § 4, stk.1, nr.10, er med lovændringen indholdsmæssigt ændret  

 væsentligt.
Efter den hidtidige affattelse af bestemmelsen blev kun indkomst  

 fra skibsvirksomhed, der var den skattepligtiges bierhverv, beskattet som  

 kapitalindkomst.
Efter den nye affattelse af bestemmelsen omfattes indkomst  

 fra selvstændig erhvervsvirksomhed, når antallet af ejere af virksomheden er  

 større end 10, og den skattepligtige ikke deltager i virksomhedens drift i  

 væsentlig omfang.
Indkomst fra selvstændig  skibsvirksomhed,  der er den  

 skattepligtiges  bierhverv,  har som anført været omfattet af den  

 hidtil gældende bestemmelse i PSL § 4, stk.1, nr.10. Indkomst fra sådanne  

 igangværende biskibsvirksomheder beskattes fortsat som kapitalindkomst efter  

 de hidtidige regler.
Indkomst fra  skibsvirksomhed med 10 ejere eller  

 derunder,  anskaffet den 12.maj 1989 eller senere, beskattes som  

 personlig indkomst.
2.2.1. Ejerantal Alle ejere, herunder også selskaber, institutioner, fonde o.lign., indgår  

 ved opgørelsen af  antallet af ejere  af en virksomhed.  Et  

 kommanditselskab med 10 kommanditister som ejere og hvori komplementaren ikke  

 har andel i kommanditselskabets indkomst og formue samt likvidationsprovenu,  

 anses for at have 10 ejere efter bestemmelsen.
 I en virksomhed, der ejes af f.eks. 10 selskaber og 1 skattepligtig  

 person, der ikke i væsentligt omfang deltager i virksomhedens drift, er  

 personen omfattet af bestemmelsen, idet virksomheden har flere end 10 ejere.  

 Selskaberne berøres derimod ikke af bestemmelsen.
 Koncernforbundne selskaber  anses almindeligvis for forskellige  

 ejere efter bestemmelsen.  Se i øvrigt Skat 1990.2.148.
Reglerne finder herefter anvendelse, hvis virksomheden i hele indkomståret  

 eller i en del af dette har haft flere end 10 ejere.
Har der imidlertid kun  

 forbigående, tilfældigt eller utilsigtet i kun en kortvarig periode af  

 indkomståret været flere end 10 ejere af virksomheden, anses virksomheden for  

 at have haft 10 ejere eller derunder for hele indkomståret.  Afgørelse  

 heraf foretages ved ligningen.
 Både betingelsen om ejerantal og betingelsen om uvæsentlig arbejdsindsats  

 skal være opfyldt, for at indkomsten fra virksomheden er omfattet af  

 anpartsreglerne.
2.2.2. Arbejdsindsats Betingelsen om  arbejdsindsats  gælder den enkelte skattepligtige.  

 I en virksomhed med f.eks. 11 skattepligtige personer som ejere, hvoraf de 6  

 ikke deltager i væsentligt omfang i virksomhedens drift, medens de 5 deltager  

 i væsentligt omfang, er kun de 6 passive personer, men ikke de 5 aktive  

 personer omfattet af anpartsreglerne.
 Hvis en virksomhed med 10 ejere, der alle deltager i uvæsentlig omfang  

 eller slet ikke deltager i virksomhedens drift, optager en 11.ejer af  

 virksomheden, der ligeledes deltager i uvæsentligt omfang eller slet ikke  

 deltager i virksomhedens drift, bliver alle ejere omfattet af bestemmelsen.  

 Deltager de 10 ejere af virksomheden derimod i væsentligt omfang i  

 virksomhedens drift, medens den nye 11.ejer deltager i uvæsentligt omfang,  

 omfattes kun den 11.ejer af bestemmelsen.
Ved afgørelsen af, om arbejdsindsatsen er væsentlig, finder den praksis,  

 der anvendes ved afgørelsen af, om investeringsfondshenlæggelser og  

 etableringskontoindskud kan anvendes til forlods afskrivning, tilsvarende  

 anvendelse.
Se nærmere herom D 4.5.3 og L 5.7.5.1.
2.3. PSL § 4, stk.1, nr.12 PSL § 4, stk.1, nr.12, omfatter indkomst fra udlejning af aktiver, uanset  

 antallet af ejere af det enkelte aktiv, når udlejningen sker gennem en  

 virksomhed, som  formidler udlejning  af aktiver for flere end 10  

 personer.
Har aktivet flere end 10 personer som ejere, er disse allerede  

 omfattet af § 4, stk.1, nr.10.
Kun  skattepligtige personers  udlejning medregnes ved afgørelse  

 af, om der foreligger udlejning af aktiver for flere end 10 personer.
Ikke  

 skattepligtige personer indgår dermed ikke.
Afgørende for, om indkomsten fra udlejningen er omfattet, er kun  

 antallet af skattepligtige personer, der udlejer gennem den virksomhed, der  

 formidler udlejning.
Det er ikke en betingelse, at de enkelte ejere  

 samarbejder om deres udlejning.
Ved afgørelse af, om en virksomhed formidler  

 udlejning for flere end 10 personer, indgår kun skattepligtige personers  

 udlejning af aktiver, som er omfattet af bestemmelsen.
Det gælder aktiver som  

 f.eks. afskrivningsberettiget fast ejendom, containere, edb-anlæg, biler,  

 entreprenør-, kontor- og industrimaskiner.
Udlejning af  ikke afskrivningsberettiget fast ejendom  er dog  

 undtaget.
Den faste ejendom omfatter både selve bygningen, inventaret og  

 installationer heri.
 Ved samlet udlejning af en ejendom, hvoraf kun en del af ejendommen er  

 afskrivningsberettiget, medens den resterende del ikke er  

 afskrivningsberettiget, f.eks. lejligheder til beboelse, er det kun den ikke  

 afskrivningsberettigede del, der er omfattet af undtagelsen.
2.3.1. Formidler udlejning Udlejning af aktiver gennem en virksomhed, der  formidler udlejning,  

 omfatter for det første den aktivitet, der består i, at f.eks. en  

 ejendomsmægler, en advokat eller et udlejningsbureau formidler udlejning af  

 et aktiv for ejeren ved  annoncering  efter lejere eller lignende.
For det andet er den  løbende administration  af lejeaftalen  

 omfattet, selv om administrationen varetages af en anden virksomhed end den,  

 der forestod formidlingen af udlejningen.  Er der indgået f.eks. en  

 managementkontrakt, vil der i de almindelige tilfælde foreligge  

 administration af udlejning.   Administrationen kan f.eks. bestå i  

 opkrævning af leje, udarbejdelse af budget og regnskab samt anden  

 administration af udlejningsvirksomheden.
En virksomhed, der alene udarbejder  

 et regnskab for en udlejningsvirksomhed, kan normalt ikke anses for en  

 virksomhed, der varetager administration ved udlejning.
 Formidling eller administration af  fremleje  er ligeledes  

 omfattet.
 Indkomsten fra udlejningen er omfattet af § 4, stk.1, nr.12, når enten den  

 egentlige formidling af udlejningen eller den løbende administration af  

 udlejningen varetages af en anden virksomhed.
 Rådgivning eller lignende i forbindelse med enkelte punkter i lejeaftalen,  

 f.eks. om varsling af lejeforhøjelse eller bistand ved generalforsamling  

 eller lignende, der ydes ejeren af en anden virksomhed, f.eks. af advokat-  

 eller revisionsvirksomhed, kan normalt ikke anses for formidling eller  

 administration af udlejning gennem en anden virksomhed.
 Indkomst fra udlejning af et afskrivningsberettiget aktiv omfattes af  

 bestemmelsen i § 4, stk.1, nr.12, i tilfælde, hvor ejeren selv finder en  

 lejer til aktivitet og indgår en lejekontrakt direkte med lejeren, når  

 udlejningen herefter administreres af en anden virksomhed f.eks. en  

 advokatvirksomhed.
 Ligeledes er indkomsten fra udlejningen omfattet af bestemmelsen i  

 tilfælde, hvor indgåelse af lejemålet sker gennem formidler, selv om den  

 løbende administration af udlejningen herefter varetages af ejeren selv.
 Indkomsten fra udlejningen er i disse tilfælde kun omfattet af  

 bestemmelsen for det indkomstår, hvori formidlingen finder sted.
 Hvis ejeren  i løbet af et indkomstår  overtager administrationen  

 af udlejningen, er indkomsten fra udlejningen ikke omfattet af reglerne fra  

 og med det følgende indkomstår.  Hvis ejeren i løbet af et indkomstår  

 overgiver administrationen til en anden virksomhed, er indkomsten fra  

 udlejningen omfattet fra og med dette indkomstår.
 Indgår ejer og lejer direkte aftale med hinanden om udlejningen, og  

 varetages den løbende administration af udlejningen af ejeren, er indkomsten  

 fra udlejningen ikke omfattet af bestemmelsen.
Afgørelsen af om der foreligger  en eller flere virksomheder,  der  

 varetager formidling eller administration af udlejning efter bestemmelsen, må  

 afgøres konkret.
Virksomheden kan være en selvstændig erhvervsvirksomhed, et  

 selskab eller andet.
Et advokatinteressentskab med flere partnere, der driver  

 ejendomsadministration, anses almindeligvis for een virksomhed efter  

 bestemmelsen.
Derimod kan selvstændige advokater, der driver  

 ejendomsadministration uafhængigt af hinanden, og som alene har fælles  

 kontorfaciliteter m.v., almindeligvis anses for forskellige virksomheder  

 efter bestemmelsen.
 Koncernforbundne selskaber,  der formidler eller varetager  

 administration af udlejning, anses normalt for forskellige virksomheder efter  

 bestemmelsen.
 Som følge af anpartsindgrebet vil en række administrationsvirksomheder  

 ikke længere kunne tilbyde deres tjenesteydelser, uden at det vil bringe  

 deres nuværende eller fremtidige kunder ind under anpartsreglerne med deraf  

 følgende indkomstvirkning.
Det er som nævnt ikke udelukket, at administrationsdrift i  

 skattesubjekter, der er interesseforbundne, kan anses for forskellige  

 virksomheder.
Ligningsrådet har modtaget og besvaret en række spørgsmål om,  

 hvor tæt samarbejdet mellem forskellige skattesubjekter, der som regel er  

 interesseforbundne, og som i alle tilfælde driver administrationsvirksomhed,  

 kan tilrettelægges, uden at forholdet omfattes af anpartsreglerne.
Typisk vil konstruktionerne være således, at der i tilknytning til den  

 hidtidige administrationsvirksomhed stiftes et nyt selskab, der alene skal  

 foretage administration vedrørende f.eks. udlejningsejendomme, der ejes af  

 maksimalt 10 personer.
Det nystiftede selskab skal herefter i mange af de  

 forelagte tilfælde bo til leje hos den hidtidige virksomhed eller hos  

 stifteren/ejeren og således, at selskabet lejer kontorfaciliteter m.v. af  

 disse.
Herudover indgås der samarbejdsaftaler af varierende tættere karakter  

 med hensyn til fælles anvendelse af ansatte m.v. i de respektive  

 virksomheder.
Det betegnende for de omhandlede konstruktioner er typisk at de alene  

 foretages på grund af anpartsindgrebet.
Det kan nemlig ikke i sig selv  

 antages at være rentabelt at stifte den slags selskaber med de omhandlede  

 begrænsede formål, ligesom stiftelsen af selskaberne alene kan antages at  

 komme på tale på grund af interessefællesskabet, idet de nystiftede selskaber  

 i princippet skal drive konkurrerende virksomhed, uanset at den hidtidige  

 virksomhed ikke vil kunne påtage sig opgaven.
 Såfremt det forholder sig således, at en administrationsopgave gives til  

 et selskab/virksomhed, som i alle tilfælde lader opgaverne gå videre til  

 udførelse i en administrationsvirksomhed, som i forvejen formidler udlejning  

 for 10 personer, må forholdet anses for omfattet af PSL § 4, stk.1. nr.12.  

 Der henses herved til at opgaverne alt efter omstændighederne reelt udføres  

 af den sidste virksomhed, og at dette også må antages at være formålet.
Såfremt samarbejdet er tilrettelagt således, at der anvendes fælles  

 ansatte i de to virksomheder til udførelse af administrationsopgaverne, vil  

 det næppe være muligt at dokumentere, at formidlingsopgaven ikke er udført i  

 en fælles virksomhed.
Det må derfor antages, at der kun undtagelsesvis, i  

 disse tilfælde kan foreligge særskilte virksomhed efter bestemmelsen.
 Afgørelse af om forholdet indebærer et sådant samarbejde, at  

 administrationsopgaver, reelt varetages af den hidtidige virksomhed, eller  

 antager karakter af et interessentskabslignende forhold, må bero på en  

 konkret bevisbedømmelse.
For at der kan anses at foreligge særskilte virksomheder stiller  

 Ligningsrådet i almindelighed krav om, at virksomhederne hverken helt eller  

 delvist gør brug af fælles ansatte, der i øvrigt må forudsættes ansat på  

 sædvanlige lønmodtagervilkår.
Herudover kan ved bedømmelsen f.eks. indgå, om  

 der foreligger forsikringsmæssig adskillelse, hvorledes man i anledning af de  

 ændrede forhold tilkendegiver sig udadtil, herunder under hvilke forhold der  

 rettes henvendelse til virksomheden, samt om den hidtidige virksomhed opnår  

 anvisningsprovision fra det nystiftede selskab.
 Reglerne finder anvendelse, når den virksomhed, der formidler eller  

 varetager administration ved udlejning af aktiver for ejeren har formidlet  

 udlejning af andre aktiver end ikke afskrivningsberettiget fast ejendom for  

 flere end 10 personer i hele ejerens indkomstår eller i en del af dette.
 Har udlejning af aktiver  forbigående, tilfældigt  eller  

utilsigtet  i kun en  kortvarig periode  omfattet flere end 10  

 personer, finder bestemmelsen i nr.12 ikke anvendelse.
2.4. PSL § 4, stk.1, nr.13 PSL § 4, stk.1, nr.13, omfatter indkomst fra udlejning af aktiver, uanset  

 antal ejere, når flere end 10 personer  udlejer aktiver til samme  

 lejer,  der anvender aktiverne i virksomhedens drift.  Kun  

 skattepligtige personer medregnes.
Formålet med bestemmelsen er at medtage indkomst fra udlejning af aktiver  

 i tilfælde, hvor udlejningen ikke sker gennem en anden virksom-hed, jf.
PSL §  

 4, stk.1, nr.12, men direkte mellem ejer og lejer.
Udlejning af aktiver til  

 en lejer, der som eneste formål har at foretage den videre udlejning  

 (fremleje), anses som hovedregel for udlejning til den endelige lejer.
 Det er uden betydning, om de enkelte ejere samarbejder om deres udlejning  

 eller uafhængigt af hinanden udlejer aktiver til lejeren.
 Såfremt det udlejede aktiv har flere end 10 personer som ejere, er  

 indkomsten allerede omfattet af § 4, stk.1, nr.10.
 Efter PSL § 4, stk.5, er  aktiver til privat benyttelse  undtaget.  

 Reglen indebærer, at udlejning af biler, lystbåde, havebrugs- og  

 husholdningsmaskiner eller lignende, der af lejeren anvendes privat, ikke  

 omfattes.
Ifølge praksis er det en betingelse for at være omfattet af denne  

 undtagelsesbestemmelse, at den, der i forhold til udlejeren må anses som den  

 endelige lejer, anvender disse aktiver til privat benyttelse.
Anvender den  

 endelige lejer derimod aktiverne i sin erhvervsvirksomhed, er forholdet ikke  

 omfattet af PSL § 4, stk.5, se Skat 1990.6.479 om udlejning af feriebolig.  

 Afgørelsen er kommenteret i TFS 1990.876 ff.
PSL § 4, stk.1, nr.13, gælder ikke, hvis udlejeren deltager i  

 udlejningsvirksomhedens drift i væsentligt omfang.
Ved vurderingen af, om  

 arbejdsindsatsen har været væsentligt, anvendes samme praksis som beskrevet  

 ovenfor under PSL § 4, stk.1, nr.10.
Ved afgørelse af, om flere end 10 personer lejer aktiver ud til  samme  

 lejer,  må kravet om, at det skal være en og samme lejer bero på, om det  

 er den samme der i lejekontrakten eller lignende er angivet som lejer af det  

 pågældende aktiv.
Det er uden betydning, om lejeren er en personligt drevet  

 virksomhed, et selskab eller andet.
 Udlejning til  koncernforbundne selskaber  anses i de  

almindelige tilfælde  efter bestemmelsen for udlejning til  

 forskellige lejere.
 Staten  kan normalt ikke anses for een lejer efter bestemmelsen,  

 men lejeren kan være en statsinstitution eller lignende.
 Hvorvidt udlejning sker til samme lejer eller forskellige lejere må i  

 øvrigt  afgøres konkret  ud fra de foreliggende omstændigheder.
 Udlejes  kun en del af et aktiv,  f.eks. et butikslokale i et  

 butikscenter med flere lejemål til en lejer, der lejer aktiver af flere end  

 10 personer, er kun den del af den samlede indkomst fra udlejningen af  

 butikscentret, der kan henføres til det pågældende butikslokale, omfattet.  

Opgørelsen af indtægter og udgifter for den del af udlejningen, der ikke  

 er omfattet, kan i tilfælde, hvor det ikke er muligt at foretage en nøjagtig  

 opgørelse, foretages forholdsmæssigt.
 Reglen i nr.13 finder anvendelse, når flere end 10 personer har udlejet  

 aktiver til samme lejer i hele udlejerens indkomstår eller i en del af dette.  

 Har flere end 10 personer  forbigående, tilfældigt  eller  

utilsigtet  i kun en  kortvarig periode  i indkomståret  

 udlejet aktiver til samme lejer, finder bestemmelsen i nr.13 ikke anvendelse.  

 Reglerne skal således ikke bringes i anvendelse, fordi der tilfældigt eller  

 utilsigtet i en kortvarig periode bliver tale om, at en lejer har lejemål hos  

 flere end 10 personer.
2.5. En eller to virksomheder? Efter praksis vedrørende AL anses besiddelsen af anparter i flere  

 kommanditselskaber, interessentskaber m.v. i visse tilfælde (passiv  

 besiddelse) for een virksomhed.
Denne praksis finder ikke anvendelse for  

 skattepligtige, som anskaffer en virksomhed, der omfattes af PSL § 4, stk.1,  

 nr.10.  Herefter anses medejendomsret til et kommanditselskab m.v., der  

 omfattes af anpartsreglerne, for en afgrænset virksomhed efter AL.   Har  

 en anpartshaver eksempelvis anparter omfattet af reglerne i to forskellige  

 anpartsprojekter, betragtes anparterne som to forskellige virksomheder.  

 Praksisændringen er nødvendig som følge af reglerne om det fælles  

 skatteregnskab, jf. nedenfor.
Er en virksomhed ikke omfattet af  

 anpartsreglerne, sker der ingen ændring af praksis.
 Et selskab stillede Ligningsrådet følgende 3 spørgsmål:
1) Kan er person ved anskaffelse af skibsanparter, i et skibsprojekt  

 udbudt den 12.maj 1989 eller senere, som er godkendt af industriministeren,  

 anvende reglerne for fælles afskrivningssaldo for afskrivningsberettigede  

 aktiver i samtlige virksomheder, såfremt skatteyderen tillige ejer  

 skibsanparter, anskaffet før 12.maj 1989? 2) Kan en person ved anskaffelse af »brugte« skibsanparter, i et  

 skibsprojekt udbudt den 12.maj 1989 eller senere, som er godkendt af  

 industriministeren, anvende reglerne for fælles afskrivningssaldo for  

 afskrivningsberettigede aktiver i samtlige virksomheder, såfremt skatteyderen  

 tillige ejer skibsanparter, anskaffet før 12.maj 1989? 3) Kan en person anvende reglerne om fælles afskrivningssaldo, såfremt  

 denne anskaffer nye anparter i to eller flere skibsprojekter, som er udbudt  

 den 12.maj 1989 eller senere og godkendt af industriministeren? Det var Ligningsrådets opfattelse, at bestemmelsen i personskattelovens §  

 13, stk.6, 3. punktum alene fastslår, at underskudsbegrænsningen i 1. og 2.  

 punktum ikke gælder skibsvirksomhed omfattet af § 4, stk.1, nr. 10, 12 eller  

 13 (der i alle tilfælde medregnes til kapitalindkomsten), når  

 industriministeren har godkendt skibsprojektet.
Uanset, om skibsanparter  

 således er omfattet sidste punktum, var det Ligningsrådets opfattelse, at  

 virksomheden er omfattet af anpartsreglerne, herunder reglerne om særskilt  

 afskrivningssaldo.
2.6. Indkomstopgørelsen for anparts- og udlejningsvirksomheder Virksomhedens skattepligtige indkomst opgøres som virksomhedens  

 bruttoindkomst med fradrag af udgifter, herunder afskrivninger, efter  

 skattelovgivningens almindelige regler herom, jf. dog nedenfor reglerne om  

 det fælles skatteregnskab.
Er virksomheden kun omfattet af reglerne i en del  

 af året, skal virksomhedens indkomst i sin helhed behandles efter  

 anpartsreglerne i hele indkomståret.
Er virksomheden forbigående, tilfældigt  

 eller utilsigtet i kun en kortvarig periode omfattet, ses der bort herfra.
 Enkelte dele af indkomsten kan om nødvendigt opgøres forholdsmæssigt.
 Virksomhedens indkomst omfatter også anparts- eller  

 udlejningsvirksomhedens renteindtægter og renteudgifter.
Ved afgørelse af, om der for en virksomhed med flere ejere er tale om  

 virksomhedens renteudgifter eller de enkelte ejeres private renteudgifter,  

 lægges vægt på, om der for renteudgifternes vedkommende foreligger fælles  

 hæftelse i virksomheden.
Såfremt en kreditor ved misligholdelse kan søge sig  

 fyldetsgjort i den fælles virksomheds formue eller en del heraf, er der tale  

 om renter, der vedrører virksomheden.
Det samme gælder, hvis ejerne i øvrigt  

 hæfter solidarisk for gæld.
Er der i en virksomhed med flere ejere ikke solidarisk hæftelse for  

 renteudgifter, eller er der tale om en udlejningsvirksomhed med kun een ejer,  

 kan der lægges vægt på, om der f.eks. er ydet lån med pant i virksomhedens  

 aktiver.
Det gælder renter af lån ydet af f.eks. realkreditinstitutter eller  

 renter af realkreditlignende lån.
For renteindtægternes vedkommende vedrører disse virksomheden, når de  

 f.eks. opføres i virksomhedens regnskab.
I andre tilfælde må afgørelse heraf  

 foretages konkret.
2.7. Underskud - PSL § 13, stk.6 Efter PSL § 13, stk.6, kan et underskud i almindelig eller særlig indkomst  

 fra en virksomhed, der er omfattet af reglerne for anparts- eller  

 udlejningsvirksomhed (PSL § 4, stk.1, nr.10, 12 eller 13),  ikke  

 fratrækkes i anden positiv almindelig eller særlig indkomst  hos ejeren  

 eller dennes ægtefælle, men alene modregnes i positiv særlig eller almindelig  

 indkomst fra samme virksomhed i samme indkomstår.
Det gælder dog ikke  

 underskud fra  skibsvirksomhed,  der er  godkendt af  

 industriministeren,  jf. nedenfor.
I det omfang der efter modregning af et underskud i almindelig indkomst i  

 samme indkomstårs positive særlige indkomst fra virksomheden, fremkommer en  

 resterende negativ indkomst, skal denne modregnes i positiv indkomst fra  

 samme virksomhed i et senere indkomstår, uanset om den positive indkomst er  

 almindelig eller særlig indkomst.
Tilsvarende gælder, såfremt der for det  

 pågældende indkomstår er en negativ særlig indkomst fra virksomheden.
Efter  

 modregning af en negativ særlig indkomst i samme indkomstårs positive  

 almindelige indkomst, kan en resterende negativ særlig indkomst således kun  

 modregnes i senere positiv almindelig eller særlig indkomst fra  samme  

 virksomhed.
 Modregning af et underskud i positiv indkomst i et senere indkomstår  

 fra samme virksomhed kan ske, selv om virksomheden for dette indkomstår ikke  

 er omfattet af reglerne.
 Et underskud fra en virksomhed kan ikke fremføres til modregning i senere  

 positiv indkomst fra en anden virksomhed tilhørende den skattepligtige.
 Adgangen til at fremføre underskud efter PSL § 13, stk.6, gælder  uden  

 tidsbegrænsning.
Bestemmelsen gælder også ved ophør af den fælles anpartsvirksomhed eller  

 ved ophør af udlejningsvirksomheden og ved anpartshaverens eller udlejerens  

 afståelse af en anpart eller et aktiv.
Herefter kan tidligere års opsamlede  

 underskud modregnes i positiv indkomst i form af avance ved afståelse af  

 virksomhedens aktiver.
2.8. Fælles regnskab - LL § 29 I LL § 29 er indsat regler om udarbejdelse af et fælles skatteregnskab  

 for virksomheden.
Formålet med det fælles skatteregnskab er at opnå  

 administrative lettelser for både anpartshavere og skattemyndigheder ved  

 indkomst- og formueopgørelsen.
Efter bestemmelsen skal virksomheder med flere end 10 personer som ejere,  

 hvoraf nogle ikke deltager i virksomhedens drift i væsentligt omfang,  

 udarbejde et fælles skatteregnskab for disse ejere fra og med indkomståret  

 1989. Også de ejere, der deltager i driften i væsentligt omfang, medregnes  

 ved opgørelsen af ejerantallet.
Disse ejere er ikke omfattet af reglerne om  

 fælles skatteregnskab.
Forudsætningen for, at der kan udarbejdes et fælles  

 regnskab for de pågældende ejere, vil normalt være, at der udarbejdes et  

 fælles skatteregnskab for hele virksomheden.
 Kravet om udarbejdelse af et fælles skatteregnskab gælder for alle  

 skattepligtige personer uanset, om de har anskaffet virksomheden før 12.maj  

 1989 eller efter.
 Der skal ikke udarbejdes et fælles skatteregnskab for en  

 udlejningsvirksomhed omfattet af PSL §4, stk.1, nr.12 eller 13.
Bestemmelsen om det fælles skatteregnskab gælder kun virksomheder med fast  

 driftssted her i landet.
Har virksomheden kun fast driftssted i udlandet,  

 skal der ikke udarbejdes et fælles skatteregnskab for ejerne, selv om en  

 eller flere af ejerne er skattepligtige til Danmark.
Det fælles skatteregnskab opgøres efter skattelovgivningens almindelige  

 regler.
Opgørelsesmetoderne er dog fastlagt på følgende to områder:
 1) Ved opgørelsen af virksomhedens skatteregnskab skal virksomhedens  

 renteindtægter og renteudgifter periodiseres.
 2) Som hovedregel skal der for alle skattepligtige anvendes samme  

 afskrivnings- og nedskrivningssatser i det fælles skatteregnskab.
 Alle ejernes af- og nedskrivninger i virksomheden er omfattet af  

 bestemmelsen om anvendelse af fælles af- og nedskrivningssatser.
Efter LL § 29, stk.3, skal det fælles skatteregnskab ikke anvendes for  

 afskrivningsgrundlag og afskrivningssatser, hvis den skattepligtige for  

 indkomståret 1988 eller tidligere har haft et andet afskrivningsgrundlag end  

 de øvrige ejere.
Er det tilfældet, kan den skattepligtige derfor selv  

 fastsætte afskrivningssatser ved indkomstopgørelsen.
En skattepligtig kan for en anpart også have et afskrivningsgrundlag, der  

 er forskelligt fra de øvrige ejere, ved køb af en brugt anpart, eller ved  

 forlods afskrivninger på et aktiv ved anvendelse af  

 investeringsfondshenlæggelser eller etableringskontomidler.
I disse tilfælde  

 kan den skattepligtige ligeledes selv fastsætte afskrivningssatser.
Har en skattepligtig med anparter i flere virksomheder fælles  

 afskrivningssaldo for aktiverne i disse virksomheder, kan den skattepligtige  

 fortsat foretage individuelle afskrivninger på den fælles saldoværdikonto ved  

 indkomstopgørelsen.
Der kan for anparter i flere virksomheder omfattet af  

 reglerne ikke længere etableres fælles afskrivningssaldo.
Efter LL § 29, stk.2, skal det fælles skatteregnskab opgøres for  

 kalenderåret, medmindre Ligningsrådet tillader anvendelsen af et andet  

 regnskabsår.
De fleste anpartshavere, der har lønindkomst, har kalenderåret  

 som indkomstår.
Tilladelse til anvendelse af et andet regnskabsår end  

 kalenderåret kan gives i tilfælde, hvor kalenderåret kun vanskeligt kan  

 anvendes.
2.9. Indberetning af oplysninger - SKL § 8 S Efter  SKL § 8 S,  skal virksomheder med ejere, hvis indkomst og  

 formue fra virksomheden opgøres efter LL § 29, hvert år indberette  

 oplysninger fra det fælles skatteregnskab til de centrale skattemyndigheder  

 (Told- og Skattestyrelsen). Indberetning skal ske inden den 1.maj i året  

 efter det kalenderår, som oplysningerne vedrører, se P 2.3.5.
 2.10. Ikrafttræden m.v.
 Bestemmelserne om beskatning af indkomst som  kapitalindkomst  og  

underskudsbegrænsning  har virkning for indkomst fra selvstændig  

 erhvervsvirksomhed, når den skattepligtige anskaffer virksomheden eller en  

 del af en virksomhed  den 12.maj 1989 eller senere.
Alle anskaffelser den 12.maj 1989 eller senere er omfattet.
Reglerne  

 gælder således både, når der er tale om anskaffelse af en anpart i en  

 anparts- eller udlejningsvirksomhed, der er etableret før den 12.maj 1989, og  

 når der er tale om anskaffelse af en anpart i en ny anparts- eller  

 udlejningsvirksomhed, der etableres den 12.maj 1989 eller senere.  Den  

 tilgang som interessenter eller kommanditister opnår i tilfælde, hvor en  

 eller flere af deltagerne må udtræde som følge af misligholdelse anses  

 ligeledes som en anskaffelse.
Er en virksomhed, der er omfattet af den tidligere affattelse af  

 bestemmelsen i PSL § 4, stk.1, nr.10, anskaffet inden den 12.maj 1989, finder  

 denne affattelse fortsat anvendelse for virksomheden også efter den 12.maj  

 1989. Indkomst fra en  biskibsvirksomhed anskaffet før den 12.maj 1989  

  beskattes dermed fortsat som kapitalindkomst, og der gælder ingen  

 underskudsbegrænsning for indkomsten fra disse virksomheder.
Dette gælder  

 også biskibsvirksomheder med 10 ejere eller derunder.  Desuden kan  

 virksomhedsordningen ikke anvendes på indkomst fra bivirksomheden.
Anskaffer en skibsvirksomhed, der er etableret før den 12.maj 1989, og som  

 før den 12.maj 1989 blev beskattet efter den dagældende affattelse af PSL §  

 4, stk.1, nr.10, den 12.maj 1989 eller senere yderligere aktiver, f.eks. et  

 skib, beskattes indkomsten fra dette skib som kapitalindkomst.
Har  

 skibsvirksomheden flere end 10 ejere, kan anskaffelse af yderligere aktiver  

 dog anses for unødvendig for skibsvirksomhedens fortsatte drift, hvorved  

 indkomsten fra hele skibsvirksomheden undergives underskudsbegrænsning, jf.  

 nedenfor.
 Efter PSL § 13, stk.6, 3.pkt., gælder bestemmelsen om  

 underskudsbegrænsning ikke, når  industriministeren har godkendt  

 skibsprojektet.
 Industriministerens godkendelse i skatteretlig henseende af skibsprojekter  

 følger den praksis, der blev etableret ved lov nr.767 af 12.nov. 1986 om  

 ændring af forskellige skattelove, som gennemførte skibsværftsaftalen fra  

 1986 om bl.a. en midlertidig forhøjelse af forskudsafskrivningerne på  

 skibsanparter.
 Køb af en skibsanpart den 12.maj 1989 eller senere i et skibsprojekt, der  

 ikke har opnået industriministerens godkendelse efter anpartsloven medfører,  

 at anparten undergives reglerne om underskudsbegrænsning.
 Industriministerens godkendelse af skibsprojekter efter bestemmelsen er  

 henlagt til Sekretariatet for Skibsfinansiering under Industriministeriet.  

Om godkendte skibsprojekter se cirkulæret pkt.31 samt Skat 1990.10.741.
Ved afgørelse af, om en virksomhed efter PSL § 4, stk.1, nr.10, er  

 anskaffet før den 12.maj 1989, skal der lægges vægt på, om der er indgået en  

 bindende aftale.
Dette gælder selv om der efter gældende praksis ikke altid  

 er fradragsret for driftsomkostninger i virksomheden fra det tidspunkt, hvor  

 den bindende aftale er indgået.
Foreligger der en  bindende aftale  

  mellem anpartshaveren og den fælles anpartsvirksomhed om etablering af en  

 konkret erhvervsmæssig aktivitet, f.eks. ved kommanditistens underskrift på  

 en tegningsaftale og kommanditselskabets accept af tegningsaftalen, anses  

 virksomheden som hovedregel for anskaffet af anpartshaveren.
Det er ikke et krav, at virksomhedens aktiver tillige er 
anskaffet  (leveret), og at virksomheden er i drift på dette  

 tidspunkt.
Foreligger der en bindende aftale mellem en køber og en sælger om  

 overdragelse af en virksomhed, f.eks. ved en kontrakt, slutseddel el.lign.,  

 foreligger der som hovedregel anskaffelse af en virksomhed efter loven.
 Har anpartshaveren inden den 12.maj 1989 indgået aftale om erhvervelse af  

 en virksomhed eller anpart i en virksomhed, finder de hidtidige regler  

 anvendelse for indkomsten fra denne virksomhed.
 Der gælder samme regler for udlejningsvirksomhed omfattet af PSL § 4,  

 stk.1, nr.12 og 13.
Indkomst fra en udlejningsvirksomhed anskaffet før den 12.maj 1989  

 omfattes ikke af PSL § 4, stk.1, nr.12 og 13, ved udlejning af aktivet den  

 12.maj 1989 eller senere.
Indkomsten omfattes således ikke af bestemmelsen i  

 nr.12, selv om administration af udlejningen denne dato eller senere overgår  

 fra ejeren selv til en virksomhed eller overgår fra en virksomhed til en  

 anden virksomhed.
Indkomsten fra udlejningen er desuden ikke omfattet af  

 nr.13, hvis udlejningen sker til en lejer, der den 12.maj 1989 eller senere  

 lejer aktiver af flere end 10 personer.
Indkomsten fra udlejningen af et aktiv omfattes heller ikke, hvis ejeren  

 af aktivet har anvendt aktivet erhvervsmæssigt i en anden virksomhed før den  

 12.maj 1989 og på denne dato eller senere påbegynder udlejning af aktivet,  

 såfremt afskrivningssaldoen for aktivet efter afskrivningslovens praksis  

 fortsætter.
Er aktivet derimod anvendt privat før den 12.maj 1989 og herefter  

 udlejet den 12.maj 1989 eller senere, foreligger der anskaffelse af en  

 udlejningsvirksomhed efter anpartsreglerne, jf.
AL § 32, stk.3. Det samme  

 gælder for fast ejendom.
 Efter PSL § 4, stk.1, nr.10, er det uden betydning for en skattepligtig,  

 der har anskaffet virksomheden den 12.maj 1989 eller senere og dermed er  

 omfattet af anpartsreglerne, at de øvrige ejere har anskaffet deres  

 virksomhed før den 12.maj 1989.
Det er efter bestemmelsen i PSL § 4, stk.1, nr.12, ligeledes uden  

 betydning, at de øvrige personer, der udlejer aktiver gennem den samme  

 virksomhed, har anskaffet deres virksomheder før den 12.maj 1989, og dermed  

 ikke er omfattet af anpartsloven.
Endelig er det efter bestemmelsen i PSL §  

 4, stk.1, nr.13, uden betydning, at de øvrige personer, der udlejer aktiver  

 til den samme lejer, har anskaffet deres virksomheder før den 12.maj 1989.
Er et aktiv ved anskaffelsen den 12.maj 1989 eller senere allerede udlejet  

 således, at køberen overtager den af sælger indgåede lejekontrakt med  

 lejeren, er udlejningen omfattet, såfremt lejeaftalen enten administreres af  

 en virksomhed, der formidler udlejning af aktiver eller varetager  

 administrationen af lejeaftaler for flere end 10 personer, eller udlejningen  

 sker til en lejer, der lejer aktiver af flere end 10 personer.
Såfremt der  

 til anskaffelsen af aktivet er knyttet en ny lejeaftale, hvis virkning er  

 afhængig af købet, er udlejningen omfattet, når den nye lejeaftales indgåelse  

 er formidlet af en virksomhed, der formidler udlejning for flere end 10  

 personer.
Såfremt der til salget af et aktiv er knyttet en lejeaftale med den  

 tidligere ejer, vil der normalt altid foreligge en sådan ny aftale.
 Har en anpartshaver anskaffet en anpart før den 12.maj 1989 og en anpart  

 yderligere den 12.maj 1989 eller senere i samme virksomhed anvendes de  

 regler, der gjaldt indtil denne dato, for den anpart, der er anskaffet før  

 den 12.maj 1989, og anpartslovens regler for den anpart, der anskaffes den  

 12.maj 1989 eller senere.
2.11. Anskaffelse af aktiver eller overtagelse af anden virksomhed Reglerne om beskatning af indkomst som kapitalindkomst og  

 underskudsbegrænsningen har endvidere virkning for indkomst fra selvstændig  

 erhvervsvirksomhed, når den skattepligtige har anskaffet virksomheden eller  

 en del heraf før den 12.maj 1989, og virksomheden på denne dato eller senere  

 anskaffer aktiver eller overtager anden virksomhed, uden at dette er  

nødvendigt for virksomhedens fortsatte drift.
 Formålet med bestemmelsen er at imødegå, at nye anpartsprojekter m.v.  

 etableres i en virksomhed etableret før den 12.maj 1989, hvorved virksomheden  

 ikke omfattes af de nye bestemmelser.  Anses anskaffelsen af et aktiv for  

 unødvendig for virksomhedens fortsatte drift, bliver hele virksomheden  

 omfattet af anpartsreglerne.
Udgangspunktet for vurderingen af, hvorvidt anskaffelsen har været  

 nødvendig for virksomhedens fortsatte drift,  kan  være, om  

 virksomheden har fradragsret for udgiften til anskaffelsen af aktivet ud fra  

 en driftsomkostningsbetragtning.
Er det tilfældet, vil aktivet normalt også  

 være nødvendigt for virksomhedens fortsatte drift.  Hvis der sker  

 aktivering af anskaffelsen, vil der dog i visse tilfælde ikke foreligge en  

 anskaffelse, der kan anses for nødvendig for den fortsatte drift.
 Som en hovedregel skal det kun ved større anskaffelser vurderes, om disse  

 har været nødvendige for den fortsatte drift af virksomheden.
Finansielle aktiver er ligeledes omfattet.
Anskaffer en eksisterende  

 virksomhed med udlejning af f.eks. kontormaskiner den 12.maj 1989 eller  

 senere obligationer eller aktier, skal der i princippet på samme måde som ved  

 anskaffelse af flere kontormaskiner tages stilling til, hvorvidt anskaffelsen  

 er nødvendig for den fortsatte drift af virksomheden med udlejning af  

 kontormaskiner.
Ved kapitalomplaceringer, porteføljepleje eller ved  

 anskaffelse af f.eks. aktier eller obligationer ved disposition over en  

 midlertidig likviditetsreserve skal nødvendigheden heraf dog normalt ikke  

 overvejes.
Anskaffer en virksomhed et eller flere aktiver til erstatning for et eller  

 flere afhændede aktiver, vil anskaffelsen som hovedregel kunne anses for  

 nødvendig for virksomhedens fortsatte drift.
Udskifter en virksomhed derimod  

 hovedaktivet af andre grunde end f.eks. nedslidning eller teknisk/økonomisk  

 forældelse, vil der som udgangspunkt foreligge en anskaffelse, der ikke er  

 nødvendig for virksomhedens fortsatte drift.
 Udvidelse af en virksomheds aktiviteter ved anskaffelse af et eller flere  

 aktiver kan i visse tilfælde anses for nødvendig for virksomhedens fortsatte  

 drift, hvis udvidelsen ligger inden for den eksisterende virksomheds  

 naturlige rammer.
Mindre udvidelser kan som hovedregel anses for nødvendige for den  

 fortsatte drift.
Det gælder eksempelvis en mindre om- og tilbygning af fast  

 ejendom.
Større udvidelser kan normalt ikke anses for nødvendige for den  

 eksisterende virksomheds fortsatte drift.
En større udvidelse kan foreligge,  

 når ejere af f.eks. en afskrivningsberettiget ejendom anskaffer en  

 tilsvarende ejendom.
Som det fremgår vil det være meget begrænset hvilke anskaffelser den  

 »gamle« virksomhed kan foretage, uden at hele virksomheden derved  

 bliver omfattet af anpartsreglerne.
Dette kan illustreres af følgende 2 helt  

 principielle afgørelser fra Ligningsrådet, som må anses som grænsedragende  

 for omfanget af de anskaffelser, der normalt vil blive accepteret af  

 skattemyndighederne.
Et kommanditselskab var stiftet i 1988 med en kapital på ca. 75 mill.kr.  

 fordelt på 454 anparter.
Med overtagelse slutningen af dec. 1988 købte  

 kommanditselskabet en ejendom i Vesttyskland og 5 ejendomme i Danmark.  

 Afskrivningsgrundlaget for ejendommene i Danmark blev opgjort til 31,6  

 mill.kr.
Kommanditselskabet påtænkte nu at nedrive en gammel 2-plansbygning på 53  

 m2, som blev brugt til lager, på den ene af de 5 danske ejendomme, der havde  

 en anskaffelsessum på 9 mill.kr.
Til erstatning herfor ønskedes opført en ny  

 lagerbygning på 97 m2 til ca. 800.000 kr.
Det var i øvrigt oplyst, at en  

 istandsættelse af lagerbygningen ikke var økonomisk rentabel.
I øvrigt  

 oplyste selskabet, at udvidelsen var nødvendig på grund af pladsmangel og  

 uhensigtsmæssig opbygning.
 Ligningsrådet fandt efter en samlet konkret vurdering ikke, at den  

 påtænkte nyopførelse, der var budgetteret til at koste ca. 800.000 kr., måtte  

 betragtes som en unødvendig udvidelse, der lå uden for den eksisterende  

 virksomheds naturlige rammer, hvorfor kommanditselskabets virksomhed ikke  

 ville blive omfattet af anpartsreglerne.
Et andet kommanditselskab var ligeledes stiftet i 1988 med det formål at  

 erhverve og udleje 3 erhvervsejendomme.
Selskabet havde en samlet kapital på  

 31,5 mill.kr. fordelt på 18 anparter.
I tilknytning til den ene af de  

 anskaffede ejendomme indgik kommanditselskabet i dec. 1988 en  

 entreprisekontrakt om opførelse af en nybygning til en samlet anskaffelsessum  

 på 7 mill.kr.
I okt. 1989 stillede lejeren krav om en udvidelse af den  

 oprindelige entreprisekontrakt på ca. 2,2 mill.kr.
Udvidelsen drejede sig  

 bl.a. om en ændring af en produktionshal, således at der kunne installeres en  

 løbekran, samt opførelse af en lagerbygning.
 Det var oplyst, at såfremt de pågældende ændringer ikke blev udført, ville  

 lejeren også fraflytte de eksisterende byninger i lejemålet.
 Det var Ligningsrådets opfattelse, at den påtænkte bygning måtte anses for  

 nødvendig for virksomhedens fortsatte drift, og at ombygningen lå inden for  

 vikrsomhedens naturlige rammer.
Ved vurderingen af om en udvidelse af en virksomheds aktiviteter er  

 nødvendige, kan der endvidere lægges vægt på den  forøgelse af  

 omsætningen,  som udvidelsen medfører.
Har udvidelsen medført en  

 væsentlig forøgelse af omsætningen i løbet af det indkomstår, der følger  

 efter det år, hvori udvidelsen har fundet sted, taler dette for, at  

 udvidelsen må anses for unødvendig for virksomhedens fortsatte drift.  

Ligningsrådet har i en bindende forhåndsbesked bl.a. henset til at det  

 måtte antages, at investeringen ville formå at styrke omsætningen.
Det  

 samme gælder, hvis udvidelsen har medført, at virksomhedens balance er steget  

 kraftigt.
 Overtagelse af anden virksomhed  kan som hovedregel ikke anses for  

 nødvendig for den fortsatte virksomhed.
 Anskaffer en virksomhed aktiver, således at der etableres en  helt ny  

 virksomhed,  f.eks. et ejendomsinteressentskabs anskaffelse af et skib,  

 kan anskaffelsen af skibet i de almindelige tilfælde ikke anses for nødvendig  

 for den fortsatte drift af ejendomsinteressentskabet.  Det beror i øvrigt  

 på en konkret vurdering, hvorvidt driftsomlægning er nødvendig for den  

 fortsatte drift af en eksisterende virksomhed.
 Anskaffer en virksomhed  flere gange  over et kortere tidsrum  

 aktiver, hvis anskaffelse hver gang anses for nødvendig for den fortsatte  

 drift, kan anskaffelsen af de samlede aktiver vurderes under eet, selv om  

 udgangspunktet er, at hver anskaffelse vurderes for sig.
2.12. Renter Skattepligtige, der ved indkomst- og formueopgørelsen for indkomståret  

 1989 har medregnet renter m.v., der forfalder i 1989, men som vedrører 1990,  

 skal bortse fra disse renter i det fælles skatteregnskab.
Såfremt  

 skattepligtige ved indkomst- og formueopgørelsen for indkomståret 1989 ikke  

 har medregnet renter, som forfalder i 1990, men som vedrører 1989, skal disse  

 renter medregnes ved indkomst- og formueopgørelsen for indkomståret 1990, jf.  

 anpartslovens § 8, stk.5.
 2.13. Udlæg til arvinger m.v.
 Efter anpartslovens § 8, stk.2, anses en overgang af virksomheden til et  

dødsbo  efter ejeren eller dennes ægtefælle, udlæg til en arving,  

 ægtefælle eller legatar fra et dødsbo eller udlevering af dødsbo til  

 længstlevende ægtefælle til hensidden i uskiftet bo ikke som anskaffelse.  

 Udlæg til en arving, ægtefælle eller legatar betragtes heller ikke som  

 anskaffelse, selv om dødsboet er opstået ved skifte af uskiftet bo.
 Afgørende for, om anpartslovens bestemmelser finder anvendelse er  

 herefter,  hvornår afdøde anskaffede virksomheden.  Har afdøde  

 anskaffet virksomheden før den 12.maj 1989, er virksomheden ikke omfattet af  

 anpartsreglerne, og der foreligger ikke anskaffelse for arvinger m.v. i de  

 nævnte tilfælde den 12.maj 1989 eller senere.
