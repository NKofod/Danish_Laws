Cirkulære  

 om organisationsaftale for ejendomsservicemedarbejdere ved en række  

 statsinstitutioner Generelle bemærkninger 1.  

  

 Finansministeriet og Dansk Funktionærforbund /Ejendoms- og  

 Servicefunktionærernes Landssammenslutning har indgået vedlagte  

 organisationsaftale  

 af 22. november 2005 for ejendomsservicemedarbejdere ved en række  

 statsinstitutioner.
 Aftalen får virkning fra 1. oktober 2006. Det er samtidigt  

 aftalt at forlænge den hidtil gældende organisationsaftale frem til 30.  

 september 2006.
 2.  

  

 Organisationsaftalen  

 udgør sammen med for perioden gældende StK-fællesoverenskomst det samlede  

 overenskomstgrundlag.
Bemærkninger til aftalens enkelte bestemmelser 3. Til § 3. Basisløn Stillingsbetegnelsen ejendomsserviceassistent ændres til  

 ejendomsservicetekniker og basislønnen for ejendomsserviceteknikere er med  

 virkning fra 1. oktober 2006 aftalt forhøjet til 206.000 kr.
Forhøjelsen kan  

 ikke modregnes i tillæg.
4. Til § 4. Kvalifikations- og funktionstillæg Der er ikke centralt mellem parterne aftalt tillæg for at  

 varetage funktioner som formand eller ejendomsservicefuldmægtig.
 Det er parternes hensigt, at der lokalt efter en konkret  

 vurdering kan aftales tillæg, der svarer til omfanget af de funktioner, som  

 medarbejderen faktisk udfører af kvalificerede administrative arbejdsopgaver.
5. Ophævede bestemmelser De hidtil aftalte bestemmelser om smudstillæg,  

 lønregulering, pension, forhandling og indgåelse af aftaler mv. samt om  

 overgangsordning for ansatte før 1. oktober 2003 er aftalt ophævet, da  

 tilsvarende  

 bestemmelser fremgår af eller er hjemlet i rammeaftalen om nye lønsystemer.  

 Det  

 er i forbindelse hermed aftalt, at det hidtil aftalte smudstillæg til  

 ejendomsfunktionærer ved Ålborg Tekniske Skole videreføres uændret som en  

 lokal  

 aftale, og der er aftalt et varsel på et år for opsigelse af aftalen.
Ejendomsservicemedarbejderne overgår med virkning fra 1.  

 oktober 2006 til den nye aftale om Arbejdstid for tjenestemænd i  

 staten.
Som  

 følge heraf udgår de hidtidige bestemmelser om arbejdstid, deltid og  

 overarbejde.
Den hidtil aftalte bestemmelse om tjenestefrihed mv.  

 ophæves.
Med hensyn til frihed 1. maj, nytårsaften og grundlovsdag følges  

 fortsat den i den enkelte institution gældende praksis.
Med hensyn til frihed  

 1. maj henvises til Statsministeriets cirkulære 16/4 1963 om adgangen til  

 tjenestefrihed 1. maj.
Den hidtidig  

 aftalte bestemmelse om vagtdøgntjeneste for ejendomsservicemedarbejdere ansat  

 ved Politiet og Københavns Fængsler ophæves og omdannes til lokale,  

 decentrale  

 arbejdstidsaftaler.
Aftalerne kan opsiges med et varsel på et år.
Satserne  

 for  

 forskudt arbejdstid er uregulerede, og den særlige aftale bortfalder, når  

 satserne i henhold til tjenestemændenes arbejdstidsregler og aftalen om  

 natpenge samlet overstiger satserne i de decentrale arbejdstidsaftaler.
6. Ikrafttræden Cirkulæret har virkning fra 1. oktober 2006. Samtidig  

 ophæves Finansministeriets cirkulære af 16. april 2003 om servicemedarbejdere  

 ved en række statsinstitutioner (Perst.nr. 023-03).
Finansministeriet, Personalestyrelsen, den  

 23. november 2005 Ted Lind Organisationsaftale for  

 ejendomsservicemedarbejdere ved en række statsinstitutioner Nedennævnte bestemmelser supplerer og/eller fraviger  

 fællesoverenskomsten mellem Finansministeriet og Statsansattes Kartel.
§ 1.  

 Organisationsaftalens dækningsområde Organisationsaftalen omfatter ejendomsservicemedarbejdere  

 beskæftiget ved følgende institutioner:
1)  

 	  

 Københavns  

 Universitet 2)  

 	  

 Danmarks Tekniske  

 Universitet 3)  

 	  

 Danmarks Pædagogiske  

 Universitet 4)  

 	  

 Direktoratet for  

 Kriminalforsorgen 5)  

 	  

 Rigspolitichefen 6)  

 	  

 Københavns Politi 7)  

 	  

 Udlændingestyrelsen 8)  

 	  

 Dommer- og  

 Politimesterembeder 9)  

 	  

 Østre Landsret 10)  

 	  

 Københavns Byret 11)  

 	  

 Ålborg tekniske Skole 12)  

 	  

 Roskilde tekniske  

 Skole 13)  

 	  

 Anklagemyndigheden 14)  

 	  

 Danmarks  

 Miljøundersøgelser, Silkeborg 15)  

 	  

 Færdselsstyrelsen § 2.  

 Lønsystemet Lønsystemet består af en basisløn, jf. § 3, der kan  

 suppleres med en tillægsdel, jf. § 4.
 Stk. 2.  

  

 Der kan endvidere lokalt aftales supplerende  

 resultatbaserede lønordninger  

 i henhold  

 til fællesoverenskomstens bestemmelse herom.  

 Der kan således udbetales  

 resultatløn i form af tillæg for den enkelte måleperiode i det omfang de på  

 forhånd  

 definerede mål er opnået.
§ 3.  

 Basisløn Basislønnen udgør følgende årlige grundbeløb (niveau 1.  

 oktober 1997):
Ejendomsservicemedarbejdere kr. 182.500 Ejendomsserviceteknikere kr. 206.000 Stk. 2.  

  

 Ved ansættelse  

 på deltid ydes forholdsmæssig løn.
§ 4.  

 Kvalifikations- og funktionstillæg Der kan lokalt aftales tillæg for særlige funktioner,  

 der varetages i stillingen eller stillingsgruppen, herunder arbejdsbestemte  

 tillæg, der ydes for de timer/det tidsrum, hvori den pågældende funktion  

 udføres.
 Stk. 2.  

  

 Der kan ligeledes lokalt aftales tillæg for  

 kvalifikationer mv., dvs. på grundlag af den ansattes faglige og personlige  

 kvalifikationer, kvaliteten i opgavevaretagelsen, balancen i forhold til  

 tilsvarende stillinger på det øvrige arbejdsmarked og hensynet til  

 rekruttering  

 og fastholdelse.
Stk. 3.  

  

 Tillæg efter stk. 1 og 2 kan aftales i form af  

 varige eller midlertidige tillæg.
Tillæggene angives i grundbeløb (niveau 1.  

 oktober 1997).
 Stk. 4.  

  

 Der kan herudover lokalt aftales engangsvederlag,  

 f.eks. som honorering af en særlig indsats.
 Stk. 5.  

  

 Der kan indgås forhåndsaftaler/aftales  

 retningslinier, hvori kriterierne og formen for lønændringer er fastlagt.  

 Løntillæggene udmøntes i overensstemmelse hermed, når en eller flere  

 medarbejdere  

 opfylder de aftalte kriterier.
 § 5.  

 Forhandling af lokale tillæg.
 Lokale aftaler forhandles og indgås mellem de parter,  

 der er bemyndiget hertil.
 Stk. 2.  

  

 Der kan mellem institutionen og organisationen  

 aftales fleksible regler for forhandling af lokale tillæg.
 Stk. 3.  

  

 På institutioner, hvor der ikke er valgt  

 tillidsrepræsentanter, er der aftalt følgende procedure for forhandling af  

 lokale tillæg:
 Aftaler om varige eller midlertidige tillæg samt engangsvederlag  

 indgås på grundlag af en forhandling mellem ledelsen og den enkelte ansatte,  

 som kan vælge under forhandlingen at lade sig bistå af sin faglige  

 organisation.
 Resultatet af forhandlingen indsendes til den  

 forhandlingsberettigede organisations godkendelse.
Hvis resultatet af forhandlingen ikke kan godkendes, kan  

 organisationen inden for 21 dage fra modtagelsen af resultatet af  

 forhandlingen  

 kræve optaget forhandling med ledelsen.
Hvis sådant krav ikke er fremsat  

 inden  

 fristens udløb, anses forhandlingsresultatet for godkendt af organisationen.
 Hvis den ansatte ikke ønsker selv at forhandle tillæg med  

 ledelsen, føres forhandlingen direkte mellem ansættelsesmyndigheden og den  

 forhandlingsberettigede organisation.
§ 6.  

 Arbejdstid De ansatte omfattes af den nye aftale om arbejdstid for tjenestemænd i  

 staten.
§ 7.  

 Midlertidig tjeneste i højere stilling Såfremt en ejendomsservicemedarbejder fungerer i en højere  

 overenskomststilling eller tjenestemandsstilling, ydes der funktionsvederlag  

 efter de for tjenestemænd gældende regler.
§ 8. Særlige  

 bestemmelser for elever Lønnen til ejendomsserviceassistentelever udgør følgende  

 procentdele af basislønnen for ejendomsserviceassistenter, jf. § 3:
 1. uddannelsestrin 34 pct.
 2. uddannelsestrin 38 pct.
 3. uddannelsestrin 47 pct.
 4. uddannelsestrin 54 pct.
 Stk. 2.  

  

 Der kan lokalt aftales tillæg i form af  

 engangsvederlag til elever, der besidder særlige kvalifikationer eller har  

 ydet  

 en særlig indsats.
 § 9.  

 Ikrafttræden mv.
 Denne aftale har virkning fra 1. oktober 2006 og kan af  

 hver af parterne opsiges skriftligt med 3 måneders varsel til en 31. marts,  

 dog  

 tidligst den 31. marts 2008.
 Stk. 2.  

  

 Den nuværende organisationsaftale af 17. februar  

 2003 forlænges frem til 30. september 2006.
København, den 22. november 2005 Dansk Funktionærforbund/ Ejendoms- og Servicefunktionærernes Landssammenslutning Kim Vormsby Finansministeriet P.M.V.
 E.B.
