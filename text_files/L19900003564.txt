 Ved noteveksling i New Delhi den 1. og 15. november 1989 er der indgået en  

 overenskomst mellem Danmark og Indien, ifølge hvilken den danske regering i  

 en periode af 5 år yder et beløb på 23.540.000 kroner til et projekt til  

 udvikling af husdyrhold i delstaten Tamil Nadu.
 Projektet har til formål at styrke husdyrbrugsproduktionen i et område på  

 125.000 ha med en befolkning på en kvart million ved indførelse af bedre  

 foderafgrøder og gennem træning på landsbyniveau i fodring og pasning af  

 husdyrene samt ved udbygning af den eksisterende veterinærtjeneste.
