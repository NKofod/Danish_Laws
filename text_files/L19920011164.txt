 I tilslutning til Udenrigsministeriets bekendtgørelser nr. 97 af 13.  

 oktober 1970, jf. bekendtgørelse nr. 58 af 29. juni 1971 og nr. 84 af 12.  

 september 1984, meddeles det, at yderligere følgende lande med virkning fra  

 de anførte datoer har ratificeret eller tiltrådt Pariserkonventionen af 20.  

 marts 1883 om industriel ejendomsret som revideret senest i Stockholm den 14.  

 juli 1967:
Forbundsrepublikken gældende for alle territorier og besiddelser inkl.
Commonwealth Puerto Rico Algeriet, Bangladesh, Brasilien, Cuba, Egypten, Indonesien, Irak,  

 Kina, Lesotho, Libanon, Libyen, Malta, Mongoliet, Polen, Sydafrika,  

 Tunesien og Vietnam har i medfør af artikel 28(2) erklæret, at de  

 ikke anser sig for bundet af bestemmelserne i artikel 28(1) om forelæggelse  

 af tvister for Den internationale Domstol.
 Argentina, Bahama, Brasilien, Island, Indonesien, Libanon, Malta, New  

 Zealand, Philippinerne, Sri Lanka, Tanzania, Tyrkiet og Zambia har  

 i henhold til artikel 20(1)(b)(i) meddelt, at deres ratifikation eller  

 godkendelse ikke omfatter artiklerne 1-12.
 Storbritannien har meddelt, at ratifikationen er udvidet til Hong  

 Kong med virkning fra den 16. november 1977 og Isle of Man fra den 29.  

 oktober 1983.
Den Russiske Føderation (Rusland) har den 26. december 1991  

 meddelt Generaldirektøren for WIPO, at Sovjetunionens medlemskab af  

 Verdensorganisationen for Intellektuel Ejendomsret (WIPO) og alle dennes  

 organer såvel som deltagelse i alle konventioner, aftaler og andre  

 internationale retlige instrumenter undertegnet inden for rammerne af eller i  

 forbindelse med WIPO, fortsættes af den Russiske Føderation, og at  

 betegnelsen »Den Russiske Føderation« skal anvendes i WIPO i stedet  

 for »De Socialistiske Sovjetrepublikkers Union«.
I meddelelsen  

 hedder det endvidere, at Den Russiske Føderation fortsat vil bære det fulde  

 ansvar for Sovjetunionens rettigheder og forpligtelser i WIPO, herunder de  

 finansielle forpligtelser.
 Om Sovjetunionens medlemskab henvises til ovennævnte bekendtgørelse nr. 97  

 af 13. oktober 1970.
Udenrigsministeriet, den 22. oktober  

 1992 F.M.
