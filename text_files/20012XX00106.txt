Skriftlig fremsættelse (20. februar  

 2002) Beskæftigelsesministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 gennemførelse af deltidsdirektivet.
(Lovforslag nr.
L 104).
Med lovforslaget sikrer regeringen, at en  

 lønmodtager og en arbejdsgiver frit kan aftale, at  

 lønmodtageren kan gå på deltid.
Lovforslaget er et led i  

 regeringens frihedspakke på arbejdsmarkedet.
Lønmodtageren og arbejdsgiveren skal kunne aftale,  

 at lønmodtageren arbejder på deltid.
Dette skal gælde,  

 uanset at der måtte være bestemmelser eller kutymer i  

 medfør af kollektive overenskomster, der forhindrer eller  

 begrænser en lønmodtagers og en arbejdsgivers adgang til at  

 aftale deltid.
Bestemmelser i overenskomster om, at en lønmodtager,  

 der arbejder på deltid, mindst skal arbejde 15 timer ugentligt, kan dog  

 opretholdes.
Desuden anses overenskomstfastsatte lønbestemmelser ikke  

 for at udgøre hindringer eller begrænsninger i adgangen til at  

 aftale deltid.
Med lovforslaget sikres det desuden, at  

 lønmodtageren ikke kan blive afskediget af arbejdsgiveren, fordi  

 lønmodtageren har afslået at gå på deltid, eller  

 fordi lønmodtageren selv har bedt om at gå på deltid.
Hvis  

 arbejdsgiveren alligevel afskediger lønmodtageren, skal arbejdsgiveren  

 betale en godtgørelse.
 Det foreslås, at lovforslaget træder i kraft  

 den 31. marts 2002.
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale lovforslaget til Tingets  

 velvillige behandling.
