 Medlemmet var ansat på fuld tid i et  

 vikariat, der skulle løbe frem til den 7. april 2004.
 I januar 2004 blev medlemmet tilbudt en fast  

 stilling på nedsat tid med virkning fra den 1. marts 2004. Medlemmet opsagde  

 vikariatet og blev ansat i den faste stilling.
 Ankenævnet fandt, at medlemmet var  

 selvforskyldt ledig og derfor skulle idømmes en karantæne på 3 uger fra den  

 1.  

 marts 2004.
 Nævnet lagde vægt på, at det ikke er en  

 gyldig grund til at opsige en midlertidig fuldtidsstilling, at medlemmet blev  

 tilbudt og ansat i en fast stilling på nedsat tid.
Selvforskyldt  

 ledighed, karantæne, supplerende dagpenge Ankenævnet har behandlet Deres klage på møde den 17.  

 marts 2005.
Nævnet traf denne A F G Ø R E L S E De er selvforskyldt ledig.
De idømmes derfor en  

 karantæne på 3 uger regnet fra den 1. marts 2004.
 Der er ikke grundlag for at udtale kritik af a-kassens  

 vejledning af Dem.
Nævnet har lagt til grund at De ved flere lejligheder har rettet henvendelse til  

 a-kassen vedrørende spørgsmålet om supplerende dagpenge, De var ansat i et vikariat frem til 7. april 2004 på  

 Maribo Sygehus, De opsagde Deres stilling ved Maribo Sygehus den 23.  

 januar 2004 med virkning fra den 29. februar 2004, og De blev fastansat i en deltidsstilling ved Filadelfia  

 med virkning fra 1. marts 2004.
Nævnet har lagt vægt på, at det ikke er en gyldig grund  

 til at opsige en midlertidig fuldtidsstilling ved Maribo Sygehus, at De var  

 blevet tilbudt en fastansættelse på deltid ved Filadelfia.
De gyldige grunde  

 er  

 udtømmende opregnet i bekendtgørelse nr. 514 af 17. juni 2003 og gengivet  

 nedenfor.
Der henvises specielt til § 28, stk. 3, hvoraf det fremgår, at det  

 kun er en gyldig grund til opsigelsen, hvis det arbejde, som medlemmet  

 overtager, er på samme eller højere ugentligt timetal, eller af et omfang,  

 der  

 ikke kan give ret til supplerende dagpenge.
 Ankenævnet har videre lagt vægt på, at det ikke kan  

 anses for godtgjort, at De den 14. januar 2004 rettede henvendelse til  

 a-kassen  

 vedrørende opsigelse af vikariatet.
 Ankenævnet har i den forbindelse lagt vægt på, at der  

 ifølge a-kassen ikke foreligger notat vedrørende samtalen den 14. januar  

 2004.
Ankenævnet er opmærksom på, at a-kassen ikke kan  

 afvise, at a-kassen evt. har talt med Dem den pågældende dag.
Ankenævnet har  

 imidlertid lagt vægt på a-kassens oplysninger om, at årsagen til, at der ikke  

 er taget notat fra en evt. samtale den 14. januar 2004 måtte være, at  

 samtalen  

 havde handlet om samme problemstilling som ved tidligere samtaler, fra hvilke  

 der forelå notater, nemlig mulighederne for at få supplerende dagpenge i en  

 deltidsstilling efter udløbet af den oprindelige tidsbegrænsede ansættelse.
 Ankenævnet finder det således ikke godtgjort, at  

 a-kassen fik oplysninger, der gjorde det klart, at De havde behov for  

 vejledning om, at De ville blive anset for selvforskyldt ledig med deraf  

 følgende  

 karantæne, hvis De opsagde Deres fuldtidsvikariat.
 Ankenævnet henviser til lov om arbejdsløshedsforsikring  

 mv. jf. lovbekendtgørelse nr. 708 af 13. august 2003, § 63 og § 65,  

 bekendtgørelse nr. 514 af 17. juni 2003 om selvforskyldt ledighed, § 4, §§  

 12-26, § 28 og § 36 samt bekendtgørelse nr. 481 af 10. juni 2003 om a-kassens  

 pligt til at vejlede, § 1, § 5 og § 28.
 Ankenævnet tiltræder således direktoratets afgørelse af  

 den13. september 2003.
På ankenævnets  

 vegne De kan læse om afgørelsens faktiske og retlige grundlag  

 på de følgende sider.
 Kopi til:
Direktoratet FTF-A 1. Sagsforløb Arbejdsdirektoratet  

 fremstillede sagen på denne måde:
 De blev ansat  

 som ergoterapeut i en tidsbegrænset stilling fra 1. september 2003 til 7.  

 april  

 2004 på Maribo Sygehus.
Arbejdstiden var på 37 timer om ugen.
 Den 9. februar  

 2004 bekræftede arbejdsgiveren, at De havde opsagt stillingen til fratræden  

 med  

 udgangen af februar måned.
 Kolonien  

 Filadelfia bekræftede den 20. februar, at De var ansat som ergoterapeut fra  

 1.  

 marts 2004 med en ugentlig arbejdstid på 29 timer.
 De blev ifølge  

 en ledighedserklæring tilmeldt Arbejdsformidlingen den 1. marts 2004.
A-kassen traf  

 den 8. marts 2004 afgørelse om, at De fortsat havde ret til dagpenge.
De  

 skulle  

 dog have en karantæne på 3 uger, og kunne derfor ikke få udbetalt dagpenge i  

 de  

 første 111,00 timer, som De ellers skulle havde supplerende dagpenge for.
 De fik nævnte  

 karantæne, fordi De havde opsagt et fuldtidsvikariat, og i stedet blev ansat  

 i  

 en fast stilling på 29 timer om ugen.
Den 28. marts  

 2004 klagede De over afgørelsen.
Det var Deres opfattelse, at De havde ret  

 til  

 supplerende dagpenge straks fra påbegyndelsen af det nye job på Filadelfia.
 De havde  

 således truffet Deres dispositioner på baggrund af den vejledning, som De  

 havde  

 modtaget fra FTF-A i Ringsted.
 Der er om  

 vejledningen oplyst følgende:
A-kassen  

 noterede den 9. december 2003, at De ringede om supplerende dagpenge.
Det  

 blev  

 under samtalen oplyst, at vikariatet udløb den 7. april 2004, at De derefter  

 måske skulle arbejde på nedsat tid.
De blev vejledt om tilmelding til  

 Arbejdsformidlingen, frigørelsesattest mv.
A-kassen  

 noterede den 2. februar 2004, at De telefonisk oplyste, at De havde fået fast  

 arbejde på nedsat tid fra 1. marts 2004. De blev igen vejledt om til melding  

 til Arbejdsformidlingen, frigørelsesattest mv.
Der står yderligere i notatet,  

 at De havde misforstået forklaringen fra a-kassen om varigheden af perioden  

 med  

 supplerende dagpenge.
A-kassen sendte samme dag en pjece om supplerende  

 dagpenge.
A-kassen  

 noterede den 1. marts 2004, at De samme dag kom med ledighedserklæring,  

 lønsedler, ansættelsesbreve mv.
Det blev i den forbindelse konstateret, at  

 den  

 tidligere ansættelse på fuld tid først sluttede den 7. april 2004. De kunne  

 under samtalen ikke forstå, at De skulle have en karantæne, når De tidligere  

 havde ringet om supplerende dagpenge.
A-kassen meddelte, at hvis De dengang  

 havde oplyst om, at De ville opsige et fuldtidsjob for at begynde på et  

 deltidsarbejde, ville a-kassen også have vejledt om selvforskyldt ledighed.
Den 26. april 2004 blev der holdt et møde mellem Dem og  

 a-kassen mfl.
De fastholdt efter mødet klagen, og anførte bl.a. følgende:
 Som begrundelse skal jeg henvise til, at mine  

 dispositioner i denne sag udelukkende er truffet på baggrund af vejledning  

 modtaget fra FTF-A i Ringsted.
 Som dokumentation for kontakterne mellem A-kassen og  

 jeg vedlægger jeg kopi af forløbsbeskrivelse.
Som jeg oplyste ved mødet den 26-4-04 var min eneste  

 begrundelse for at rette henvendelse til A-kassen netop den, at jeg i  

 tilknytning til jobskifte ville undersøge mulighederne for supplerende  

 dagpenge.
Jeg gjorde i den forbindelse udtrykkeligt opmærksom på, at jeg var  

 i  

 et tidsbegrænset ansættelsesforhold og nu havde mulighed for et fast  

 ansættelsesforhold.
Jeg har i den forbindelse fremlagt alle de nødvendige  

 og tilstrækkelige oplysninger, der burde sætte a-kassen i stand til at yde  

 mig  

 den korrekte rådgivning i forhold til min dagpengestatus.
Der henvises til  

 retspraksis vedr. rådgiveransvar.
Jeg tillader mig i den forbindelse at  

 erindre  

 om, at det ved mødet den 26-4-04 blev oplyst, at denne sag har givet  

 anledning  

 til visse præciseringer vedr. sagsgangen internt. ... Det fremgår bl.a. af nævnte forløbsbeskrivelse, at De  

 fik tilbud om jobbet ved Filadelfia den 13. januar 2004, at De ringede til  

 a-kassen om rådgivning vedrørende retten til supplerende dagpenge den 14.  

 januar 2004, og at De skrev opsigelsen til fuldtidsjobbet den 23.  

 januar 2004.
 Afdelingen skrev den 10. maj 2004, på baggrund af et  

 referat fra mødet, til forsikringsafdelingen bl.a.:
Det er korrekt at vi har talt med medlemmet flere  

 gange.
Der foreligger sagsnotater i FIE.
Disse sagsnotater, sammenholdt med de forskellige  

 sagsbehandleres erindring, indeholder oplysning om at vi har svaret på det,  

 som  

 medlemmet har spurgt om - nemlig supplerende dagpenge.
Medlemmet har fået  

 svar  

 på  oven i købet af flere omgange - alle aspekter omkring  

 frigørelsesattest -  

 supplerende dagpenge - 52-ugers regel mm.
På et tidspunkt sendes pjecen om supplerende dagpenge  

 til medlemmet.
Dette fik ikke medlemmet til at reagere (der står tydeligt at  

 man får karantæne hvis man selv siger op).
Der har aldrig været tale om at vejledningen skulle  

 tage udgangspunkt i at medlemmet selv sagde op og fratrådte en stilling.
Det  

 har vi ikke været klar over.
 Først da medlemmets ledighedserklæring modtages fremgår  

 det, at medlemmet har sagt op inden vikariatets udløb for at overtage andet  

 arbejde og samtidig søger supplerende dagpenge.
I den samtale vi holder her på kontoret den 26. april  

 spurgte jeg medlemmet hvorfor hun ikke havde reageret på den pjece vi har  

 sendt  

 til hende.
Det fik jeg ikke noget konkret svar på, men medlemmet havde selv  

 læst andre pjecer mens hun ventede i receptionen den 26. april, og her kunne  

 hun jo læse om gyldige grunde.
Set i bakspejlet mener hun, at hun jo havde en  

 gyldig grund i og med at det nye arbejde varede længere tid end  

 det  

 tidsbegrænsede.
 I medlemmets redegørelse om samtalen den 26.04.04  

 skriver hun, at denne sag har givet anledning til visse præciseringer vedr.  

 sagsgangen internt.
Det er korrekt at vi som konklusion på samtalen kom ind  

 på, at vi altid kan lære af en sag.
Denne sag er ikke nogen undtagelse.
Vi  

 tager læring i mange situationer og også af denne sag.
Det, som vi oplyste  

 medlemmet, var af generel karakter, og havde ikke egentlig adresse på denne  

 specifikke sag. Hovedkontoret tiltrådte afgørelsen om karantæne den 22.  

 juni.
Der blev givet denne begrundelse:
 ... Vi kan se i sagens notater og din  

 forløbsbeskrivelse, at du har været i kontakt med vores kontor i Ringsted en  

 del gange omkring din situation, dvs, primært om supplerende dagpenge og  

 senere  

 den pålagte karantæne.
 I disse notater er det tydeligt, at du har talt med  

 kontoret i Ringsted omkring hvilke regler der gælder omkring supplerende  

 dagpenge (bl.a. tilmelding til Arbejdsformidlingen, frigørelsesattest, højest  

 supplerende dagpenge i 52 uger). Vi har også sendt en pjece til dig om  

 supplerende dagpenge.
 Du mener, at der i forbindelse med regionskontorets  

 vejledning burde være nævnt, at du ville få en karantæne på 3 uger, hvis du  

 sagde dit fuldtidsarbejde op, for at starte andet arbejde på nedsat tid med  

 supplerende dagpenge.
Vi mener, at regionskontoret har svaret korrekt på dine  

 spørgsmål omkring supplerende dagpenge, men ikke var klar over, at du ville  

 opsige dit tidsbestemte vikararbejde på fuld tid for, at gå til en fast  

 stilling på 29 timer pr. uge med supplerende dagpenge.
Som skrevet i  

 regionskontorets brev af 8. marts 2004, så kan din karantæne afvikles enten  

 ved  

 at have 185 timers arbejde eller ved at du bliver trukket i 111 timers  

 dagpenge.
Da du har fast 29 timer pr. uge vil du hurtigst afvikle din  

 karantæne  

 ved at have 185 timers arbejde.
 Din karantæne kan dog aldrig vare længere end til den  

 dato, hvor din fuldtidsansættelse oprindeligt gik til, dvs, til 7. april  

 2004,  

 jf. § 36, stk. 2, i bekendtgørelse om selvforskyldt ledighed.
I praksis giver det dog ikke anledning til ændringer i  

 udbetalingen af supplerende dagpenge. Det fremgik af sagsfremstillingen til afgørelsen, at  

 der i afdelingen ikke var et notat i sagen om en samtale den 14. januar 2004,  

 hvortil De havde refereret.
 Den 6. august 2004 fastholdt hovedledelsen sin  

 afgørelse, hvorfor sagen blev sendt til direktoratet.
De fik samtidig tilsendt alt materiale i sagen fra  

 a-kassen.
Den 21. august 2004 modtog direktoratet Deres supplerende  

 bemærkninger.
De skrev bl.a., at a-kassen afviste, at De den 14. januar, før  

 opsigelsen  

 af vikariatet den 23. januar, havde telefonisk kontakt med a-kassen med  

 henblik  

 på rådgivning omkring opsigelse af vikariatet i forbindelse med overtagelse  

 af  

 den anden faste stilling.
 De rettede henvendelse til a-kassen ene og alene af den  

 grund, fordi De ville være sikker på, at De handlede korrekt ved opsigelse af  

 det tidsbegrænsede vikariat i forhold til retten til supplerende dagpenge.
Den 14. januar gjorde De udtrykkeligt rede for Deres  

 daværende ansættelsesforhold og det nye ansættelsesforhold.
Det blev på intet  

 tidspunkt under samtalen oplyst om, at Deres egen opsigelse af vikariatet  

 ville  

 have konsekvenser for Deres ret til supplerende dagpenge.
 A-kassen har endvidere henvist til den udsendt pjece.  

 Pjecen blev efterfølgende tilsendt i henhold til en aftale af 2. februar.
De havde således handlet i god tro.
Den omstændighed,  

 at der generelt var publiceret en pjece med de relevante oplysninger, kunne  

 efter Deres opfattelse ikke fritage a-kassen for ansvar.
Direktoratet sendte brevet til høring i a-kassen den  

 23. august 2004. A kassen svarede den 3. september 2004, at regionskontoret  

 ikke havde notater i sagen om en telefonsamtale den 14. januar 2004, og at  

 ingen på kontoret kunne huske den nævnte samtale.
Hovedledelsen ville dog  

 ikke  

 afvise, at De havde talt med regionskontoret den 14. januar 2004. Det var dog  

 a-kassens opfattelse, at når der ikke blev skrevet notat om samtalen, måtte  

 det  

 skyldes at samtalen havde handlet om samme problemstilling som ved samtalen  

 9.  

 december 2003, nemlig mulighederne for at få supplerende dagpenge i en  

 deltidsstilling efter udløbet af den oprindelige tidsbegrænsede  

 ansættelse. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 13. september 2004 denne  

 afgørelse:
  De er selvforskyldt ledig, og De skal have en  

 karantæne på 3 uger fra den 1. marts 2004.
Der er ikke grundlag for at udtale kritik af den  

 vejledning, som a-kassen har givet.
Begrundelse De opsagde vikariatet som fuldtidsansat ergoterapeut på  

 Maribo Sygehus, fordi De havde fået en fast deltidsstillingen på 29 timer om  

 ugen på Filadelfia.
De søgte og fik på grund af opsigelsen ret til at få  

 udbetalt supplerende dag penge.
Der var ingen gyldig grunde til at opsige  

 stillingen på Maribo Syge hus, før ansættelsen alligevel ville være ophørt  

 den  

 7. april 2004.
 Det er således ikke en gyldig grund at opsige et  

 vikariat for at begynde i en fast stilling, når ansættelsen i den faste  

 stilling  

 udløser en dagpengeret.
Om reglerne kan det oplyses, at det er hovedreglen, at man  

 anses for at være selvforskyldt ledig, når man selv har opsagt et arbejde,  

 medmindre der er en gyldig grund til at opsige arbejdet.
Se § 4, stk. 1, i  

 bekendtgørelse nr. 514 af 17. juni 2003 om selvforskyldt ledighed.
Gyldige  

 grunde har som hovedregel relation til arbejdsmarkedet og vil ikke være  

 personlige grunde.  

 Alle  

 de gyldige grunde for  

 at opsige et arbejde er nævnt i § 1226, § 28, § 30 og 31 og § 34 og 35.
 Reglerne om selve karantænen står i § 36 og § 37, stk.  

 i, i bekendtgørelsen. mv.
 Der henvises i øvrigt til § 63, stk. 1, nr. 2, i lov om  

 arbejdsløshedsforsikring mv., jf. lovbekendtgørelse nr. 708 af 13. august  

 2003.
Vejledning Direktoratet har ikke fundet, at der grundlag for at  

 udtale kritik af den vejledning, som a-kassen har givet.
I vurderingen indgår, at De rettede henvendelse til a-kassen flere gange før  

 opsigelsen, at a-kassen skrev samtalerapporter om den vejledning,  

 som De efterspurgte om udbetaling af supplerende dagpenge, at De fik den relevante vejledning i relation til dette  

 spørgsmål, at a-kassen ifølge notaterne ikke havde fået oplysninger  

 om, at De agtede at ophører i vikariatet før ansættelsen udløb, at a-kassen først modtog ansættelsesbreve den 1. marts  

 2004, hvoraf det kunne ses, at den tidligere ansættelse på fuld tid først  

 sluttede den 7. april 2004, og at a-kassen meddelte, at den ville have vejledt om  

 selvforskyldt ledighed, hvis De tidligere havde oplyst om, at De ville opsige  

 et fuldtidsjob for at begynde på et deltidsarbejde.
A-kassen har ikke afvist, at De måske talte med  

 regionskontoret den 14. januar 2004, men ingen kan huske det.
Når der ikke  

 blev  

 skrevet notat om samtalen, måtte det skyldes, at samtalen havde handlet om  

 samme problemstilling som ved de tidligere samtaler, nemlig mulighederne for  

 at  

 få supplerende dagpenge i en deltidsstilling efter udløbet af den oprindelige  

 tidsbegrænsede ansættelse.
 Direktoratet har således ikke fundet det godtgjort, at  

 a-kassen fik oplysninger, hvorefter det stod klart for a-kassen, at De havde  

 behov for at få vejledning om, at De ville få en karantæne for selvforskyldt,  

 hvis De opsagde stillingen på Maribo Sygehus før udløbet af vikariatet.
Der henvises til § 65, stk. 1, loven og § 5 og § 19,  

 stk. 1, i bekendtgørelse nr. 481 af 10. juni 2003 om en a-kasses pligt til at  

 vejlede mv. 3. Klagen til  

 ankenævnet De har i klagen anført:
Arbejdsdirektoratet har med brev af 13. september 2004  

 afvist at give mig medhold i en anke vedr.
FTF-A.
Kopi af  

 Arbejdsdirektoratets  

 brev vedlægges.
Som begrundelse anføres, at man ikke finder det godtgjort, at  

 A-kassen fik oplysninger, hvorefter det stod klart for A-kassen, at jeg havde  

 behov for at få vejledning om, at jeg ville få karantæne for selvforskyldt  

 ledighed, hvis jeg opsagde stillingen på Maribo Sygehus før udløbet af  

 vikariatet.
Med brev af 18. august 2004 fremsendte jeg til  

 Arbejdsdirektoratet supplerende bemærkninger vedr.
A-kassens fremstilling af  

 sagen.
Kopi al mit brev vedlægges.
Jeg skal hermed anke Arbejdsdirektoratets afgørelse med  

 anmodning om, at beslutningen omgøres.
Begrundelsen herfor er følgende:
 1)  

 	  

 Jeg har ved samtlige  

 samtaler med A-kassen fremlagt alle relevante oplysninger og planer vedr. min  

 beskæftigelsessituation.
 2)  

 	  

 Jeg har afgivet  

 korrekte svar i relation til spørgsmål vedr. min beskæftigelsessituation.
 3)  

 	  

 Jeg har handlet  

 aktivt i forhold til min beskæftigelsessituation og søgt råd hos den  

 kompetente  

 instans på området - FTF-A.
 4)  

 	  

 Jeg har ikke modtaget  

 de relevante informationer fra A-kassen, der på den baggrund har et  

 rådgiveransvar.
 Arbejdsdirektoratet gør gældende, at A-kassens  

 manglende notater fra en evt. samtale med mig den 14. januar 2004 må skyldes,  

 at samtalen havde handlet om samme problemstilling som ved de tidligere  

 samtaler, nemlig muligheden for at få supplerende dagpenge i en  

 deltidsstilling  

 efter udløbet af den oprindelige tidsbegrænsede ansættelse.
Samtalen den 14. januar 2004 omhandlede konkret alle  

 spørgsmål om opsigelse af et vikariat i til knytning til overtagelse af en  

 fast  

 stilling, herunder retten til supplerende dagpenge.
Jeg må fastholde, at  

 A-kassen  

 ikke har givet mig et fyldestgørende beslutningsgrundlag.
Da A-kassen  

 herudover  

 ikke i tilstrækkeligt omfang har ført fyldestgørende notater fra samtalen gør  

 jeg endvidere gælden de, at A-kassen ikke har handlet forsvarligt i forhold  

 til  

 rådgiverrollen og at dette forhold påvirker bevisbyrden i min favør.
Jeg har under hele forløbet handlet i god tro ud fra de  

 givne oplysninger og jeg må derfor fastholde, at A-kassen som følge af  

 ufyldestgørende rådgivning ikke er berettiget til at give mig karantæne.
A-  

 kassen må derfor påtage sig det økonomiske ansvar i forhold til den konkrete  

 mangelfulde rådgivning. I Deres brev af 18. august 2004, som De har henvist til  

 ovenfor, skrev De således:
Vedr. klage al 9. august 04 Deres journalnummer Med henvisning til Deres brev af 10. august 2004  

 fremsender jeg hermed supplerende bemærkninger til A-kassens fremstilling af  

 sagen.
 Sagens kerne er, at A-kassen afviser, at jeg forinden  

 min opsigelse af et vikariat den 23. januar 04 havde en telefonisk kontakt  

 til  

 A-kassen den 14. januar04 netop med henblik på rådgivning omkring opsigelse  

 af  

 vikariat i forbindelse med overtagelse af anden stilling (fast).
 Jeg rettede henvendelse til A-kassen ene og alene af  

 den grund, at ville være helt sikker på, at jeg handlede korrekt ved  

 opsigelsen  

 af mit tidsbegrænsede vikariat i forhold til retten til supplerende dagpenge.
 Jeg har i alle situationer, hvor jeg har været i tvivl  

 altid kontaktet A-kassen.
Ved min telefoniske henvendelse til A-kassen den 14.  

 januar 04 gjorde jeg udtrykkeligt rede for mine daværende ansættelsesforhold  

 og  

 mit nye ansættelsesforhold.
I den forbindelse gjorde jeg udtrykkelig  

 opmærksom  

 på, at der var et 1,5 måned tilbage af mit vikariat.
På intet tidspunkt under  

 samtalen blev jeg oplyst om, at min egen opsigelse af vikariatet ville have  

  

 konsekvenser for sup  

  

 plerende dagpenge.
Jeg mener, at denne information er basal og burde have  

 været meddelt mig under samtalen.
A kassen henhold4r sig til, at det af en  

 udsendt pjece fremgår, at man ikke selv må opsige et vikariat, hvis karantæne  

 skal undgås.
Pjecen blev efterfølgende tilsendt mig i henhold til aftale af  

 2.  

 februar 04 med A-kassen.
Jeg har handlet som jeg skulle og søgt rådgivning.
Jeg  

 har været i god tro og den omstændighed, at der generelt er publiceret en  

 pjece  

 med de relevante oplysninger mener jeg ikke fritager A-kassen for ansvar.  

 A-kassen gav mig ikke ved henvendelsen den 14. januar 04 de korrekte  

 informationer eller henvisninger til relevant udsendt materiale.
Da A-kassen har et rådgiveransvar må jeg fastholde, at  

 A-kassen som følge af ufyldestgørende rådgivning ikke er berettiget til at  

 give  

 mig karantæne og jeg skal på den baggrund anmode om, at Arbejdsdirektoratet  

 omgør A-kassens beslutning herom. Arbejdsdirektoratets  

 bemærkninger til klagen Oplysningerne i klagen har ikke givet direktoratet  

 anledning til at ændre afgørelsen.
4. Nyt efter  

 klagen Intet.
5. Regler Lov om arbejdsløshedsforsikring mv. jf.  

 lovbekendtgørelse nr. 708 af 13. august 2003.
§ 63. Dagpenge må ikke udbetales, jf. stk. 4, til et medlem,  

 hvis ledighed skyldes, ..
2) at medlemmet uden fyldestgørende grund ophører med  

 sit arbejde, ..
Stk. 4. Ved selvforskyldt ledighed efter stk. 1  

 pålægges medlemmet en karantæne på 3 uger.
Ved selvforskyldt ledighed to  

 gange  

 inden for 12 måneder bortfalder retten til dagpenge, indtil 1) et fuldtidsforsikret medlem har haft mere end 300  

 timers arbejde inden for 10 uger, 2) et deltidsforsikret medlem har haft mindst 150  

 timers arbejde inden for 10 uger eller 3) et medlem i mindst 26 uger uafbrudt har drevet  

 selvstændig virksomhed i væsentligt omfang.
 Stk. 5. Direktøren for Arbejdsdirektoratet fastsætter  

 efter forhandling med Beskæftigelsesrådet nærmere regler for anvendelsen af  

 bestemmelserne i stk. 1-4.
 § 65. Arbejdsløshedskassen skal vejlede medlemmet om de  

 rettigheder og pligter, der følger af lovens kapitel 7-16, samt om medlemmets  

 rettigheder og pligter i øvrigt efter arbejdsmarkedslovgivningen.
 ..
 Stk. 5. Nærmere regler om anvendelse af bestemmelserne  

 i stk. 1-4 fastsættes af direktøren for Arbejdsdirektoratet efter forhandling  

 med Beskæftigelsesrådet.
 ..
Bekendtgørelse  

 nr. 514 af 17. juni 2003 om selvforskyldt ledighed § 4. Et medlem er selvforskyldt ledig, hvis medlemmet  

 opsiger et arbejde uden en gyldig grund, .
 ..
 § 12. En gyldig grund skal foreligge på det tidspunkt,  

 hvor et medlem afslår eller opsiger et arbejde eller et tilbud efter en  

 jobplan.
 Stk. 2. Det er ikke en gyldig grund, hvis årsagen til  

 afslaget eller opsigelsen er en afledt følge af en handling, som medlemmet  

 har  

 foretaget efter eget valg.
Helbred § 13. Et medlem kan afslå eller opsige et arbejde, hvis  

 der er dokumentation fra en læge for:
1) at medlemmet på grund af sit helbred ikke eller kun  

 med vanskelighed kan udføre arbejdet, eller 2) at arbejdet vil medføre, at der opstår eller sker en  

 forværring af helbredsmæssige problemer, herunder problemer ved graviditet.
 Stk. 2. Ved opsigelse er det et krav, at medlemmet har  

 prøvet at få et andet arbejde på arbejdspladsen.
 Stk. 3. Stk. 1 gælder også ved afslag på et tilbud  

 efter en jobplan.
 Stk. 4. Stk. 1 og 2 gælder også ophør i et tilbud efter  

 en jobplan.
Transport § 14. Et medlem kan afslå eller opsige et arbejde, hvis  

 afstanden mellem bopæl og arbejdssted medfører, at den tid, der går til  

 transport, er mere end, hvad der skal accepteres efter § 9 i bekendtgørelse  

 om  

 rådighed.
 Stk. 2. Ved opsigelse er det et krav, at medlemmet har  

 prøvet at få en anden arbejdstid, og at opsigelsen sker i umiddelbar  

 tilknytning til:
1) omlægning af offentlige transportmidler, 2) ændring af arbejdstidens placering, eller 3) bortfald af en privat aftale om samkørsel med  

 personer uden for medlemmets husstand, hvor medlemmet ikke har råderet over  

 transportmidlet.
 Stk. 3. Stk. 1 gælder også ved afslag på et tilbud  

 efter en jobplan.
 Stk. 4. Stk. 1 og 2 gælder også ved ophør i et tilbud  

 efter en jobplan.
Pasning af familie § 15. Et medlem kan afslå eller opsige et arbejde, hvis  

 medlemmet ikke har pasningsmulighed for børn eller andre familiemedlemmer af  

 husstanden, der kræver pleje.
 Stk. 2. Ved opsigelse er det et krav, at medlemmet har  

 prøvet at få en anden arbejdstid, og at medlemmet har gjort rimelige forsøg  

 på  

 at skaffe en pasningsmulighed.
 Stk. 3. Stk. 1 gælder også ved:
1) afslag på at være med til at udarbejde eller  

 revidere en jobplan, og 2) afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud  

 efter en jobplan.
Efterløn § 16. Et medlem kan afslå eller opsige et arbejde, hvis  

 medlemmet ønsker at gå på efterløn, og medlemmet rent faktisk går på  

 efterløn.
 Stk. 2. Ved afslag er det et krav, at medlemmet har  

 søgt om at gå på efterløn i umiddelbar tilknytning til afslaget og med  

 virkning  

 fra ansøgningen.
 Stk. 3. Stk. 1 og 2 gælder også ved:
1) afslag på at være med til at udarbejde eller  

 revidere en jobplan, og 2) afslag på et tilbud efter en jobplan.
 Stk. 4. Stk. 1 gælder også ved ophør i et tilbud efter  

 en jobplan.
Deltidsforsikredes arbejdstid § 17. Et deltidsforsikret medlem kan afslå eller opsige  

 et arbejde, hvis arbejdstiden er på over 6 timer i døgnet eller beregnet i  

 gennemsnit for 1 måned er på over 30 timer om ugen.
 Stk. 2. Ved opsigelse er det et krav, at den ændrede  

 arbejdstid er pålagt medlemmet af arbejdsgiveren, og at medlemmet ikke har  

 accepteret arbejdstiden.
 Stk. 3. Stk. 1 gælder også ved:
1) afslag på at være med til at udarbejde eller  

 revidere en jobplan, og 2) afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud  

 efter en jobplan.
Tab af supplerende dagpenge § 18. Et medlem kan afslå eller opsige et arbejde, hvis  

 medlemmet mister retten til supplerende dagpenge, jf. § 60, stk. 1, og § 73,  

 stk. 2, i loven.
 Stk. 2. Et medlem kan opsige et arbejde og fratræde  

 inden for 26 uger efter, at retten til supplerende dagpenge er faldet bort.
Frigørelsesattest § 19. Et medlem kan afslå eller opsige et arbejde, hvis  

 medlemmet mister retten til supplerende dagpenge, fordi arbejdsgiveren ikke  

 vil  

 udstede en frigørelsesattest eller kalder en frigørelsesattest tilbage.
 Stk. 2. Ved opsigelse er det et krav, at medlemmet ikke  

 har accepteret at fortsætte i arbejdet uden samtidig at få supplerende  

 dagpenge.
 Stk. 3. Stk. 1 gælder også ved afslag på et tilbud  

 efter en jobplan.
 Stk. 4. Stk. 1 og 2 gælder også ved ophør i et tilbud  

 efter en jobplan.
Arbejde i udlandet § 20. Et medlem kan opsige et arbejde, hvis arbejdet  

 bliver udført i udlandet eller i Grønland, medmindre medlemmet:
1) under ansættelsen har bopæl i Danmark, 2) er udsendt af den danske stat, eller 3) er ansat hos en arbejdsgiver, der er skattemæssigt  

 registreret i Danmark.
 Stk. 2. Et medlem kan afslå et formidlet arbejde, hvis  

 arbejdet skal udføres i udlandet, på Færøerne eller i Grønland.
Produktion af krigsmateriel § 21. Et medlem kan afslå eller opsige et arbejde, hvis  

 medlemmet ikke vil være med til at udvikle eller producere krigsmateriel, jf.  

 lov om krigsmateriel m.v.
 Stk. 2. A-kassen skal indhente en skriftlig erklæring  

 fra Justitsministeriet om, at den pågældende virksomhed er omfattet af lov om  

 krigsmateriel m.v.
 Stk. 3. Stk. 1 og 2 gælder også ved:
1) afslag på et tilbud efter en jobplan, og 2) ophør i et tilbud efter en jobplan.
Støtte efter lov om social service til pasning af  

 handicappet barn eller døende nærtstående og efter lov om dagpenge ved sygdom  

 eller fødsel til pasning af alvorligt sygt barn § 22. Et medlem kan afslå eller opsige et arbejde, hvis  

 medlemmet får eller straks efter begynder at få:
1) støtte efter lov om social service til at passe et  

 handicappet barn eller nærtstående, der ønsker at dø i eget hjem, eller 2) støtte efter lov om dagpenge ved sygdom eller fødsel  

 til at passe et alvorligt sygt barn.
 Stk. 2. Ved opsigelse er det et krav, at medlemmet har  

 fået afslag på at få orlov fra arbejdet.
 Stk. 3. Stk. 1 gælder også ved:
1) afslag på at være med til at udarbejde eller  

 revidere en jobplan, og 2) afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud  

 efter en jobplan.
Arbejdspladsen § 23. Et medlem kan opsige et arbejde, hvis almindelige  

 arbejdsretlige principper gør, at medlemmet ikke skal fortsætte med arbejdet.
 Stk. 2. Det er et krav, at medlemmet har henvendt sig  

 til arbejdsgiveren for at få løst de opståede problemer eventuelt gennem den  

 faglige organisation.
 Stk. 3. Stk. 1 og 2 gælder også ved ophør i et tilbud  

 efter en jobplan.
 Flytning som skyldes, at ægtefællen eller samleveren  

 flytter for at overtage arbejde m.v.
 § 24. Et medlem kan opsige et arbejde i forbindelse med  

 en flytning, hvis det skyldes, at ægtefællen eller samleveren er flyttet for  

 at:
1) overtage et arbejde af mere end 5 ugers varighed, 2) begynde på en uddannelse af mindst 18 måneders  

 varighed, eller fortsætte i et uddannelsesforløb, hvor der er mindst 18  

 måneder  

 tilbage af uddannelsesforløbet, eller 3) begynde eller flytte en selvstændig virksomhed, der  

 udøves mere end midlertidigt og i et omfang, der kan sidestilles med  

 lønarbejde  

 i over 30 timer om ugen.
 Stk. 2. Det er et krav:
1) at medlemmets opsigelse og flytning sker inden 1 år  

 efter, at ægtefællen eller samleveren er flyttet, 2) at ægtefællens eller samleverens daglige  

 transporttid fra den hidtidige bopæl til det nye arbejde m.v. er mere end,  

 hvad  

 der skal accepteres efter § 9 i bekendtgørelse om rådighed, og 3) at medlemmets daglige transporttid fra ægtefællens  

 eller samleverens nye bopæl til arbejdet er mere end, hvad der skal  

 accepteres  

 efter § 9 i bekendtgørelse om rådighed.
 Stk. 3. Stk. 1-2 gælder også ved ophør i et tilbud  

 efter en jobplan.
Fratrædelsesgodtgørelse § 25. Et medlem kan opsige et arbejde, hvis medlemmet  

 ved en fratrædelse får en godtgørelse fra arbejdsgiveren, der medfører  

 fradrag  

 i dagpengene efter bekendtgørelse om fradrag i arbejdsløshedsdagpenge m.v.
 Stk. 2. Det er et krav:
1) at godtgørelsen gives som et led i en  

 fratrædelsesordning, og 2) at godtgørelsen sammen med løn i den periode, hvor  

 medlemmets opsigelsesvarsel løber, mindst svarer til løn for den periode, der  

 svarer til arbejdsgiverens opsigelsesvarsel.
Fysisk vold § 26. Et medlem kan opsige et arbejde, hvis en flytning  

 fra en hidtidig bopæl skyldes, at en samboende ægtefælle eller samlever  

 udøver  

 fysisk vold mod medlemmet, når:
1) ophøret og flytningen sker inden for 2 måneder  

 efter, at den fysiske vold er udøvet, og 2) det ved en lægeattest eller en politianmeldelse  

 dokumenteres, at medlemmet har været udsat for fysisk vold.
 Stk. 2. Et medlem kan opsige et arbejde, selv om  

 medlemmet ikke kan dokumentere fysisk vold, hvis det kan dokumenteres ved en  

 politianmeldelse, at flytningen og opsigelsen skyldes en overhængende fare  

 for  

 medlemmets liv på grund af trusler om fysisk vold fra samboende ægtefælle  

 eller  

 samlevers side.
 Stk. 3. Stk. 1 og 2 gælder også ved ophør i et tilbud  

 efter en jobplan.
 § 28. Et medlem kan afslå eller opsige et arbejde, hvis  

 det skyldes, at medlemmet skal:
1) overtage et arbejde af mere end 5 ugers varighed, 2) begynde på en uddannelse af mindst 1 års varighed,  

 eller 3) begynde som selvstændig erhvervsdrivende mere end  

 midlertidigt og i et omfang, der kan sidestilles med lønarbejde i over 30  

 timer  

 om ugen.
 Stk. 2. Et medlem kan opsige et arbejde, hvis medlemmet  

 er blevet afskediget af en grund, der ikke væsentligst skyldes medlemmet, for  

 at overtage andet arbejde, der på opsigelsestidspunktet forventes at  

 fortsætte  

 udover det tidspunkt, hvor medlemmet ellers skulle have været fratrådt.
 Stk. 3. Ved opsigelse af arbejde efter stk. 1, nr. 1,  

 og stk. 2, er det et krav, at det arbejde, som medlemmet overtager, er på  

 samme  

 eller højere ugentligt timetal, eller af et omfang, der ikke kan give ret til  

 supplerende dagpenge.
 Stk. 4. Et medlem kan ophøre i et tilbud efter en  

 jobplan, hvis det skyldes, at medlemmet skal:
1) overtage et arbejde af mere end 5 ugers varighed, 2) begynde på en uddannelse af mindst 1 års varighed,  

 eller 3) begynde som selvstændig erhvervsdrivende mere end  

 midlertidigt og i et omfang, der kan sidestilles med lønarbejde i over 30  

 timer  

 om ugen.
§ 36. Et medlem skal have 3 ugers karantæne, hvis  

 medlemmet er selvforskyldt ledig efter bestemmelserne i kapitel 2, Bekendtgørelse  

 nr. 481 af 10. juni 2003 om en a-kasses pligt til at vejlede m.v.
 § 5. En a-kasse skal altid give det enkelte medlem  

 individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et  

 medlems behov gives skriftligt eller ved en personlig samtale.
 ..
 § 19. Når en a-kasse bliver bekendt med, at et ledigt  

 medlem begynder arbejde på nedsat tid og er omfattet af et opsigelsesvarsel,  

 skal den vejlede medlemmet om betingelserne for at få supplerende dagpenge.
 Stk. 2. A-kassen skal i god tid, før den begrænsede  

 periode med ret til supplerende dagpenge udløber, informere medlemmet herom.
 ..
 § 28. A-kassen skal notere alle oplysninger, der kan  

 have betydning for vejledningen af medlemmet, herunder de oplysninger, som  

 medlemmet selv giver, jf. § 27.
 Stk. 2. A-kassen skal notere, hvad medlemmet er blevet  

 informeret og vejledt om efter bekendtgørelsen.
