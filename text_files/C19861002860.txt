 Da der i de gældende regler for fiskeskibes bygning og udstyr ikke stilles  

 krav om et minimum fribord, vil skibstilsynet ved godkendelse forudsætte, at  

 fiskeskibe i princippet vil blive nedlastet til vejrdækket og har  

 dimensioneringsdybde til dette dæk.
 For skibe, der måles som »åbne shelterdækkere« i henhold til  

 Oslo-konventionen af 1947, kan det dog gøres til en forudsætning, at skibet  

 kan nedlastes til mellemdækket og har dimensioneringsdybde til dette dæk.  

 Tonnagetrekanten vil i sådanne tilfælde tillige tjene som fribordsmærke.
 Ovennævnte er gældende, uanset om skibet bygges til optagelse i et  

 klassifikationsselskab eller ej.
 Klassifikationsselskaberne er orienteret om de nævnte forudsætninger.
