 Spørgsmålet i sagen drejede sig om, hvorvidt medlemmet kunne  

 få supplerende dagpenge i den måned hvor han ikke længere  

 var i jobtræning.
 Medlemmet havde indsendt frigørelsesattesten den 12. februar  

 2001.
 I medlemmets klage over afgørelsen anførte han, at han den  

 5. september 2000 havde søgt råd og vejledning i kassen i  

 forbindelse med arbejdet på RUC, men at kassen ikke havde nævnt  

 noget om en frigørelsesattest.
I forbindelse med høring af kassen, oplyste kassen, at medlemmet  

 var blevet vejledt den 5. september 2000 i kassens jobservice-afdeling om  

 konsekvenserne af at kombinere jobtræning med ordinært arbejde.  

 Medlemmet havde endvidere fået oplyst, at frigørelsesattesten  

 ikke var aktuel for medlemmet.
Medlemmet var tillige blevet opfordret til at  

 sende kopi af ansættelseskontrakten til kassen.
Ankenævnet lagde i afgørelsen vægt på, at  

 medlemmet havde søgt råd og vejledning hos kassen i forbindelse  

 med undervisningsjobbet.
Ankenævnet fandt således, at det ikke  

 kunne tillægges betydning, at medlemmet havde kontaktet en konsulent  

 fra kassens jobservice-afdeling, idet medlemmet ikke kunne forudsættes,  

 at have indblik i, hvilke sagsområder de forskellige medarbejdere i  

 kassen var beskæftiget med.
 Ankenævnet fandt, at medlemmet ved sin henvendelse til kassen burde  

 have været orienteret om tidsfristen for indsendelse af  

 frigørelsesattesten, og at det dermed ikke var tilstrækkeligt  

 alene at opfordre medlemmet til at sende kassen kopi af  

 ansættelseskontrakten til orientering.
Ankenævnet fandt, at medlemmet derfor skulle stilles som om han var  

 blevet korrekt vejledt af kassen.
Det var ankenævnets vurdering, at  

 medlemmet ville have indsendt frigørelsesattesten rettidigt, hvis han  

 havde kendt reglerne om fristen for indsendelse af attesten.
Medlemmet blev  

 derfor anset for at være berettiget til supplerende dagpenge.
Supplerende dagpenge Ankenævnet har behandlet Deres klage på møde den 14.  

 marts 2002.
Nævnet traf denne A F G Ø R E L S E De har ret til supplerende dagpenge fra den 1. januar 2001 til den 31.  

 januar 2001.
Ankenævnet har lagt vægt på, at De telefonisk henvendte  

 Dem til XXX Arbejdsløshedskasse (XXX) den 5. september 2000 og  

 søgte om råd og vejledning i forbindelse med deltidsstillingen  

 som undervisningsassistent på XXX.
Ankenævnet har derved lagt til  

 grund, at XXX Jobservice er en del af XXX.
 Det fremgår af a-kassens oplysninger, at De hovedsageligt blev  

 vejledt vedrørende kombinationen af jobtræning og  

 deltidsansættelse, at frigørelsesattesten ikke var aktuel  

 så længe De var i jobtræning, og at De i øvrigt blev  

 opfordret til at sende kopi af Deres ansættelseskontrakt til kassen til  

 orientering om arbejdets art m.v.
 Ankenævnet finder, at De ved Deres henvendelse til kassen burde have  

 været orienteret om tidsfristen for indsendelse af  

 frigørelsesattesten, og at det dermed ikke var tilstrækkeligt  

 alene at opfordre Dem til at sende kassen kopi af ansættelseskontrakten  

 til orientering.
I overensstemmelse med ankenævnets praksis, skal De derfor stilles  

 som om De var blevet korrekt vejledt af kassen.
Det er ankenævnets  

 vurdering, at De ville have indsendt frigørelsesattesten rettidigt,  

 hvis De havde kendt reglerne om fristen for indsendelse af attesten.
De skal  

 derfor anses for at være berettiget til supplerende dagpenge.
 Ankenævnet henviser til lov om arbejdsløshedsforsikring m.v.,  

 § 62, stk. 1, nr. 5 og stk. 2, samt direktoratets bekendtgørelse nr.  

 1353 af 20. december 2000 om rådighed, § 19, samt direktoratets  

 bekendtgørelse nr. 310 af 19. maj 1999 om en a-kasses pligt til at  

 vejlede m.v., § 16.
 Ankenævnet ændrer således direktoratets afgørelse  

 af 8. juni 2001.
På ankenævnets vegne XXX XX De kan læse om afgørelsens faktiske og retlige grundlag  

 på de følgende sider.
 Kopi til:
XXX XXX 1. Sagsforløb Arbejdsdirektoratet fremstillede sagen på denne måde:
"Det blev i Deres ansættelseskontrakt af den 14. september 2001  

 oplyst, at De fra den 11. september 2000 til den 31. januar 2001 blev ansat  

 som undervisningsassistent hos XXX (arbejdsgiveren). Ansættelsen var  

 på ca. 11,36 timer ugentligt.
Det blev også oplyst, at De var  

 omfattet af et opsigelsesvarsel.
 Det fremgik videre af ansættelseskontrakten, at det var muligt at  

 bringe ansættelsesforholdet til ophør med omgående  

 virkning, hvis De fik andet arbejde med længere arbejdstid.
 Det fremgår af sagen, at a-kassen modtog ansættelseskontrakten  

 underskrevet af arbejdsgiveren den 12. februar 2001.
 Den 16. februar 2000 traf a-kassen afgørelse om, at De ikke kunne  

 få udbetalt supplerende dagpenge i ansættelsesforholdet, dvs.  

 indtil den 31. januar 2001.
 De klagede den 2. marts 2001 over afgørelsen.
 De anførte i klagen blandt andet, at den ansættelse, som  

 omtalte frigørelsesattest/ansættelseskontrakt forholdt sig til,  

 startede den 11. september 2000. På det tidspunkt var De desuden ansat  

 i XXX som arkivmedarbejder for XXX, i øvrigt foranlediget af XXX.  

 Dagpengeproblematikken var således ikke aktuelt på det  

 tidspunkt.
De ophørte i XXX-jobbet til nytår.
Den 2. januar 2001 meldte  

 De Dem ledig på AF.
Her fik De udleveret et ledighedserklæring  

 samt et dagpengekort og intet mere.
 De udfyldte ledighedserklæringen samt dagpengekortet og begge blev  

 modtaget i a-kassen den 31. januar 2001.
De anførte videre, at ingen - ej heller AF - havde på noget  

 tidspunkt orienteret Dem om nødvendigheden af at indsende  

 frigørelsesattest/ansættelses- kontrakt eller noget som helt andet inden for nogen som helst frist.
Først da De modtog et brev fra a-kassen, dateret den 5. februar  

 2001, erfarede De ovennævnte restriktion med hensyn til  

 frigørelsesattester.
De modtog desuden en række tryksager.
 A-kassen fastholdt den 27. marts 2001 sin afgørelse og sendte sagen  

 til direktoratet.
 Den 7. juni 2001 oplyste Deres a-kasse telefonisk over for direktoratet,  

 at De på intet tidspunkt havde meddelt, at De var ansat i en  

 deltidsstilling fra den 11. september 2001. A-kassen havde således ikke  

 kendskab til, at De ønskede at få supplerende dagpenge fra den  

 2. januar 2001, idet De ikke henvendte Dem i a-kassen for at søge  

 råd og vejledning.".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 8. juni 2001 denne afgørelse:
 "De kan ikke få supplerende dagpenge fra den 1. januar 2001 til den  

 31. januar 2001.
Begrundelse Et fuldtidsforsikret medlem kan få supplerende dagpenge, hvis  

 medlemmet arbejder på nedsat tid i et ansættelsesforhold, hvor  

 der er et opsigelsesvarsel.
 Arbejdsgiveren skal dog skriftligt erklære, at arbejdsgiveren vil se  

 bort fra opsigelsesvarslet, hvis medlemmet kan få arbejde med en  

 længere arbejdstid.
Erklæringen skal gives på en frigørelsesattest eller  

 fremgå af arbejdsgiverens meddelelse om arbejdsfordeling.
Muligheden  

 for at blive frigjort kan også fremgå af  

 ansættelseskontrakten.
Der henvises til § 19, stk. 1 og 2, i  

 bekendtgørelse nr. 1353 af 20. december 2000 om rådighed.
 De begyndte i ansættelsesforholdet den 11. september 2000, og  

 arbejdsgiveren havde krav på et opsigelsesvarsel fra denne dag.
 Der er lagt vægt på, at det fremgik af Deres  

 ansættelseskontrakt, at ansættelsesforholdet kunne inden for  

 ansættelsesperioden, fra lærerens side, opsiges med 1  

 måneds varsel til udgangen af en måned, og fra XXX´s side med 2  

 måneders varsel til udgangen af en måned.
 A-kassen modtog Deres ansættelseskontrakt den 12. februar 2001.
 Fristen på de 10 dage var derfor overskredet, og De var  

 således ikke berettiget til at få supplerende dagpenge fra den 1.  

 januar 2001 til den 31. januar 2001.
 Der er også lagt vægt på a-kassens oplysning om, at  

 a-kassen først på baggrund af det indsendte dagpengekort og  

 ledighedserklæring, som a-kassen modtog den 31. januar 2001, blev  

 bekendt med, at De var ansat i en deltidsstilling som undervisningsassistent  

 pr. 11. september 2000.
 Der er således lagt vægt på a-kassens oplysning om, at  

 De intet tidspunkt har søgt råd og vejledning i Deres a-kasse,  

 da De blev ansat i en deltidsstilling som undervisningsassistent pr. 11.  

 september 2000.
 Direktoratet finder ikke, at der i sagen er særlige forhold, der kan  

 begrunde, at der skal dispenseres fra 10 dages fristen i § 19, stk. 3, i  

 bekendtgørelsen.
 Direktoratet skal i den forbindelse bemærke, at det alene var Deres  

 ansvar at sørge for, at ansættelseskontrakten blev modtaget  

 rettidigt i a-kassen.
3. Klagen til ankenævnet De anførte følgende i Deres klage til ankenævnet  

 af 5. juli 2001:
" l.
Jeg er positivt indstillet over for kravet om at stå til  

 rådighed over for arbejdsmarkedet som betingelse for retten til  

 arbejdsløshedsdagpenge.
Jeg er også positivt indstillet over for  

 opretholdelsen af dette krav, når det gælder supplerende dagpenge  

 i tilfælde af deltidsarbejde.
Jeg er indforstået med kravet om  

 udstedelse af frigørelsesattest fra den arbejdsgiver, man måtte  

 være ansat hos på deltid.
Og naturligvis er indberetning om  

 udført arbejde en forudsætning for administration og udbetaling  

 af de dertil svarende supplerende dagpenge.
Det er præcis, disse krav, jeg har forsøgt at efterleve, da  

 jeg 2. januar ved AF-kontoret i XXX meldte mig ledig med henblik på at  

 opnå ret til supplerende dagpenge.
At jeg efterfølgende handler  

 i god tro, er fortsat min påstand og betvivles hverken af XXX eller AD  

 i den efterfølgende sagsbehandling.
Men jeg finder det rystende og  

 krænkende, at handlen i god tro således sidestilles med handlen i  

 ond tro.
2. I AD´s afgørelse anføres for første gang i  

 sagsbehandlingen, at "Der er således lagt vægt på a-kassens oplysning om, at  

 De (på) intet tidspunkt har søgt råd og vejledning i Deres  

 a-kasse, da De blev ansat i en deltidsstilling som undervisningsassistent pr.  

 11. september 2000." Til dette to kommentarer:
a) Hvorfra skulle jeg vide, at det var nødvendigt for senere at  

 blive berettiget til supplerende dagpenge? Kan man forvente, at man skal  

 søge råd og vejledning, når der ikke er mistanke om et  

 problem? b) Hvorfor har a-kassen givet denne oplysning? Den er nemlig forkert.
Fra  

 juni til december (inklusive) 2000 var jeg jobtræning i XXX som  

 arkivmedarbejder for XXX.
Den 4.9.00 (aften) blev jeg ved telefonisk  

 henvendelse tilbudt stillingen som undervisningsassistent.
Derfor kontaktede  

 jeg næste dag (ligeledes telefonisk) XXX fra XXX, som havde  

 foranlediget kontakten til XXX.
Jeg søgte råd og vejledning om  

 følgende: - Var det tilladt i den givne situation at tage imod det  

 tilbudte arbejde? - Kunne jeg gå på reduceret tid i XXX,  

 såfremt jeg kunne komme overens herom med dem, jeg refererede til i  

 XXX? Begge disse spørgsmål svarede XXX bekræftende på.  

 Frigørelsesattest problemet blev ikke berørt i løbet af  

 samtalen, men a-kassen var hermed bekendt med min ansættelse som  

 undervisningsassistent.
Dagpengeproblematikken blev faktisk berørt i  

 en senere samtale (18. 10.00 i følge min kalender), da jeg skulle  

 forhøre mig om rigtigheden af, at overarbejde inden for de sidste 12  

 uger (tror jeg nok) ville blive afspadseret i form af dagpengebortfald i et  

 tilsvarende antal timer.
A-kassens oplysning om ikke at søge råd  

 og vejledning kan derfor tilbagevises.
Tværtimod har jeg i alle  

 tilfælde, hvor jeg har halt mistanke om problemer, kontaktet min  

 referenceperson i XXX og søgt afklaring, På baggrund heraf anmoder jeg Arbejdsmarkedets Ankenævn om at  

 omstøde XXX´s og AD´s afgørelse og foranledige udbetaling af  

 supplerende dagpenge for januar 200 1, som jeg må være fuldt  

 berettiget til." * * * De anførte i brev af 16. juli 2001 yderligere til klagen:
 "I forlængelse af nævnte sag tillader jeg mig at fremsende  

 følgende præcisering af et enkelt forhold, der i modsat fald kan  

 resultere i en misforståelse af sagens rette sammenhæng.
Den i sagen omstridte ledighedserklæring( AMA rettelse:  

 frigørelsesattest) - såvel som øvrige omtalte -  

 foreligger ikke i form af en udfyldt blanket af den type, som man rekvirerer  

 til formålet på AF-kontoret, men i form af en formulering herom i  

 ansættelseskontraktens ordlyd.
Dette fremgår af sagens akter.
Jeg blev opmærksom på dette i forbindelse med en nyligt  

 indgået aftale med XXX, hvor jeg er ansat til at undervise i  

 sociologisk metode i det kommende skoleår.
Ved en henvendelse til  

 højskolen betingede jeg mig, at jeg kunne få en  

 frigørelsesattest, da denne ikke fremgik af det tilsendte  

 ansættelsesbrev.
Jeg blev derfor bedt om at skaffe højskolen en  

 af de omtalte blanketter med henblik på udfærdigelse af  

 frigørelsesattest.
Da jeg i sidste uge på mit lokale AF-kontor afhentede den  

 ønskede blanket, erfarede jeg, at den restriktion, som striden  

 omhandler er beskrevet på blankettens bagside.
Det er mig derfor  

 magtpåliggende at understrege, at jeg på intet tidspunkt  

 før dette har været i besiddelse af eller set en sådan  

 blanket til udstedelse af frigørelsesattest." 4. Arbejdsdirektoratets bemærkninger til klagen Direktoratet anmodede den 20. juli 2001, på baggrund af Deres  

 oplysninger i ovennævnte breve, a-kassen om en udtalelse i sagen.
 A-kassen besvarede direktoratets anmodning den 7. september 2001.
 Direktoratet anmoder Dem ved brev af 17. september 2001 om Deres  

 eventuelle bemærkninger til kassens besvarelse.
 Direktoratet oversendte den 22. november 2001 Deres klage til behandling i  

 ankenævnet.
 Direktoratet anførte, at der ikke var fremkommet nye oplysninger  

 der gav anledning til at ændre afgørelsen.
5. Nyt efter klagen (Intet ud over hvad der allerede er medtaget under pkt. 3 og 4) 6. Regler Lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000 § 62. Dagpenge må ikke udbetales til et medlem, ...
 5) som af anden grund ikke står til rådighed for  

 arbejdsmarkedet.
 Stk. 2. Direktøren for Arbejdsløshedsforsikringen  

 fastsætter efter forhandling med Landsarbejdsrådet de  

 nærmere regler for anvendelsen af bestemmelserne i stk. 1.
Bekendtgørelse nr. 1353 af 20. december 2000 om  

 rådighed § 19. Et fuldtidsforsikret medlem, der arbejder på nedsat tid,  

 kan få supplerende dagpenge.
Hvis medlemmets nedsatte arbejdstid ligger  

 inden for den fulde, normale arbejdstid for medlemmets arbejdsområde,  

 og arbejdsgiveren har krav på et opsigelsesvarsel, kan der dog kun  

 udbetales supplerende dagpenge, når arbejdsgiveren erklærer at  

 ville se bort fra opsigelsesvarslet, hvis medlemmet opnår arbejde med  

 en længere arbejdstid.
 Stk. 2. Arbejdsgiverens erklæring skal enten foreligge  

 på en frigørelsesattest, fremgå af arbejdsgiverens  

 meddelelse om arbejdsfordeling eller frigørelsesmuligheden skal  

 fremgå af ansættelseskontrakten.
Stk. 3. Medlemmet vil kunne få supplerende dagpenge fra  

 ansættelsesforholdets første dag, når arbejdsgiverens  

 erklæring er arbejdsløshedskassen i hænde i underskrevet  

 stand senest 10 hverdage (eksklusive lørdage) efter, at  

 ansættelsen er begyndt, eller efter, at medlemmet skal have  

 frigørelsesattesten for at kunne få supplerende dagpenge.
Den  

 dag, medlemmet påbegynder ansættelsen, henholdsvis den dag, fra  

 hvilken arbejdsgiveren har krav på et opsigelsesvarsel, medregnes i  

 10-dages-fristen.
Hvis arbejdsløshedskassen har modtaget  

 arbejdsgiverens erklæring efter 10-dages-fristen, kan medlemmet  

 tidligst få supplerende dagpenge fra dette tidspunkt.
 Direktoratets bekendtgørelse nr. 310 af 19. maj 1999 om en  

 a-kasses pligt til at vejlede m.v.
 § 16. Når en a-kasse bliver bekendt med, at et ledigt medlem  

 begynder arbejde på nedsat tid og er omfattet af et opsigelsesvarsel,  

 skal medlemmet vejledes om betingelserne for at modtage supplerende dagpenge.
 Stk. 2. A-kassen skal i god tid, før den begrænsede periode  

 med ret til supplerende dagpenge udløber, orientere medlemmet  

 herom.
