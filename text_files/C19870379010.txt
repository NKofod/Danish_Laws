I.
Orientering Efter et møde i Direktoratet den 15. december 1987 blev der i medfør af  

 arbejdsmiljølovens § 34, jf. § 30, afgivet et skriftligt påbud til  

 producenterne af mineraluld, Rockwool A/S og Superfos Glasuld A/S.
 Påbudet lyder som følger:
 »I medfør af arbejdsmiljølovens § 34 påbydes Superfos Glasuld A/S og  

 Rockwool A/S ved levering at sikre produkterne på en sådan måde, at  

 afgivelsen af fibre er mindst mulig, således at arbejdet med produkterne kan  

 ske sikkerheds- og sundhedsmæssigt fuldt forsvarligt.
 En sådan sikring mod fiberafgivelse kan ske ved, at isoleringsmaterialerne  

 isoleres med beskyttelseslag, forsegling o.lign.
Påbudet omfatter mineraluldsprodukter til teknisk isolering, som allerede  

 findes i virksomhedernes varesortiment, og er gældende fra den 1. januar 1988  

 til udgangen af marts 1988.« Ved teknisk isolering forstås isolering af tekniske anlæg, kedler,  

 beholdere, rør m.v. mod varme og kulde.
 I producenternes varesortiment indgår allerede produkter, der opfylder  

 påbudet, som altså kun gælder de produkter, der ikke opfylder ovennævnte  

 krav.
 Der er nedsat et regeludvalg under Arbejdsmiljørådet, der skal have  

 afsluttet et regelarbejde om mineraluld ved udgangen af marts 1988.
II.
Instruktion Konstaterer kredsene under inspektion, at der anvendes  

 mineraluldsprodukter, der kan være farlige for sundheden, skal det påbydes,  

 at der træffes foranstaltninger til imødegåelse heraf, jf. navnlig  

 bekendtgørelsen om arbejdets udførelse og bekendtgørelsen om arbejdstøj og  

 personlige værnemidler.
Dette gælder ved alle former for arbejde med  

 mineraluld som isoleringsmateriale.
 Påbud og vejledning skal gives i overensstemmelse med retningslinjerne i  

 At-meddelelse nr. 4.04.10. Der henvises i denne forbindelse også til  

 branchevejledningen om mineraluldsprodukter fra BSR 2, som er vedlagt.
 Kredsene skal i denne sammenhæng være opmærksomhed på, at  

 isoleringsmaterialer ikke i dag er omfattet reglerne om substitution.
 Kredsene anmodes om at udlevere denne At-cirkulæreskrivelse og  

 At-meddelelse nr. 4.04.10 til alle interessenter (leverandører, arbejdstager-  

 og arbejdsgiverorganisationer) inden for kredsens område.
 Direktoratet vil i tilfælde af klage over sådanne påbud fratage klagen  

 opsættende virkning, jf. arbejdsmiljølovens § 81, stk. 3.
III.
Ikrafttræden Straks.
