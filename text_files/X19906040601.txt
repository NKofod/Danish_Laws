 Konkurrencerådet har grebet ind over for en forhandler af barnestole,  

 der pålagde videreforhandlerne at overholde de af ham fastsatte priser.
 Konkurrencerådet har grebet ind over for en overtrædelse af forbudet mod  

 bindende videresalgspriser, jf. konkurrencelovens § 14, stk. 1.
OSCAR - Finn O.
Møller A/S har i et brev til selskabets forhandlere af  

 Tripp-Trapp barnestole skrevet, at: »De angivne priser er absolutte  

 minimumspriser inkl. moms og inklusive eventuel udsalgsrabat (herunder  

 rabatter til medlemmer af forbrugsforeninger, indkøbscentraler o.l.). Skulle  

 der være en enkelt forhandler, der glemmer at overholde de angivne priser,  

 hører vi gerne derom, så de nødvendige forholdsregler kan træffes.« I henhold til konkurrencelovens § 14, stk. 1, er det forbudt at aftale,  

 vedtage, bestemme eller på anden måde betinge sig, at der ved videresalg i  

 efterfølgende omsætningsled skal overholdes mindstepriser eller -avancer,  

 medmindre Konkurrencerådet har godkendt de pågældende aftaler mv.
 Ved tilkendegivelse af vejledende videresalgspriser skal det fremgå, at  

 prisen er vejledende, jf. konkurrencelovens § 14, stk. 2.
OSCAR - Finn O.
Møller A/S har efter påtale fra Konkurrencerådet trukket  

 selskabets informationsbrev med ovennævnte indhold tilbage.
