(Feriedagpengebekendtgørelsen) I henhold til § 75 h, stk. 4, i lov om arbejdsformidling og  

 arbejdsløshedsforsikring m.v., jfr. lovbekendtgørelse nr. 615 af 12.  

 september 1986, og efter forhandling med Landsarbejdsnævnet fastsættes:
Retten til feriedagpenge § 1.  Et medlem, der ikke har optjent fuld ret til  

 ferie med feriegodtgørelse eller løn, kan ved afholdelse af ferie få udbetalt  

 feriedagpenge i det resterende antal feriedage, hvis medlemmet enten er i et  

 arbejdsforhold som lønmodtager eller er ledigt, jfr. lovens § 75 h, stk. 1,  

 1. pkt.
 Stk. 2.  Det er en betingelse for udbetaling af  

 feriedagpenge, at medlemmet ville have dagpengeret i tilfælde af ledighed i  

 de pågældende dage, jfr. lovens § 75 h, stk. 1, 2. pkt.
 Stk. 3.  Indtræder dagpengeretten først efter den 30.  

 september, kan der højst udbetales feriedagpenge for 12 dage i det pågældende  

 ferieår (2. maj-1. maj), jfr. lovens § 75 h, stk. 2.
 Stk. 4.  Et medlem, der får ret til dagpenge efter  

 lovens § 54 i perioden fra 1. januar til og med 1. maj i et ferieår, har ikke  

 ret til feriedagpenge i dette ferieår, jfr. lovens § 75 h, stk. 3.
 Stk. 5.  Retten til ferie med feriedagpenge i eet  

 ferieår kan ikke overføres til et senere ferieår.
Feriedage med feriedagpenge § 2.  Opgørelsen af et medlems ret til feriedagpenge  

 tager udgangspunkt i 30 feriedage med feriedagpenge.
Har medlemmet haft  

 beskæftigelse som lønmodtager i optjeningsåret (kalenderåret), hvorunder der  

 er optjent ret til feriegodtgørelse eller løn under ferie til det følgende  

 ferieår, fradrages et antal dage efter reglerne i § 3 (fuldtidsforsikrede)  

 eller § 4 (deltidsforsikrede).
 Stk. 2.  Beskæftigelse i optjeningsåret i Grønland, på  

 Færøerne eller i udlandet for en arbejdsgiver, der ikke er skattemæssigt  

 registreret som arbejdsgiver i Danmark, skal ikke medregnes ved opgørelsen af  

 fradrag efter §§ 3 og 4.
 § 3.  For et medlem, der er fuldtidsforsikret  

 den 1. april forud for ferieåret, udgør fradraget 2 1/2 dag for hver måneds  

 beskæftigelse i fagets fulde, sædvanlige arbejdstid i optjeningsåret, jfr.  

 dog stk. 4.
 Der afrundes til nærmeste hele dag.
Stk. 2.  Fradragsreglen i stk. 1 finder også anvendelse  

 for et medlem, der i hele optjeningsåret har været beskæftiget hos een  

 arbejdsgiver med en arbejdstid, der er mindre end fagets fulde, sædvanlige  

 arbejdstid, og fortsat er beskæftiget på nedsat arbejdstid hos samme  

 arbejdsgiver.
Erklærer medlemmet at være tilmeldt arbejdsformidlingen som  

 aktivt arbejdssøgende til fuldtidsbeskæftigelse, anvendes dog fradragsreglen  

 i stk. 3.
 Stk. 3.  For et medlem, der ikke opfylder betingelserne  

 i stk. 1 eller 2, beregnes fradraget på grundlag af medlemmets arbejdstimer i  

 optjeningsåret efter følgende formel:
 Fradrag = arbejdstimer x 0,017.
 Der afrundes til nærmeste hele dag.
Ved opgørelse af arbejdstimer i optjeningsåret medregnes alle timer,  

 hvorunder der er optjent ret til feriegodtgørelse eller løn under ferie til  

 det følgende ferieår, bortset fra søgnehelligdage og overenskomstmæssige  

 fridage.
Der medregnes dog højst et antal timer, der svarer til fuld,  

 overenskomstmæssig arbejdstid inden for medlemmets fag eller faglige område.
Stk. 4.  En arbejdsløshedskasses hovedledelse kan vælge  

 at anvende fradragsreglen i stk. 3 for alle medlemmer, der er omfattet af  

 stk. 1. Dette valg skal meddeles forud til Direktoratet for  

 Arbejdsløshedsforsikringen og er gældende for hele ferieår.
Valget får ikke  

 betydning for medlemmer, der er omfattet af stk. 2.
 § 4.  For et medlem, der er deltidsforsikret  

 den 1. april forud for ferieåret, udgør fradraget 2 1/2 dag for hver måneds  

 beskæftigelse med mindst 26 timer i gennemsnit pr. uge.
 Der afrundes til nærmeste hele dag.
Stk. 2.  Fradraget i stk. 1 finder også anvendelse for  

 et medlem, der i hele optjeningsåret har været beskæftiget hos een  

 arbejdsgiver med en arbejdstid, der er mindre end 26 timer i gennemsnit pr.  

 uge, og fortsat er beskæftiget hos samme arbejdsgiver med mindre end 26 timer  

 pr. uge.
Erklærer medlemmet at være tilmeldt arbejdsformidlingen som aktivt  

 arbejdssøgende til beskæftigelse som deltidsforsikret, anvendes dog  

 fradragsreglen i stk. 3.
 Stk. 3.  For et medlem, der ikke opfylder betingelserne  

 i stk. 1 eller 2, beregnes fradraget på grundlag af medlemmets arbejdstimer i  

 optjeningsåret efter følgende formel:
 Fradrag = arbejdstimer x 0,0255.
 Der afrundes til nærmeste hele dag.
 Ved opgørelsen af arbejdstimer i optjeningsåret medregnes samme perioder  

 som for fuldtidsforsikrede, jfr. § 3, stk. 3.
Feriedagpengesats § 5.  Til et medlem, der er fuldtidsforsikret  

 den 1. april forud for ferieåret, udbetales feriedagpenge med den  

 dagpengesats, som medlemmet senest har fået udbetalt som fuldtidsforsikret  

 inden for de seneste 2 år forud for den 1. april, jfr. dog stk. 2 og 3.
 Stk. 2.  Har medlemmet i samme periode, jfr. stk. 1,  

 alene fået udbetalt feriedagpenge, anvendes den senest benyttede  

 feriedagpengesats som fuldtidsforsikret i perioden.
 Stk. 3.  I øvrige tilfælde anvendes den gældende sats  

 for nyuddannede, jfr. lovens § 51, stk. 2.
 Stk. 4.  Satserne efter stk. 1 og stk. 2 tillægges  

 eventuelle efterfølgende reguleringer til og med den 1. april forud for  

 ferieåret.
 § 6.  Til et medlem, der er deltidsforsikret  

 den 1. april forud for ferieåret, udbetales feriedagpenge med den  

 dagpengesats, som medlemmet senest har fået udbetalt som deltidsforsikret  

 inden for de seneste 2 år forud for den 1. april, jfr. dog stk. 2 - 4.
Stk. 2.  Har medlemmet i samme periode, jfr. stk. 1,  

 alene fået udbetalt feriedagpenge, anvendes den senest udbetalte  

 feriedagpengesats som deltidsforsikret i perioden.
Er denne sats fastsat  

 efter reglerne i § 2, stk. 3, i direktoratets bekendtgørelse nr. 55 af 25.  

 februar 1982, udbetales feriedagpenge dog efter stk. 4.
Stk. 3.  Har medlemmet i samme periode, jfr. stk. 1,  

 fået udbetalt dagpenge som fuldtidsforsikret, anvendes 2/3 af den senest  

 udbetalte dagpengesats som fuldtidsforsikret.
Er der i perioden alene  

 udbetalt feriedagpenge, anvendes 2/3 af den senest udbetalte  

 feriedagpengesats som fuldtidsforsikret.
 Stk. 4.  I øvrige tilfælde anvendes 2/3 af den gældende  

 sats for nyuddannede, jfr. lovens § 70.
 Stk. 5.  Satserne efter stk. 1-3 tillægges eventuelle  

 efterfølgende reguleringer til og med den 1. april forud for ferieåret.
Placering og afholdelse af ferie § 7.  For et medlem i beskæftigelse gælder  

 ferielovens regler om placering og afholdelse af ferie.
 § 8.  Et ledigt medlem , der ønsker at holde  

 ferie med feriedagpenge, skal senest 14 dage før feriens afholdelse give  

 arbejdsformidlingen meddelelse herom, jfr. dog stk. 2 - 4.
 Stk. 2.  Indtræder ledigheden mindre end 14 dage før  

 afholdelse af en planlagt ferie, skal meddelelse efter stk. 1 gives  

 umiddelbart efter ledighedens indtræden.
Stk. 3.  Bliver et medlem, der rettidigt har givet  

 meddelelse efter stk. 1 eller 2, syg før feriens afholdelse, kan tidspunktet  

 for ferien udsættes, hvis medlemmet straks giver arbejdsformidlingen  

 meddelelse om sygdommen.
Giver medlemmet senest ved sygdommens ophør  

 arbejdsformidlingen meddelelse om nyt tidspunkt for feriens afholdelse, kan  

 dette ske uden iagttagelse af fristen i stk. 1.
 Stk. 4.  Er et ledigt medlem blevet anvist et arbejde,  

 skal arbejdsformidlingen kun respektere en senere meddelelse efter stk. 1,  

 hvis arbejdsgiveren forinden har afvist at ansætte medlemmet.
Stk. 5.  Undladelse af at give de i stk. 1-3 nævnte  

 meddelelser medfører, at arbejdsformidlingen kan anvise eller henvise  

 medlemmet til beskæftigelse, der griber ind i ferieperioden.
Gives meddelelse  

 ikke rettidigt, kan arbejdsformidlingen senest ved meddelelsen anvise eller  

 henvise medlemmet til beskæftigelse, der griber ind i ferieperioden.
 § 9.  Et ledigt medlem, der ønsker at holde ferie med  

 feriedagpenge, skal holde 18 dage af ferien samlet eller i perioder på 12  

 dage og 6 dage.
 Stk. 2.  Ferie ud over 18 dage, jfr. stk. 1, kan holdes  

 samlet eller i flere perioder.
 § 10.  Bliver et medlem syg under ferien, sidestilles  

 sygedage i ferien med feriedage.
 § 11.  Har et medlem haft beskæftigelse som  

 lønmodtager i optjeningsåret, kan ferie med feriedagpenge først holdes, når  

 medlemmet har holdt et antal feriedage, der svarer til det beregnede fradrag  

 efter §§ 3 eller 4, jfr. dog stk. 2 og 3.
 Stk. 2.  Har en arbejdsgiver - som følge af ferielovens  

 § 17 b - placeret optjent ferie med feriegodtgørelse eller løn i hovedferien  

 (18 feriedage) og på hverdage mellem jul og nytår, vil ferie med  

 feriedagpenge, uanset reglen i stk. 1, kunne placeres såvel forud for  

 hovedferien som mellem hovedferien og juleferien.
 Stk. 3.  Kan medlemmet godtgøre, at feriegodtgørelse for  

 hovedferien er tilladt udbetalt efter ferieperiodens udløb den 30. september,  

 uden at ferien er holdt, jfr. ferielovens § 20, anses denne ferie for holdt.
Udbetaling af feriedagpenge § 12.  Udbetaling af feriedagpenge kan tidligst finde  

 sted 1 uge før ferien og er betinget af, at medlemmet har udfyldt de  

 blanketter, der er udsendt eller godkendt af Direktoratet for  

 Arbejdsløshedsforsikringen.
 Stk. 2.  Udbetaling af feriedagpenge før ferien  

 forudsætter, at begæring herom er indgivet til kassen senest 1 måned før  

 feriens afholdelse.
 Stk. 3.  Begæring om udbetaling af feriedagpenge i eet  

 ferieår skal være modtaget i kassen senest den 31. maj i det følgende  

 ferieår.
Forskellige bestemmelser § 13.  Det påhviler kassen at beregne omfanget af et  

 medlems ret til feriedagpenge og at registrere, i hvilket omfang der  

 udbetales feriedagpenge.
 § 14.  Bekendtgørelsen træder i kraft den 2. maj 1987  

 og finder anvendelse fra og med ferieåret 1987/88, jfr. dog stk. 2 og 3.
 Stk. 2.  § 3, stk. 3, og § 4, stk. 3, finder anvendelse  

 ved opgørelse af retten til feriedagpenge for ferieåret 1988/89. For  

 ferieåret 1987/88 fastsættes beregningsfaktorerne til 0,0166 for  

 fuldtidsforsikrede, jfr. § 3, stk. 3, og til 0,0250 for deltidsforsikrede,  

 jfr. § 4, stk. 3.
 Stk. 3.  § 12, stk. 3, finder anvendelse fra og med  

 ferieåret 1986/87.
 § 15.  Samtidig hermed ophæves:
 - Direktoratets cirkulære af 5. august 1974 til de statsanerkendte  

 arbejdsløshedskasser og arbejdsformidlingskontorer vedrørende betingelserne  

 for at få udbetalt dagpenge for dagene mellem jul og nytår (ferielovens § 17  

 b).
 - Direktoratets cirkulære af 1. juni 1976 vedrørende lediges pligt til i  

 ledighedsperioder at holde ferie svarende til de i det foregående kalenderår  

 optjente feriedage.
 - Direktoratets cirkulære af 14. juli 1976 vedrørende lærlinges ferie.
 - Direktoratets cirkulære af 5. maj 1977 vedrørende udbetaling af dagpenge  

 i forbindelse med virksomhedslukning på grund af ferie.
 - Direktoratets bekendtgørelse nr. 55 af 25. februar 1982 om udbetaling af  

 dagpenge under ferie med tilhørende vejledning.
 - Direktoratets rundskrivelse af 11. april 1983 vedrørende ferie på første  

 sygedag (karensdag).
 - Direktoratets cirkulære af 25. november 1983 vedrørende § 4, stk. 1, i  

 bekendtgørelse nr. 55 af 25. februar 1982 om udbetaling af dagpenge under  

 ferie.
 - Direktoratets cirkulære af 29. marts 1984 vedrørende ændringer i lov om  

 ferie.
 - Direktoratets cirkulære af 16. november 1984 om udbetaling af dagpenge  

 under ferie.
 - Direktoratets rundskrivelse af 2. oktober 1985 vedrørende feriepenge,  

 der er optjent efter ferielovens regler.
 - DfA-meddelelse nr. 33/1985 af 31. oktober 1985.
 - DfA-meddelelse nr. 10/1986 af 25. juli 1986.
 - Direktoratets vejledning af 30. september 1986 (tillæg 1).
 - DfA-meddelelse nr. 22/1986 af 22. oktober 1986.
 § 16.  Der udarbejdes en vejledning om anvendelsen af  

 bekendtgørelsen.
