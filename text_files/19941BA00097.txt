Nr BSF 97 Forslag til folketingsbeslutning om etablering af en medicinskadefond Fremsat af Ester Larsen (V) Mariann Fischer Boel (V) Jens Vibjerg (V) den 28. marts 1995 Folketinget pålægger regeringen at etablere en medicinskadefond efter følgende retningslinjer:
 1. Medicinskadefonden skal kunne udbetale erstatning for  

 medicinforårsagede skader efter de principper, der er gældende for udbetaling  

 af erstatning i henhold til lov om patientforsikring.
 2. Fonden kan finansieres efter et af nedenstående principper:
a.
Finansieringen tilvejebringes gennem frivillige bidrag fra  

 medicinindustrien eller b. finansieringen tilvejebringes gennem bidrag, der pålægges receptpligtig  

 medicin.
Bidraget opkræves og afregnes af apotekerne, og bidragets størrelse  

 reguleres i overensstemmelse med fondens udbetalinger.
 3. Overstiger udbetalingerne et år fondens kapital, stiller staten det  

 manglende beløb midlertidigt til rådighed.
 4. Retten til at gøre ansvar gældende over for involverede  

 medicinproducenter overføres til fonden.
 5. Fondens administration varetages af patientforsikringsforeningen.
Bemærkninger til forslaget Det er forslagsstillernes opfattelse, at der i befolkningen er et stort  

 ønske om at få indført en forbedret sikring af mennesker, der udsættes for  

 medicinskader.
En medicinskadefond findes at være et egnet og økonomisk hensigtsmæssigt  

 redskab til løsning af de situationer, hvor det kan være vanskeligt for  

 patienter selv at løfte bevisbyrden.
Fondskonstruktionen sikrer, at  

 medicinskadesager, hvor ansvar kan gøres gældende over for  

 medicinproducenten, bliver ført af en part, der er denne jævnbyrdig.
