Betænkning afgivet af Skatteudvalget den  

 28. november 2002 Betænkning over Forslag til lov om ændring af lov om  

 afgift af polyvinylklorid og ftalater (pvc og visse  

 blødgøringsmidler) samt andre afgiftslove (Regelforenkling af visse afgifter) [af  

 skatteministeren (Svend Erik Hovmand)] 1. Ændringsforslag Der er stillet 7 ændringsforslag til lovforslaget.  

 Skatteministeren har stillet ændringsforslag nr. 2-5.  

 Socialdemokratiets medlemmer af udvalget har stillet ændringsforslag  

 nr. 1, 6 og 7.
2. Udvalgsarbejdet Lovforslaget blev fremsat den 31. oktober 2002 og var til  

 1. behandling den 15. november 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og skatteministeren sendte den 21. oktober  

 2002 dette udkast til udvalget, jf. alm. del   bilag 39. Den 7. november 2002  

 sendte skatteministeren de indkomne høringssvar samt et notat herom  

 til udvalget.
Den 12., 14. og 26. november 2002 sendte skatteministeren  

 supplerende høringssvar og kommentarer hertil til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Bjørn Hansen, Gentofte, og Wuppi A/S.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har Wuppi A/S mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 12 spørgsmål til  

 skatteministeren til skriftlig besvarelse, som denne har besvaret. 1 af  

 udvalgets spørgsmål og skatteministerens besvarelse heraf er  

 optrykt som bilag til betænkningen.
3. Indstillinger og politiske bemærkninger Et flertal i udvalget (V, DF, KF, SF og EL)  

 indstiller lovforslaget til vedtagelse med de af skatteministeren  

 stillede ændringsforslag.
Flertallet vil stemme imod de af  

 Socialdemokratiet stillede ændringsforslag.
 Dansk Folkepartis medlemmer af udvalget bemærker, at  

 Dansk Folkeparti er enig i Socialdemokratiets ændringsforslag, idet det  

 er Dansk Folkepartis opfattelse, at hårde pvc-produkter, såsom  

 nedløbsrør, tagrender, tagplader og kabelbakker, burde  

 afgiftfritages.
 Da en afgiftsfritagelse vil medføre et provenutab,  

 må Dansk Folkeparti dog stemme imod ændringsforslaget.
Enhedslistens medlem af udvalget bemærker, at  

 Enhedslisten mener, at lovforslaget slet ikke gør noget ved de  

 grundlæggende forhold.
Man burde først og fremmest koncentrere  

 kræfterne om at få de skadelige og uønskede stoffer,  

 plastikblødgørere og pvc, forbudt eller alternativt få  

 hævet afgifterne så meget, at det er økonomisk  

 ufordelagtigt at bruge stofferne.
Plastikblødgørere findes  

 især i de produkter, vi i dagligdagen kommer i kontakt med, herunder  

 bl.a. legetøj, og Enhedslisten synes, det er en skandale, at det  

 fortsat er tilladt at bruge disse blødgørere i legetøj.  

 Pvc anvendes stadig til utrolig mange dagligdags ting, hvor der findes  

 udmærkede alternativer, f.eks. regntøj, elledninger og  

 tagrender.
Uanset disse principielle synspunkter vil Enhedslisten stemme for  

 lovforslaget, da det indeholder nogle små forenklinger og  

 forbedringer.
 Et mindretal i udvalget (S, RV, KRF) indstiller  

 lovforslaget til vedtagelse med de stillede ændringsforslag.
Socialdemokratiets medlemmer af udvalget bemærker,  

 at det i forbindelse med vedtagelsen af L 69 (Lov om afgift på  

 polyvinylklorid og ftalater (pvc og visse blødgøringsmidler)) i  

 1999 fremgår, at afgiftsfritagelse for visse hårde pvc-produkter  

 (f.eks. tagrender og nedløbsrør) ikke kunne komme på  

 tale, før der var skabt sikkerhed for en forsvarlig indsamlingsordning  

 for disse produkter.
Samtidig blev det klargjort, at ordningen ville  

 indgå i en revision 2 år senere.
 L 42 er netop den lovede revision, og Socialdemokratiet  

 finder det derfor indlysende, at de nævnte produkter nu bør  

 indgå i loven med afgiftsfritagelse.
 Det bør ikke mindst ske med baggrund i de  

 henvendelser og dokumentationer, som indsamlings- organisationen WUPPI A/S  

 har leveret.
 De nævnte pvc-produkter har angiveligt en betydelig  

 andel af genbrugsmaterialet, og hvis ikke de bliver ligestillet med  

 øvrige pvc-produkter, frygter branchen, at interessen for og  

 sammenholdet om ordningen forsvinder, hvorfor deponering er eneste  

 løsning   en løsning, som på alle måder er  

 uønsket.
 Socialdemokratiet ønsker med sit  

 ændringsforslag at sikre en hurtig og ønskværdig  

 løsning på problemet.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (S), tiltrådt af et mindretal (RV  

 og KRF):
Til § 1 1) Efter nr. 7 indsættes som nye numre:
 »01. I bilag 1, nr. 4, ændres: »membranfolier, tagplader og  

 ovenlysvinduer« til: »membranfolier og ovenlysvinduer samt  

 blødgjorte tagplader indeholdende ftalater«.
 02. Bilag 1, nr. 12 og 14, udgår.
 Nr. 13 bliver herefter nr. 12.
 03. I bilag 2, tabellen: Varer indeholdende hård  

 pvc, 2. række, udgår »Tagplader og ovenlysvinduer«  

 og i stedet indsættes: »Ovenlysvinduer«.
04. Bilag 2, tabellen: Varer indeholdende hård  

 pvc, 4. og 6. række, udgår.« [I afgiftsgrundlaget fjernes visse varer indeholdende  

 hård pvc samt de tilhørende afgiftssatser] Af	skatteministeren, tiltrådt af udvalget:
Til § 2 2) Nr. 2 affattes således:
 »2. I § 9  

indsættes efter stk. 3 som nyt stykke:
» Stk. 4 bliver herefter stk. 5.« [Fastlåsning af afskæringskriterierne og  

 præcisering] 3) Efter nr. 4 indsættes som nye numre:
» » [Præcisering af begrebet medforbrænding] 02. I § 11, stk. 7, indsættes som litra d:
» [Præcisering af afgiftsfritagelsen for anlæg  

 til deponering af roejord] Til § 3 4) Efter nr. 1 indsættes som nye numre:
» 02. I § 1, nr. 3, ændres »ikke er tilsat«  

 til: »er uden« .« [Forenkling samt ny afgrænsning af den  

 volumenbaserede afgift] 5) Efter nr. 4 indsættes som nye numre:
» 04. I § 2, stk. 5, der bliver stk. 7, ændres »stk. 4« til: »stk. 6 «.
 05. I § 2, stk. 6, der bliver stk. 8, ændres to steder  

»stk. 3« til: »stk. 5  

«.
06. I § 2, stk. 7, der bliver stk. 9, ændres to steder  

»stk. 3« til: »stk. 5  

«.« [Konsekvensrettelser som følge af lovforslagets §  

 3, nr. 4] Af	et mindretal (S), tiltrådt af et mindretal (RV  

 og KRF):
Til § 5 6) I stk. 1 indsættes efter »2003«: », jf. dog  

 stk. 3«.
[Ikrafttrædelsestidspunktet for  

 ændringsforslag nr. 1] 7) Efter stk. 2 indsættes som nyt stykke:
»Stk. 3. Skatteministeren fastsætter  

 tidspunktet for ikrafttræden af § 1, nr. 01-04.« [Ikrafttrædelsestidspunktet for  

 ændringsforslag nr. 1] Bemærkninger Til nr. 1 Det foreslås, at tagrender,  

 nedløbsrør, kabelkanaler og tagplader af hård pvc  

 afgiftsfritages, da disse produkter udsorteres med henblik på  

 genanvendelse.
 Provenutabet ved at fritage flere produkter for pvc-afgift  

 skønnes med betydelig usikkerhed at udgøre i  

 størrelsesordenen 6 til 10 mio. kr. årligt.
Til nr. 2 I det fremsatte lovforslag henvises alene til  

 afskæringskriterierne for jord i en vejledning fra  

 Miljøstyrelsen.
Denne udformning medfører, at afgiftsgrundlaget  

 for affaldsafgiften kan ændres ved ændring af en vejledning.  

 Dette er ikke hensigtsmæssigt, og det foreslås, at  

 afskæringskriterierne fastlåses til den gældende  

 vejledning.
Det medfører, at en ændring af vejledningen ikke  

 medfører ændringer i afgiftsgrundlaget, medmindre loven  

 ændres.
I det fremsatte lovforslag henvises både til »sten, tegl og brokker og lettere  

 forurenet jord« samt til »bygge- og anlægsaffald« for den samme fraktion af affald.
Det  

 foreslås, at der alene anvendes begrebet » sten, tegl og brokker og lettere forurenet jord«.
Herved undgås unødvendig  

 fortolkningstvivl.
Til nr. 3 Ad nr. 01 I direktiv 2000/76/EF af 4. december 2000 om  

 forbrænding af affald omfatter medforbrænding af affald  

 også produktion af elektricitet.
Direktivet bliver implementeret i  

 Miljøministeriets kommende bekendtgørelse om anlæg, der  

 forbrænder affald.
Bestemmelsen om medforbrænding af affald i  

 affaldsafgiften blev indført med virkning fra 1. januar 1997, og  

 bestemmelsen omfatter ikke produktion af elektricitet.
Dette præciseres  

 med denne ændring.
Ad nr. 02 Jord og planterester fra vask af sukkerroer spredes ikke  

 tilbage på jorden, men tilføres specialdepoter, medmindre jorden  

 kan nyttiggøres til andre formål.
Dette sker for at opfylde  

 Plantedirektoratets bestemmelser for at hindre smittespredning af  

 rizomania.
Det præciseres, at jord fra afvaskning af roer, hvor  

 jorden deponeres, er fritaget for affaldsafgiften.
Der har været tvivl  

 om, hvorvidt jord fra vask af roer er fritaget for affaldsafgiften.
Det  

 fremgår af tidligere vejledninger til affaldsafgiften (senest fra  

 1992), at deponering af jord med et saltindhold fra afvaskning af roer er  

 fritaget for affaldsafgiften.
Saltindholdet skyldes, at roerne bliver  

 rengjort med havvand.
Imidlertid er loven flere gange blevet ændret,  

 herunder er det præciseret, hvilke fraktioner af affald som er fritaget  

 for affaldsafgiften.
Afgiftsfritagelsen for roejord er ikke tidligere blevet  

 præciseret.
Til nr. 4 Den volumenbaserede afgift på drikkevareemballager  

 har hidtil været afgrænset bl.a. ved en henvisning til  

 Miljøministeriets bekendtgørelse nr. 124 af 27. februar 1989,  

 som senest er ændret ved bekendtgørelse nr. 300 af 30. april  

 1997.
 Henvisningen har bl.a. medført, at uanset det  

 først påfyldte indhold af øl, sodavand, mineralvand med  

 eller uden tilsat kulsyre, frugtsaft, lemonade, juice m.v. på de af  

 Miljøstyrelsen godkendte standardreturflasker har emballagen  

 været underlagt den volumenbaserede afgift.
Med ophævelsen af den ovennævnte  

 bekendtgørelse blev henvisningen i emballageafgiftsloven  

 indholdsløs.
Ophævelsen har således haft den utilsigtede  

 virkning, at afgrænsningen af den volumenbaserede afgift er gjort  

 afhængig af, hvorvidt kulsyreindholdet i flasken er naturligt eller  

 tilsat, og af, hvorvidt standardreturflasken er godkendt før den 23.  

 januar 2002 eller ej.
I indkomne høringssvar foreslås en opdatering  

 og forenkling af reglerne således, at der ikke længere skelnes  

 mellem tilsat kulsyre og naturligt indhold af kulsyre.
Skillelinjen mellem  

 tilsat og naturligt indhold af kulsyre er ikke entydig, hvilket kan  

 medføre kontrolmæssige problemer samt en vis  

 konkurrenceforvridning mellem ellers ensartede produkter.
Det foreslås derfor, at formuleringen »tilsat« kulsyre ændres til »med « kulsyre og  

 tilsvarende foreslås »ikke  

 er tilsat« kulsyre ændret  

 til » er uden« kulsyre.
Derved overføres  

 mineralvand m.v., som udelukkende har et anprist naturligt indhold af  

 kulsyre, fra § 1, nr. 3, til § 1, nr. 2.
Den foreslåede ændring fører delvist  

 afgrænsningen af den volumenbaserede afgift tilbage til retstilstanden  

 fra før den 23. januar 2002, hvor Miljøministeriets  

 bekendtgørelse blev ophævet.
Juice, most m.v. påfyldt  

 første gang de af Miljøstyrelsen godkendte standardreturflasker  

 fra før den 23. januar 2002 vil dog befinde sig uden for den  

 volumenbaserede afgift, hvorved de falder under den vægtbaserede  

 afgift.
Emballager indeholdende juice, most m.v. er ligeledes ikke undergivet  

 pant- og returkravet i medfør af Miljøministeriets  

 bekendtgørelse om pant og indsamling m.v.
 Med den foreslåede opdatering og forenkling er det  

 hensigten, at der bringes overensstemmelse mellem de emballager til øl  

 og mineralvand m.v., som er omfattet af den volumenbaserede afgift, og de  

 emballager til øl og mineralvand m.v., hvortil der stilles pant- og  

 returkrav i medfør af Miljøministeriets bekendtgørelse  

 nr. 713 af 24. august 2002 om pant og indsamling m.v. af emballage til  

 øl og visse læskedrikke.
 Det foreslås således, at følgende  

 emballager omfattes af den volumenbaserede afgift:
 Satserne for den volumenbaserede afgift foreslås  

 ikke ændret, og opdelingen mellem karton/laminater og andre materialer  

 opretholdes.
 Ændringsforslaget skønnes ikke at have  

 nævneværdige provenumæssige konsekvenser, men vil  

 indebære et administrativt mere enkelt system.
Til nr. 5 Der er tale om konsekvensrettelser som følge af  

 lovforslagets § 3, nr. 4.
Til nr. 6 og 7 De foreslåede fritagelser fra pvc-afgiften skal  

 godkendes af Europa-Kommissionen i henhold til EUs  

 statsstøtteregler, før de kan sættes i kraft.
Det  

 foreslås derfor, at skatteministeren bemyndiges til at sætte  

 disse ændringer i kraft, når Kommissionens godkendelse  

 foreligger.
Lars Christian Lilleholt (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Mikkel Dencker (DF)  Colette L.
Brix (DF)  

 Charlotte Dyremose (KF)  

  Else Theill Sørensen (KF)  

  Mogens Nørgård Pedersen (KRF)  

  Erik Mortensen (S)  Henrik Sass Larsen (S)  

  Jacob Buksti (S)  

 Jens Peter Vernersen (S) fmd.  

  Sophie Hæstorp Andersen (S)  

  Morten Homann (SF)  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 42 Bilagsnr.
Titel 1 Høringsnotat og høringssvar, fra skatteministeren 2 Høringssvar, fra skatteministeren 3 Orientering om korrespondance mellem Maersk Medical og Skatteministeren 4 Henvendelse af 11/11-02 fra Bjørn Hansen, Gentofte 5 Høringssvar, fra skatteministeren 6 Meddelelse om tidspunkt for betænkningsafgivelse og frist for  

 spørgsmål m.v.
7 Henvendelse af 17/11-02 fra Wuppi A/S 8 Spm. 1 om kompensation for affaldsafgift ved strandrensning, til  

 skatteministeren 9 1. udkast til betænkning 10 Henvendelse af 20/11-02 fra WUPPI A/S 11 Spm. 2 om teknisk bistand til udformning af ændringsforslag, til  

 skatteministeren 12 Svar på spm. 1 om kompensation for affaldsafgift ved strandrensning,  

 fra skatteministeren 13 Spm. 3 om, hvorvidt ministeren kan bekræfte vedrørende en  

 konkret sag om afgiftsgodtgørelse ved eksport af bearbejdede  

 råstoffer, at Landsskatterettens kontors indstilling går  

 råstofbearbejderen imod, til skatteministeren Spm. 4 om, hvilke økonomiske konsekvenser det vil have for  

 råstofbearbejdere, hvis Told- og Skatteregion Aalborgs fortolkning af  

 råstofloven gøres gældende, til skatteministeren Spm. 5 om, hvorvidt ministeren kan bekræfte, at der i L 70, 1992-93  

 ikke blev indregnet et merprovenu ved at fjerne  

 afgiftsgodtgørelsen/-fritagelsen for bearbejdede råstoffer, der  

 eksporteres, til skatteministeren Spm. 6, om lovændringen i 1992, jf.
L 70, 1992-93, ville have  

 været konkurrenceforværrende for råstoferhvervet,  

 såfremt Told- og Skatteregion Aalborgs fortolkning lægges til  

 grund, og om, hvorvidt oplysning herom blev videregivet til Folketinget i  

 1992, til skatteministeren Spm. 7 om, hvorvidt Told- og Skatteregion Aalborgs fortolkning af  

 råstofafgiftsloven vil virke konkurrenceforvridende for danske  

 råstofindvindere, der bearbejder råstoffer i Danmark til eksport,  

 til skatteministeren Spm. 8 om, hvorvidt Told- og Skatteregion Aalborgs fortolkning om, at der  

 kun skal gives afgiftsfritagelse ved simpel bearbejdning, vil begrænse  

 indenlandsk værdiskabelse, til skatteministeren Spm. 9 om, hvorvidt en præcisering af råstofafgiftsloven med  

 fritagelse for afgift af eksport af bearbejdede råstoffer kan  

 gennemføres uden genindførelse af dækningsafgift ved  

 import af bearbejdede råstoffer, til skatteministeren Spm. 10 om, hvorvidt råstofafgiftslovens udformning afviger fra  

 andre afgiftslove, f.eks. vedrørende pvc og hfc, der netop  

 søger at minimere konkurrenceforvridningen, til skatteministeren Spm. 11, om ministeren vil sikre en reduktion af råstofafgiftslovens  

 konkurrenceforvridende virkning, til skatteministeren Spm. 12 om, hvorvidt ministeren er enig i, at det, i tilfælde af at  

 loven ikke ændres, vil have store økonomiske konsekvenser for  

 råstofbearbejdere, og om ministeren vil sikre, at  

 råstofbearbejderne i givet fald kan få godtgjort afgiften med  

 tilbagevirkende kraft, til skatteministeren 14 Ændringsforslag, fra skatteministeren 15 Supplerende høringssvar og kommentar, fra skatteministeren 16 Svar på spm. 2 om teknisk bistand til udformning af  

 ændringsforslag, fra skatteministeren 17 Svar på spm. 3 om, hvorvidt ministeren kan bekræfte  

 vedrørende en konkret sag om afgiftsgodtgørelse ved eksport af  

 bearbejdede råstoffer, at Landsskatterettens kontors indstilling  

 går råstofbearbejderen imod, fra skatteministeren Svar på spm. 4 om, hvilke økonomiske konsekvenser det vil  

 have for råstofbearbejdere, hvis Told- og Skatteregion Aalborgs  

 fortolkning af råstofloven gøres gældende, fra  

 skatteministeren Svar på spm. 5 om, hvorvidt ministeren kan bekræfte, at der i  

 L 70, 1992-93 ikke blev indregnet et merprovenu ved at fjerne  

 afgiftsgodtgørelsen/-fritagelsen for bearbejdede råstoffer, der  

 eksporteres, fra skatteministeren Svar på spm. 6 om lovændringen i 1992, jf.
L 70, 1992-93 ville  

 have været konkurrenceforværrende for råstoferhvervet,  

 såfremt Told- og Skatteregion Aalborgs fortolkning lægges til  

 grund, og om, hvorvidt oplysning herom blev videregivet til Folketinget i  

 1992, fra skatteministeren Svar på spm. 7 om, hvorvidt Told- og Skatteregion Aalborgs  

 fortolkning af råstofafgiftsloven vil virke konkurrenceforvridende for  

 danske råstofindvindere, der bearbejder råstoffer i Danmark til  

 eksport, fra skatteministeren Svar på spm. 8 om, hvorvidt Told- og Skatteregion Aalborgs  

 fortolkning om, at der kun skal gives afgiftsfritagelse ved simpel  

 bearbejdning, vil begrænse indenlandsk værdiskabelse, fra  

 skatteministeren Svar på spm. 9 om, hvorvidt en præcisering af  

 råstofafgiftsloven med fritagelse for afgift af eksport af bearbejdede  

 råstoffer kan gennemføres uden genindførelse af  

 dækningsafgift ved import af bearbejdede råstoffer, fra  

 skatteministeren Svar på spm. 10 om, hvorvidt råstofafgiftslovens udformning  

 afviger fra andre afgiftslove, f.eks. vedrørende pvc og hfc, der netop  

 søger at minimere konkurrenceforvridningen, fra skatteministeren Svar på spm. 11 om ministeren vil sikre en reduktion af  

 råstofafgiftslovens konkurrenceforvridende virkning, fra  

 skatteministeren Svar på spm. 12 om, hvorvidt ministeren er enig i, at det, i  

 tilfælde af at loven ikke ændres, vil have store  

 økonomiske konsekvenser for råstofbearbejdere, og om ministeren  

 vil sikre, at råstofbearbejderne i givet fald kan få godtgjort  

 afgiften med tilbagevirkende kraft, fra skatteministeren 18 Kommentar fra skatteministeren til henvendelse af 11/11-02 fra  

 Bjørn Hansen, Gentofte 19 2. udkast til betænkning 20 Kommentar fra skatteministeren til henvendelse af 17/11-02 fra WUPPI A/S 21 Uddybning af høringssvar fra Oliebranchens  

 Fællesrepræsentation, samt ministerens kommentarer hertil 22 Meddelelse om udskydelse af betænkningsafgivelse 23 3. udkast til betænkning Bilag 2 1 af udvalgets spørgsmål og skatteministerens  

 besvarelse heraf Spørgsmålet og svaret er optrykt efter ønske af  

 udvalget med undtagelse af DF og EL.
 Spørgsmål 1:
Ministeren bedes oplyse, hvorvidt gældende praksis  

 for at yde hel kompensation til kommunerne til dækning af  

 affaldsafgiften ved aflevering af olie- og kemikalieforurenet sand fra  

 strandrensning opretholdes med lovforslaget, således at kommunerne  

 fortsat har incitament til strandrensning.
I benægtende fald bedes  

 ministeren redegøre for, hvordan ministeren vil sikre, at kommunerne  

 fortsat vil rense strandene for forurenet sand.
 Svar:
 Efter den gældende affaldsafgiftslov er der hjemmel  

 til, at miljøministeren kan yde kompensation til kommunalbestyrelsen  

 til hel eller delvis dækning af affaldsafgiften ved aflevering af olie-  

 og kemikalieforurenet sand fra strandrensning.
 Med forslaget foreslås den ovennævnte  

 bemyndigelsesbestemmelse indføjet i lovteksten således, at olie-  

 og kemikalieforurenet sand fra strandrensning er helt fritaget for  

 affaldsafgiften.
Miljøstyrelsen har i praksis administreret den  

 eksisterende ordning således, at der er ydet fuld kompensation hver  

 gang.
Omlægningen til en afgiftsfritagelse fra den eksisterende  

 godtgørelsesordning, hvor afgiften først svares og derefter  

 søges kompenseret, skønnes således at være  

 provenuneutral.
 Skatteministeren kan dermed bekræfte, at den  

 gældende praksis opretholdes med forslaget.
