Skriftlig fremsættelse (19. november  

 2002) Pia Kristensen Som ordfører for forslagsstillerne tillader jeg mig  

 herved at fremsætte:
 Forslag til lov om forbud mod omskæring af  

 kvinder.
(Lovforslag nr.
L 94).
Det er egentlig utroligt, at det er nødvendigt at  

 fremsætte dette lovforslag.
Vi lever i et civiliseret samfund, hvor der  

 hersker respekt for kvinden, og hvor det anerkendes, at enhver   mand som  

 kvinde   har ansvaret for sin egen seksualitet.
Alligevel er der en befolkningsgruppe her i landet, hos  

 hvem omskæring af kvinder i et vist omfang praktiseres   ingen kender  

 tallet, men der bor godt 16.000 somaliere her i landet, og i Somalia er 98  

 pct. af kvinderne omskåret.
Der er mennesker, som undertrykker,  

 fornedrer, ydmyger, ja lemlæster deres kvinder på den mest  

 grusomme, bestialske og barbariske måde.
Når kvinden fratages sin  

 egen seksualitet, har hun nået den fuldstændige fornedrelse og  

 manden den fuldstændige magt over hende.
Overalt i verden kæmper man mod undertrykkelsen af  

 kvinder.
Beijingkonferencen for få år siden og FNs  

 Generalforsamlings erklæring om bekæmpelse af vold mod kvinder  

 var nogle af milepælene.
Alligevel breder den afskyelige forbrydelse  

 sig.
I Afrika har forbrydelsen bredt sig til omkring 28 lande syd for Sahara.  

 Man regner med, at 130 millioner kvinder i Afrika er omskåret, og at  

 yderligere 2 millioner hvert år bliver det.
Nogle af dem bor her i  

 København, i Århus, i Odense, i Hvidovre eller andre steder i  

 Danmark.
Hvad er det for en forbrydelse? Man fjerner kvindens  

 kønsorganer, enten helt eller delvis, skærer dem bort.
Den mest  

 dramatiske form for omskæring er samtidig den, der er mest udbredt i  

 Danmark.
Den kaldes infibulation og er ellers mest udbredt omkring Afrikas  

 Horn, Somalia, Djibouti og Sudan.
 Ved denne form for omskæring bortskæres  

 klitoris, de indre skamlæber og størstedelen af de ydre  

 skamlæber, hvorefter sårkanterne sys sammen, efterladende et  

 lille hul til urin og menstruation.
Et sådant forbryderisk indgreb har flere  

 følger: Umiddelbart følges indgrebet, som ofte foretages med  

 urene instrumenter (knive, barberblade, glasskår), af forfærdende  

 smerter, kraftige blødninger, infektioner, smerte- og psykisk chok og  

 i en del tilfælde døden.
På længere sigt ses der  

 invaliderende følger med hensyn til menstruation, vandladning,  

 seksuelle forhold, graviditet og fødsler.
Så tidligt som i 1992 foreslog Danske Kvindelige  

 Lægers Forening en særlig lov mod kvindelig omskæring.  

 Justitsministeren skønnede dette ufornødent, da straffeloven  

 dækkede forbrydelsen, men til trods for, at der måske er  

 hundreder, måske flere tusinde kvinder her i Danmark, der har  

 været udsat for denne forbrydelse, er det ikke godtgjort, at det har  

 været efterforsket, eller at der har været indledt så meget  

 som én eneste straffesag mod de ansvarlige.
Lemlæstelse efter  

 lemlæstelse, voldsovergreb efter voldsovergreb   alle har set bort, fra  

 justitsminister til sundhedsminister, fra læger til kommunale  

 myndigheder, fra socialforvaltninger til anklagemyndighed, ingen har villet  

 handle og standse umenneskelighederne.
 Der er andre steder i verden, hvor man ser anderledes  

 alvorligt på tingene: I Frankrig er der gennemført retssager mod  

 et stort antal forældre, og en omskærerske er i Frankrig  

 idømt 8 års fængsel.
Nu er vi klar til at lovgive her i landet.
Det har varet  

 alt for længe.
Under den tidligere regering kunne man ingen vegne  

 komme, så sent som i 1996-97 var S, R, SF, CD m.fl. med til at  

 nedstemme et forslag som dette lovforslag.
Hvis det lovforslag, Dansk Folkeparti dengang var med til  

 at fremsætte, var blevet vedtaget i Folketinget, kunne måske  

 flere hundrede, måske flere tusinde unge kvinder have været  

 forskånet for den gru og rædsel, den ødelæggelse af  

 deres køn og deres liv, som de nu har været udsat for.
Der er  

 nogle, der har påtaget sig et ufattelig stort moralsk ansvar ved  

 stiltiende at acceptere, at unge kvinder blev ødelagt.
Der er nogle,  

 der har været meget tæt på ofrene eller forbryderne uden at  

 reagere.
Der er nogle, der kunne have grebet ind og hindret forbrydelserne.  

 Skal de gå fri for ansvar? Det er en anden sag, og det er ikke sikkert,  

 det sidste ord er sagt herom.
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
