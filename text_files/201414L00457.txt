Betænkning afgivet af Transportudvalget den 22. januar 2015 Betænkning over Forslag til lov om ændring af lov om Aarhus Letbane (Transportministerens udtræden af Aarhus Letbane I/S) [af transportministeren (Magnus Heunicke)]:
1. Ændringsforslag Transportministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 5. november 2014 og var til 1. behandling den 27. november 2014. Lovforslaget blev efter 1. behandling henvist til behandling i Transportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og transportministeren sendte den 1. september 2014 dette udkast til udvalget, jf.  TRU alm. del  bilag 374 (folketingsåret 2013-14). Den 6. november 2014 sendte transportministeren de indkomne høringssvar og et notat herom til udvalget.
Spørgsmål Udvalget har stillet 1 spørgsmål til transportministeren til skriftlig besvarelse, som denne har besvaret.
3. Indstilling Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af transportministeren, tiltrådt af udvalget:
 1) Titlen affattes således:
»Forslag til lov om ændring af lov om Aarhus Letbane og lov om trafikselskaber (Transportministerens udtræden af Aarhus Letbane I/S)« [Konsekvens af ændringsforslag nr. 3] Til § 1 2) I den under nr. 11 foreslåede § 14 a indsættes i stk. 3 efter »Aarhus Letbane« ordet: »I/S«.
[Præcisering af, at statens tilskud gives til Aarhus Letbane I/S] Ny paragraf 3) Efter § 1 indsættes som ny paragraf:
»§ 01 I lov om trafikselskaber, jf. lovbekendtgørelse nr. 412 af 11. april 2010, som ændret ved § 26 i lov nr. 432 af 16. maj 2012, § 1 i lov nr. 745 af 25. juni 2014 og lov nr. 746 af 25. juni 2014, foretages følgende ændring:
1. I § 5, stk. 9, ændres »stk. 2« til: »stk. 1«.« [Korrektion af henvisning] Til § 2 4) Paragraffen affattes således:
»§ 2 Loven træder i kraft den 1. april 2015.« [Udskudt ikrafttræden] Bemærkninger Til nr. 1 Den foreslåede ændring af titlen, hvor lov om trafikselskaber tilføjes, er en konsekvens af ændringsforslag nr. 3 om, at der ændres i § 5, stk. 9, i lov om trafikselskaber.
Til nr. 2 Den foreslåede ændring er en præcisering, idet der henvises til lovforslagets § 1, nr. 2, hvor der anføres, at det statslige tilskud gives til Aarhus Letbane I/S.
Til nr. 3 Den foreslåede ændring er en konsekvensrettelse, der er, påkrævet for at henvisningen i lov om trafikselskaber til lov om Aarhus Letbane bliver korrekt.
Til nr. 4 Det foreslås, at loven træder i kraft den 1. april 2015. Den foreslåede ikrafttrædelsesdato er indsat af regnskabsmæssige grunde, idet det er fundet mest hensigtsmæssigt, at staten ved transportministeren trækker sig ud af Aarhus Letbane I/S ved udgangen af 1. kvartal 2015.
Jens Joel (S) Karin Gaardsted (S) Rasmus Horn Langhoff (S) fmd.
Mette Reissmann (S) Orla Hav (S) Rasmus Prehn (S) Anne Sina (S) Andreas Steenberg (RV) Ida Auken (RV) Lone Loklindt (RV) Anne Baastrup (SF) Lisbeth Bech Poulsen (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Mette Hjermind Dencker (DF) Ib Poulsen (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 52 Bilagsnr.
