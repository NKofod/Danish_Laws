 I henhold til § 51, stk. 1, i lov om arbejdsformidling og  

 arbejdsløshedsforsikring m.v. fastsættes efter forhandling med  

 landsarbejdsnævnet følgende regler vedrørende fremgangsmåden ved beregning af  

 arbejdsfortjenesten for lønmodtagere:
Hvilke indtægter kan medtages ved  

 beregningen af et medlems § 1.  Ved beregningen af et medlems hidtidige  

 indtjening medtages  alle lønandele, der er udbetalt i  

 beregningsperioden, bortset fra løn og lønandele, hvoraf medlemmet ikke er  

 indkomstskattepligtig.
Der kan dog maksimalt medtages indtægter for et antal  

 timer, der svarer til fuld overenskomstmæssig arbejdstid i  

 beregningsperioden.
 Har medlemmet i ansættelsesforholdet haft fri kost, logi, bil, telefon  

 m.v., medtages ved beregningen den af skattemyndighederne fastsatte  

 skattepligtige værdi af den pågældende ydelse.
 Stk. 2.  Uanset bestemmelsen i stk. 1 medtager man ved  

 beregningen af medlemmets hidtidige indtægt lønmodtagerens bidrag til  

 pensionsordninger, der er omfattet af afsnit I i lov om beskatning af  

 pensionsordninger m.v., samt lønmodtagerens bidrag til ATP og AUD.
 Stk. 3.  Ved beregningen af et medlems dagpengesats kan  

 man ikke medtage lønindtægt, der stammer fra bibeskæftigelse.
Beregningen af den hidtidige  

 arbejdsfortjeneste første gang et § 2.  Første gang et medlem skal have beregnet en  

 dagpengesats, skal beregningen for time-, dag-, uge- og 14 dages-lønnede  

 foretages på grundlag af indtjeningen i den seneste uafbrudte  

 beskæftigelsesperiode af mindst 13 ugers varighed.
For månedslønnede skal  

 beregningen foretages på grundlag af den seneste beskæftigelsesperiode af  

 mindst 3 måneders varighed.
Stk. 2.  For time-, dag-, uge- og 14 dages-lønnede  

 beregnes dagpengesatsen på grundlag af indtjeningen i de seneste 12  

 afsluttede uger i den i stk. 1, 1. pkt., omtalte periode.
I disse tilfælde  

 udgør den gennemsnitlige daglige arbejdsfortjeneste 1/72 af lønindtægten i  

 beregningsperioden.
Stk. 3.  For månedslønnede beregnes dagpengesatsen på  

 grundlag af indtjeningen i de seneste 3 afsluttede måneder i den i stk. 1, 2.  

 pkt., omtalte periode.
I disse tilfælde udgør den gennemsnitlige daglige  

 arbejdsfortjeneste 1/78 af lønindtægten i beregningsperioden.
 § 3.  For medlemmer, der som lønarbejdere har været  

 beskæftiget ved fiskeri, medlemmer, der har været beskæftiget på ren  

 provisionsbasis, samt medlemmer, der har været beskæftiget som dagplejere ved  

 en af de anerkendte dagplejeformidlinger, beregnes den hidtidige  

 arbejdsfortjeneste pr. dag på grundlag af indtægten i det seneste uafbrudte  

 beskæftigelsesforhold af mindst 13 ugers/3 måneders varighed.
 Stk. 2.  Ved beregningen kan man som udgangspunkt  

 medtage indtægten for hele den uafbrudte beskæftigelsesperiode, der opfylder  

 betingelsen i stk. 1. Beregningsperioden kan dog ikke overstige 9 måneder.
Stk. 3.  Den gennemsnitlige daglige arbejdsfortjeneste  

 findes ved at dividere den samlede arbejdsfortjeneste i perioden med antallet  

 af mulige arbejdsdage.
Ved beregningen bortses fra dage, for hvilke medlemmet  

 kan dokumentere at have været uden beskæftigelse på grund af de i § 16, stk.  

 1, omhandlede fraværsårsager.
 § 4.  Hvis et medlem ikke har haft en  

 beskæftigelsesperiode, der opfylder betingelserne enten i § 2, stk. 1, eller  

 i § 3, stk. 1, skal beregningen af den hidtidige indtægt foretages på  

 grundlag af indtjeningen i de 10 uger, der har dannet grundlag for den  

 pågældendes optagelse i arbejdsløshedskassen.
 Stk. 2.  I disse tilfælde udgør den gennemsnitlige  

 daglige arbejdsfortjeneste 1/60 af lønindtægten i beregningsperioden.
 § 5.  Såfremt et medlem forud for  

 beregningstidspunktet har haft flere beskæftigelsesforhold, således at den  

 pågældende både har oppebåret løn i overensstemmelse med de i § 2, stk. 2,  

 og/eller stk. 3 omhandlede aflønningsformer, og har været beskæftiget  

 indenfor de i § 3, stk. 1, nævnte faglige områder, skal den pågældende have  

 beregnet sin dagpengesats på grundlag af den seneste beskæftigelsesperiode af  

 mindst 13 ugers/3 måneders varighed, hvori ansættelsesforholdet (aflønningen)  

 alene opfylder betingelserne i en af ovennævnte bestemmelser.
 Stk. 2.  Såfremt ingen af ansættelsesforholdene opfylder  

 betingelsen i stk. 1, må man ved beregningen anvende bestemmelserne i såvel §  

 2 som § 3. Beregningsperioden vil i disse tilfælde være på 13 uger/3 måneder.
 § 6.  Til medlemmer, hvis optagelse i  

 arbejdsløshedskassen beror på gennemførelsen af en erhvervsmæssig uddannelse,  

 jfr. § 41, stk. 1, nr. 3, litra c, i arbejdsløshedsforsikringsloven, og som  

 ikke i perioden fra uddannelsens afslutning til ledighedens indtræden har  

 haft uafbrudt beskæftigelse af mindst 13 ugers/3 måneders varighed, udbetales  

 dagpenge med det i arbejdsløshedsforsikringslovens § 51, stk. 2, fastsatte  

 beløb.
 § 7.  Til medlemmer, der er optaget i en  

 arbejdsløshedskasse under aftjening af værnepligt, udbetales dagpenge efter  

 reglen i § 6.
 Stk. 2.  Til medlemmer, der bliver optaget som medlem af  

 en arbejdsløshedskasse forinden aftjeningen af værnepligt, udbetales dagpenge  

 efter de almindelige regler, dog således, at dagpengebeløbet mindst udgør det  

 i § 6 omhandlede beløb.
 Stk. 3.  Værnepligtige befalingsmænd, som ved  

 hjemsendelsen melder sig ledige, skal have beregnet dagpengesatsen på  

 grundlag af den løn, som de har oppebåret som befalingsmænd, uanset om de er  

 optaget i arbejdsløshedskassen før eller under aftjeningen af værnepligten.
 § 8.  Såfremt et medlem ikke har fået udbetalt  

 dagpenge indenfor de seneste 5 år forud for en anmodning om dagpenge, skal  

 den pågældende behandles efter reglerne i kapitel 2.
Beregningen af den hidtidige indtjening for medlemmer, der har været beskæftiget i udlandet § 9.  Beregningen af arbejdsfortjenesten for  

 medlemmer, der umiddelbart genindtræder i dagpengeretten efter at have  

 arbejdet på Grønland, Færøerne eller i udlandet (bortset fra EF og Norden),  

kan finde sted på grundlag af medlemmets forudgående beskæftigelse i  

 Danmark.
 § 10.  Når et medlem, der har været beskæftiget i et  

 andet EF-land, skal have foretaget en dagpengeberegning, skal dette som  

 hovedregel ske på grundlag af indtjeningen ved den seneste beskæftigelse  

 i Danmark.
 Stk. 2.  Et medlem, der efter at have været beskæftiget  

 i et andet EF-land, umiddelbart genindtræder i dagpengeretten, skal, hvis den  

 seneste beskæftigelse efter hjemkomsten til Danmark har varet  mindre end  

 4 uger, have foretaget dagpengeberegningen på grundlag af den løn, der i  

 Danmark sædvanligvis ydes for en beskæftigelse, der svarer til - eller kan  

 sammenlignes med - den, som medlemmet senest har udøvet på en anden  

 medlemstats område.
 Stk. 3.  For en helt ledig grænsearbejder med bopæl i  

 Danmark skal dagpengeberegningen foretages på grundlag af indtjeningen i  

 beskæftigelseslandet forud for ledighedens indtræden.
 § 11.  For medlemmer, der i henhold til de imellem de  

 nordiske lande indgåede aftaler herom, er berettigede til at overføre  

 kvalifikationsperioder fra andre nordiske lande, og som skal have udbetalt  

 dagpenge fra den danske arbejdsløshedsforsikring, skal beregningen af den  

 hidtidige indtjening foretages på grundlag af beskæftigelsen i de seneste 13  

 ugers/3 måneders beskæftigelse efter flytningen til Danmark.
 Stk. 2.  Såfremt medlemmet ikke har haft 13 ugers/3  

 måneders beskæftigelse efter flytningen til Danmark, skal den hidtidige  

 indtjening, såfremt medlemmets beskæftigelse i fraflytterlandet og  

 beskæftigelsen i Danmark ligger i uafbrudt forlængelse af hinanden, beregnes  

 på grundlag af beskæftigelsen i de seneste 13 uger/3 måneder af denne samlede  

 beskæftigelsesperiode.
 Stk. 3.  Såfremt betingelserne i stk. 1 eller i stk. 2  

 ikke er opfyldt, skal medlemmets hidtidige indtjening beregnes på grundlag af  

 beskæftigelsen i fraflytterlandet.
 Stk. 4.  For danske statsborgere, der i henhold til  

 reglerne herom er berettiget til umiddelbart at genindtræde i dagpengeretten,  

 samt for helt ledige grænsearbejdere med bopæl her i landet, skal beregningen  

 af den hidtidige indtjening ske på grundlag af beskæftigelsen i  

 fraflytter-/beskæftigelseslandet.
 § 12.  Medlemmer, der har været udsendt som  

 u-landsfrivillige i henhold til de programmer, der ifølge lovgivningen er  

 anerkendt som internationalt udviklingsarbejde, og som i umiddelbar  

 tilknytning hertil skal have foretaget en beregning af dagpenge, skal have  

 foretaget beregningen på grundlag af en af direktøren for  

 arbejdsløshedsforsikringen skønsmæssigt fastsat månedlig indkomst.
 Stk. 2.  Direktøren for arbejdsløshedsforsikringen  

 fastsætter indtægten på grundlag af oplysninger om u-landsfrivilliges  

 gennemsnitlige månedlige indtjening samt værdien af den tilsikrede  

 skattefrihed.
Beregningen af den hidtidige  

 arbejdsfortjeneste for medlemmer, der § 13.  En ny beregning af dagpengesatsen skal  

 finde sted, såfremt:
 Stk. 2.  En beskæftigelsesperiode anses for at opfylde  

 betingelsen i stk. 1, litra a, uanset der i beskæftigelsesforholdet  

 forekommer dokumenteret fravær, jfr. § 16, stk. 1. Endvidere anses stk. 1,  

 litra a, for opfyldt, hvis der i beregningsperioden maksimalt forekommer 5  

 dage, hvor medlemmet ikke har været i beskæftigelse.
 Stk. 3.  For medlemmer, der ikke har oppebåret fast løn,  

 er det en forudsætning for, at en ny beregning kan finde sted, at  

 beskæftigelsen i de(t) beskæftigelsesforhold, der skal danne grundlag for en  

 ny dagpengeberegning, ikke på grund af dokumenteret fravær udgør mindre end  

 2/3 af det timetal, som den pågældende ville have været beskæftiget, såfremt  

 der ikke var forekommet dokumenteret fravær i perioden.
 § 14.  For medlemmer, der oppebærer dagpenge i henhold  

 til § 6 eller § 7, stk. 1, skal beregningen af en ny dagpengesats finde sted,  

 når medlemmet har afsluttet et uafbrudt arbejdsforhold af mindst 13 ugers/3  

 måneders varighed.
 Stk. 2.  For medlemmer, der overgår fra deltids- til  

 fuldtidsforsikring eller fuldtids- til deltidsforsikring, og i den  

 forbindelse har haft uafbrudt beskæftigelse af 13 ugers/3 måneders varighed,  

 skal en ny beregning finde sted, uanset om der er gået 1 år siden  

 afslutningen af et tidligere arbejdsforhold, der har ligget til grund for en  

 tidligere beregning.
 Stk. 3.  For de i stk. 2 omhandlede medlemmer vil  

 forsikringskategorien på beregningstidspunktet være afgørende for, hvor mange  

 timer der kan medtages ved beregningen.
§ 15.  Når et medlem, der tidligere har fået beregnet  

 en dagpengesats efter reglerne i kapitel 1, skal have beregnet en ny  

 dagpengesats, udgør den gennemsnitlige daglige arbejdsfortjeneste, - for time-, dag-, uge- og 14 dages-lønnede 1/72 af lønindtægten i  

 beregningsperioden, og - for månedslønnede 1/78 af lønindtægten i beregningsperioden.
 Stk. 2.  For medlemmer omfattet af § 3 medtages ved  

 beregningen hele indtægten fra den uafbrudte beskæftigelsesperiode,  

 der opfylder betingelserne i § 13, stk. 1. Beregningsperioden kan dog ikke  

 overstige 9 måneder.
Stk. 3.  For de i stk. 2 omhandlede medlemmer beregnes  

 den gennemsnitlige daglige arbejdsfortjeneste ved at dividere den samlede  

 arbejdsfortjeneste i perioden med antallet af mulige  arbejdsdage.
Ved  

 beregningen bortses fra dage, for hvilke medlemmet kan dokumentere at have  

 været uden beskæftigelse på grund af de i § 16, stk. 1, omhandlede  

 fraværsårsager.
Dokumenteret fravær § 16.  Som dokumenteret fravær i beregningsmæssig  

 henseende regnes søgne-helligdage, sygedage, overenskomstmæssige fridage,  

 vejrligsledighed eller materialemangel, hvor fremmøde på arbejdsformidlingen  

 efter gældende regler ikke skal finde sted, ferie, dage på hvilke der har  

 foreligget arbejdskonflikt, dage på hvilke medlemmet har deltaget i kursus  

 hvor den pågældende kunne have oppebåret kursusgodtgørelse, dage for hvilke  

 der i henhold til bistandslovens § 48 er udbetalt erstatning for tabt  

 arbejdsfortjeneste, dage hvor medlemmet udøver borgerligt ombud, dage i et  

 beskæftigelsesforhold hvor medlemmet på grund af fravær modtager erstatning  

 for tabt arbejdsfortjeneste, afspadsering af overarbejde, ledige dage i  

 forbindelse med virksomhedslukning på grund af ferie, samt dage hvor et  

 medlem deltager i samfundsnyttige aktiviteter, for hvilke der oppebæres løn.
 Stk. 2.  Såfremt der i de(t) beskæftigelsesforhold, der  

 skal danne grundlag for en dagpengeberegning, forekommer dokumenteret fravær,  

 for hvilken der ikke er udbetalt løn, og for hvilken der kan fremlægges  

 dokumentation, skal medlemmets gennemsnitlige timefortjeneste multipliceres  

 med antallet af dokumenterede fraværstimer.
 Stk. 3.  Forekommer der dokumenteret fravær i et  

 ansættelsesforhold, hvor beskæftigelsen tidsmæssigt er således tilrettelagt,  

 at det kan fastslås, hvor mange timer den pågældende ville kunne have været  

 beskæftiget på fraværsdagen(e), indgår dette timetal som dokumenteret fravær  

 ved beregningen.
 Stk. 4.  Såfremt det ikke er muligt at fastslå, hvor  

 mange timer et medlem ville have været beskæftiget på dage, hvor der er  

 forekommet dokumenteret fravær, indgår fraværet pr. dag med 7,8 timer for  

 fuldtidsforsikrede og med 6 timer for deltidsforsikrede.
Forskellige bestemmelser § 17.  Bekendtgørelsen træder i kraft den 1. januar  

 1987.
 Stk. 2.  Følgende cirkulærer er hermed ophævet med  

 virkning fra 1. januar 1987:
 Cirkulære af 28. august 1974 (AF cirkulære nr. 198/74, AK cirkulære nr.  

 59/74).
 Cirkulære af 30. januar 1978 (AF cirkulære nr. 24/78, AK cirkulære nr.  

 5/78).
 Cirkulære af 13. januar 1981 (AF cirkulære nr. 9/ 81, AK cirkulære nr.  

 5/81).
 Cirkulære af 11. november 1982.
 Cirkulære af 23. december 1982.
 Cirkulære af 22. februar 1983.
 Cirkulære af 22. marts 1983.
 Cirkulære af 5. april 1983.
 Cirkulære af 1. november 1983.
 Stk. 3.  For medlemmer, der er optaget i forsikringen  

 forud for den 1. september 1986, og som ikke i forbindelse med en  

 1.gangsberegning opfylder betingelserne i § 2, stk. 1, eller § 3, stk. 1,  

 foretages beregningen efter de forud for den 1. januar 1987 gældende regler.
 § 18.  Der udarbejdes en vejledning om anvendelsen af  

 bekendtgørelsen.
