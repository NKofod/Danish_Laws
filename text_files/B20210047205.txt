Bekendtgørelse om fravigelse af rådighedsforpligtelsen efter § 69, stk. 1 og 3, § 69 k, stk. 1 og 3, og § 75, stk. 1, i lov om aktiv socialpolitik I medfør af § 69, stk. 8, § 69 k, stk. 7, og § 75, stk. 6, i lov om aktiv socialpolitik, jf. lovbekendtgørelse nr. 241 af 12. februar 2021, som ændret ved lov nr. 466 af 20. marts 2021, fastsættes efter bemyndigelse:
Fravigelse af rådighedsforpligtelsen ved deltagelse i tilbud efter § 97 b i lov om en aktiv beskæftigelsesindsats § 1. En person, som har ret til at modtage tilbud efter § 97 b i lov om en aktiv beskæftigelsesindsats, 1) har ikke pligt til at tage imod tilbuddet, jf. § 69, stk. 1, § 69 k, stk. 1, og § 75, stk. 1, nr. 5, i lov om aktiv socialpolitik, 2) har ikke pligt til at deltage i tilbuddet, jf. § 69, stk. 1, § 69, stk. 3, nr. 1, § 69 k, stk. 1, § 69 k, stk. 3, nr. 1, og § 75, stk. 1, nr. 6, i lov om aktiv socialpolitik, 3) kan ophøre i tilbuddet uden at have en rimelig grund, jf. 69, stk. 1, § 69 k, stk. 1, og § 75, stk. 1, i lov om aktiv socialpolitik, 4) har ikke pligt til at tage imod henvist arbejde under tilbuddet, jf. § 69, stk. 3, nr. 2, og § 69 k, stk. 3, nr.  2, i lov om aktiv socialpolitik, 5) har ikke pligt til at være aktivt jobsøgende under tilbuddet, jf. § 75, stk. 1, nr. 1, i lov om aktiv socialpolitik, og 6) har ikke pligt til at tage imod et rimeligt fleksjob under tilbuddet, jf. § 75, stk. 1, nr. 4, i lov om aktiv socialpolitik.
Fravigelse af rådighedspligten efter § 75, når personen er omfattet af arbejdsfordeling efter lov om adgang til iværksættelse af midlertidig arbejdsfordeling som led i håndteringen af covid-19 med senere ændringer § 2. En person, som er omfattet af en arbejdsfordeling i henhold til lov om adgang til iværksættelse af midlertidig arbejdsfordeling som led i håndteringen af covid-19, har ikke pligt til at 1) være aktivt jobsøgende, jf. § 75, stk. 1, nr. 1, i lov om aktiv socialpolitik, 2) at tage imod et rimeligt fleksjob, jf. § 75, stk. 1, nr. 4, i lov om aktiv socialpolitik, og 3) at registrere cv-oplysninger på Jobnet, jf. § 75, stk. 1, nr. 7, i lov om aktiv socialpolitik.
 § 3. Bekendtgørelsen træder i kraft den 23. marts 2021.
