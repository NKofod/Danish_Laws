Resumé Et ægtepar klagede til ombudsmanden over indholdet af en  

 socialrapport udfærdiget af Århus Amtskommune til brug for  

 adoptionsformidling.
Ægteparret havde i 1986 fået afslag på adoption fra det lokale  

 adoptionssamråd.
Afslaget byggede på materiale udarbejdet af amtskommunens  

 socialcenter.
Materialet gav et temmelig negativt indtryk af hustruens  

 psykiske  

 ressourcer.
På foranledning af Adoptionsnævnet blev der udarbejdet en  

 psykologisk erklæring, som anbefalede en godkendelse af ægteparret.
Samrådet  

 fastholdt dog sit afslag, men blev herefter tilsidesat af Adoptionsnævnet,  

 som  

 besluttede at godkende parret i overensstemmelse med psykologerklæringen.
Til brug for adoptionsformidlingen udarbejdede samrådet en  

 socialrapport på baggrund af det tidligere materiale om ansøgerne.
Rapportens  

 konkluderende afsnit var i forhold til det oprindelige materiale ikke ændret  

 væsentligt - dvs. det negative billede af hustruen var fastholdt.
 Dette afskar i realiteten parret fra at få anvist et barn til  

 adoption.
Efter at ombudsmanden havde anmodet de implicerede myndigheder  

 om et møde i sagen, tilbød Civilretsdirektoratet og Adoptionsnævnet at  

 udarbejde nye generelle retningslinier.
Herefter kunne de  

 adoptionsformidlende  

 organisationer i sager, hvor Adoptionsnævnet havde underkendt de lokale  

 samråds afslag på godkendelse, forelægge spørgsmålet om udformningen af  

 socialrapporten for Adoptionsnævnet.
 Den konkrete sag blev også omfattet af disse nye retningslinier.
 Adoptionsnævnet udfærdigede herefter en ny socialrapport, som  

 fremtrådte som en forståelig og rimelig begrundelse for nævnets godkendelse  

 af  

 parret som adoptanter. (J. nr. 1989-506-64).
 Efterfølgende udarbejdelse af socialrapport til brug for  

 adoptionsformidling.
 Ægteparret A og B klagede til  

 mig over en rapport udfærdiget af socialcentret i en amtskommune angående  

 ansøgning om adoption af et udenlandsk barn.
 Det fremgik af sagen, at  

 Århus Amtskommune i 1985 modtog en ansøgning fra ægteparret om at blive  

 godkendt som adoptivforældre til et udenlandsk barn.
I forbindelse med  

 forundersøgelsen udarbejdedes en socialrapport af Social- og  

 Sundhedsforvaltningen  

 ved Århus Amtskommune.
Rapporten bestod dels af referater af samtaler, som  

 amtets sagsbehandlere - to socialrådgivere - havde haft med ægteparret, dels  

 af en beskrivelse af de indtryk, som sagsbehandlerne havde dannet sig  

 vedrørende  

 ansøgernes egnethed som adoptanter.
Rapporten (der var på ca. 20  

 maskinskrevne sider) indeholdt ikke nogen samlet konklusion, men opsummerede  

 i  

 afsluttende afsnit efter hver af de 3 førte samtaler sagsbehandlernes  

 indtryk af henholdsvis manden, kvinden og de to sammen (i forbindelse med  

 hjemmebesøg). Indtrykket var relativt positivt for mandens vedkommende, men  

 temmelig negativt for kvindens vedkommende.
Det negative indtryk byggede  

 hovedsagelig på betragtninger af psykologisk tilsnit.
Socialrapporten lagde  

 op  

 til, at parret ikke burde godkendes som adoptanter.
 I maj 1986 meddelte  

 Adoptionssamrådet ægteparret afslag på at blive godkendt som adoptanter.  

 Dette  

 afslag ankede ægteparret til Adoptionsnævnet, som besluttede, at der burde  

 foretages en psykologisk undersøgelse, forinden der blev truffet endelig  

 afgørelse i sagen.
 Den psykologiske rapport  

 konkluderede således:
 "..
 Der er ud fra undersøgelsen  

 som helhed tale om et normalt til velbegavet andragerpar, som fremstår med en  

 tæt og ligelig indbyrdes balance.
De fremstår begge som  

 forsigtige, følelsesmæssigt blufærdige mennesker for hvem  

 undersøgelsessituationen  

 aktiverer betydelig selvusikkerhed.
De fremstår samtidig i besiddelse af en  

 - ikke fordækt og strategisk betinget - åbenhed, med hvilken de i tillid til  

 en  

 redelig behandling, giver sig over til undersøgerne.
Den for begge andragerne  

 beskrevne udviklingsproces fylder stadig meget, men viser også, at parret  

 hver  

 for sig og sammen rummer de potentialer af indlevelsesmæssig og  

 følelsesmæssig  

 karakter, der må forudsættes, for at kunne varetage et eventuelt adoptivbarns  

 tarv. ..." Herefter meddelte  

 Adoptionssamrådet på ny ægteparret afslag på at blive godkendt som  

 adoptanter.  

 Denne afgørelse indankede ægteparret til Adoptionsnævnet, som besluttede at  

 godkende dem som adoptanter.
 Århus Amtskommune orienterede  

 den adoptionsformidlende organisation om Adoptionsnævnets beslutning.  

 Samtidig vedlagdes en socialrapport.
Ved min behandling lagde jeg  

 til grund, at denne socialrapport var udarbejdet efter Adoptionsnævnets  

 godkendelse til brug for selve adoptionsformidlingen gennem den  

 adoptionsformidlende  

 organisation.
Udarbejdelsen skete på baggrund af det tidligere udarbejdede  

 materiale om ansøgerne, men således at der var sket en betydelig nedkortning  

 af materialet (5 sider mod oprindeligt ca. 20 sider), dvs. der var foretaget  

 en selektion.
Der var endvidere foretaget en vis omredigering, og  

 oplysningerne  

 var ajourført fra 1985/86 til juli 1988 bl.a. med omtale af adoptionssagens  

 forløb.
De konkluderende afsnit var  

 ikke ændret væsentligt.
For det meste var det ordret gentagelse af den  

 oprindelige socialrapport, dvs. med et temmelig negativt billede af kvindens  

 psykologiske ressourcer.
Som eksempel kunne anføres følgende:
 "...
 Det fremgår direkte, at  

 andragerinden er vokset op som midtpunkt i forældrenes tilværelse og mere  

 eller  

 mindre direkte, at hun ret tidligt fandt ud af sin magt over dem og brugte  

 den  

 bl.a. til at danne interessegruppe med sin far og samtidig mistede noget af  

 respekten for sin moder, hver gang det lykkedes.
 ...
 På det følelsesmæssige område  

 er det derimod langt mindre enkelt at overse andragerindens evner, idet træk  

 som modenhed og tolerance ikke ses tilstrækkeligt dokumenteret i  

 journalmaterialet til umiddelbart at kunne indstille andragerinden til  

 godkendelse som adoptant.
 ...
Efter en ret lang samtale med  

 andragerne er jeg i tvivl om, at andragerinden ønsker at adoptere og være  

 moder.
Hun er meget lidt deltagende under hele forløbet, men kan specielt  

 ikke  

 tale med om kendskab til børn eller forventning til det at være forældre.
Hun  

 synes ikke at have oplevet særlig glæde ved børn eller har behov for at være  

 i  

 kontakt med børn.
Hun synes stadig at være mest optaget af at være sin egen  

 faders datter.
Andrageren derimod har et tydeligt og stort behov for at have  

 børn.
Han synes ganske anderledes varm og indsigtsfuld end andragerinden og  

 har meget at fortælle om de børn, han kender og holder af.
På baggrund af  

 dette indtryk er det svært at anbefale andragerne til godkendelse.
..." Man kunne desuden af  

 socialrapporten danne sig et indtryk af ægteparrets politiske overbevisning,  

 idet der bl.a. var oplysninger om medlemskab af en bestemt venskabsforening  

 og oplysning om ophold i visse lande.
 Afslutningsvis var  

 konklusionen fra den psykologiske undersøgelse gengivet og herefter ganske  

 kort Adoptionssamrådets fornyede (negative) afgørelse og Adoptionsnævnets  

 omgørelse heraf.
 Herefter skrev den  

 adoptionsformidlende organisation til Familieretsdirektoratet (nu  

 Civilretsdirektoratet) og anførte:
 "...
(navn) finder det ikke  

 rimeligt, at man over for en udenlandsk adoptionsmyndighed demonstrerer så  

 stor uenighed i opfattelse af et ansøgerpars egnethed, som der her er tale  

 om.
Man bør vel heller ikke overlade til en sådan myndighed selv at skulle  

 bestemme, hvilken af erklæringerne der bør lægges mest vægt på.
Ansøgerne vil  

 formentlig ikke få anvist barn på de foreliggende oplysninger.
..." Familieretsdirektoratet  

 svarede, at organisationen ikke kunne afslå at sende ægteparrets  

 adoptionspapirer til udlandet med henblik på anvisning af et barn.
Samtidig  

 meddelte direktoratet, at man ikke havde mulighed for at ændre udformningen  

 af  

 den af Århus Amtskommunes Socialcenter udfærdigede socialrapport.
 Den adoptionsformidlende  

 organisation henvendte sig på ny til Familieretsdirektoratet og vedlagde en  

 skrivelse fra Bombay.  

 I denne  

 hed det bl.a.:
 "...
 Reading Through the Home Study, I have made the  

 following observations due to which I feel it will not be possible to place a  

 child with them from any of our institutions in ...... .
 ...
Please note these comments are based on the  

 Home Study placed before, me.
Please refer to my earlier letter dated  

 17/5/89,  

 where I had to reject another application for reasons cited therein.
Such  

 cases if placed before the courts and ICSW is bound to give a negative  

 picture  

 of Danish Cases.
Thus please refrain from sending such applications in the  

 future.
..." I følgeskrivelsen anførte  

 organisationen:
 "...
 Da det vil være udelukket at  

 fremsende denne ansøgning til kontakter i de lande, hvor vi på forhånd ved,  

 at  

 man har en velstruktureret holdning til visse politiske forhold, skal vi  

 tillade os at forespørge, hvorledes vi skal forholde os i sagen.
På dette tidspunkt havde  

 ægteparret klaget til mig over socialrapportens udformning og anførte, at  

 socialrådgiverne ved Århus Amtskommune "fortsætter ... med at fremhæve  

 deres negative indtryk af os." I sin udtalelse til mig  

 anførte Civilretsdirektoratet:
 "...
En socialrapport som den  

 omhandlede optages til brug for samrådenes godkendelse af adoptanter.  

 Indholdet  

 af den rapport, der forelå på det pågældende tidspunkt, er indgået i såvel  

 samrådets som nævnets afgørelsesgrundlag, og man finder ikke, at det  

 efterfølgende kan pålægges samrådet at foretage ændringer i selve den  

 oprindelige rappport.
Civilretsdirektoratet har ikke fundet at have  

 tilstrækkelig  

 hjemmel i den gældende lovgivning til på baggrund af nævnets godkendelse at  

 pålægge det pågældende socialcenter eller et andet amts socialcenter at  

 udarbejde  

 en ny socialrappport.
..." I ægteparrets bemærkninger til  

 mig skrev de, at det efter deres opfattelse ikke kunne være intentionen i  

 dansk adoptionslovgivning, at de efter at være godkendt, fortsat skulle  

 forhindres i at adoptere på grund af, at Socialcentret ved Århus Amtskommune  

 havde udformet en så negativ socialrapport og dermed i realiteten havde  

 tilsidesat  

 Adoptionsnævnets godkendelse af dem som adoptivforældre.
 Jeg anmodede herefter  

 Civilretsdirektoratet, Adoptionsnævnet, den adoptionsformidlende organisation  

 samt Adoptionssamrådet i Århus Amtskommune om et møde.
 Umiddelbart inden mødets  

 afholdelse tilbød Civilretsdirektoratet og Adoptionsnævnet at udarbejde nye  

 generelle  

 retningslinjer, hvorefter de formidlende organisationer i sager, hvor  

 Adoptionsnævnet havde underkendt de lokale samråds afslag på godkendelse,  

 kunne forelægge spørgsmålet om udformningen af socialrapporten for  

 Adoptionsnævnet.
 På denne baggrund bortfaldt  

 mødet.
 Den 30. november 1989  

 udsendte Civilretsdirektoratet følgende skrivelse til de adoptionsformidlende  

 organisationer:
 "På baggrund af en  

 verserende sag skal Civilretsdirektoratet efter aftale med Adoptionsnævnets  

 formand meddele, at de formidlende organisationer i tilfælde, hvor  

 godkendelse som adoptant er sket i Adoptionsnævnet, efter aftale med  

 ansøgerne kan forelægge socialrapporten for Adoptionsnævnet, hvis rapporten  

 efter organisationens opfattelse ikke afspejler den afgørelse, som  

 Adoptionsnævnet  

 har truffet.
Adoptionsnævnet vil herefter  

 tage stilling til socialrapportens udformning." Samtidig meddelte  

 Civilretsdirektoratet mig, at socialrapporten i den konkrete sag var blevet  

 forelagt for Adoptionsnævnet efter aftale med ægteparret.
I slutningen af 1989  

 udfærdigede Adoptionsnævnet en ny socialrapport for ægteparret.
I rapporten  

 var  

 udeladt det negative billede af hustruens psykologiske ressourcer.  

 Oplysninger om ægteparrets politiske overbevisning var ligeledes fjernet.  

 Socialrapporten fremtrådte i det hele nu som en forståelig og rimelig  

 begrundelse for Adoptionsnævnets godkendelse af parret som adoptanter.
 Herefter meddelte jeg  

 Civilretsdirektoratet, at jeg havde taget det passerede til efterretning for  

 så vidt angik ægteparrets adoptionssag og de udsendte retningslinier for  

 eventuel ændring af socialrapporter.
Jeg forbeholdt mig senere  

 generelt at rejse spørgsmål vedrørende eventuel udstedelse af retningslinier  

 for indhentelse af oplysninger om private forhold, som ikke vil være  

 relevante  

 for behandlingen af sagen om adoptionsgodkendelse.
Jeg ønskede eventuelt også  

 en drøftelse af, hvornår man i en undersøgelsessituation bevæger sig over  

 i faglige vurderinger, som kræver særlig sagkyndig bistand.
 Disse spørgsmål er nu rejst  

 generelt over for Civilretsdirektoratet.
