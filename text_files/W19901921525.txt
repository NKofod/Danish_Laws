Kommunen har pligt til at forlænge dagpengeudbetalingen ud over  

 varighedsbegrænsningen, når der foreligger lægelig dokumentation for, at der  

 kan forventes raskmel-ding inden for kortere tid.
Forlængelse skal ske,  

 selvom dagpengeretten var opbrugt før den aktuelle sygeperiode.
 SAGSFREMSTILLING:
 Kommunen traf afgørelse om, at dagpengeudbetalingen skulle standses den  

 20. april 1990.
 Kommunen har begrundet afgørelsen med, at lønmodtageren i en tidligere  

 sygeperiode har opbrugt mere end 52 uger indenfor 18 måneder og derfor i  

 forbindelse med det aktuelle sygefravær kun var berettiget til dagpenge i de  

 første 2 uger.
 Det fremgår af sagen, at lønmodtageren var sygemeldt i perioden 4. januar  

 1988 - 1. januar 1990 på grund af en gigtlidelse.
 Lønmodtageren havde før denne sygeperiode i en årrække været beskæftiget  

 som klipperske indenfor tekstilindustrien.
I henhold til dagældende dagpengelovs § 47 har kommunen iværksat  

 revalideringsmæssige foranstaltninger.
Således blev lønmodtageren den 1.  

 oktober 1988 placeret i en vederlagsfri arbejdsprøve, der imidlertid måtte  

 ophøre den 31. oktober 1988 på grund af smerter.
 Den 2. januar 1990 blev lønmodtageren ansat i en beskæftigelse, hvor hun  

 modtog overenskomstmæssig løn med refusion i henhold til bistandslovens § 42.  

 Ansættelsen ophørte pr. 31. januar 1990, hvor sikrede overgik til at modtage  

 dagpenge fra en arbejdsløshedskas- se.
 Den 6. april 1990 blev lønmodtageren sygemeldt på grund af et benbrud.  

 Kommunen udbetalte dagpenge til den 20. april 1990, hvor udbetalingen blev  

 standset under henvisning til varig- hedsbegrænsningen.
 Det fremgår af sagen, at kommunen har modtaget lægelig dokumentation af  

 26. april 1990, hvoraf fremgår, at sygemeldingen forventes at vare 6 - 8 uger  

 fra denne dato.
 AFGØRELSE:
 Dagpengeudvalget har på sit møde den 17. august 1990 truffet den  

 afgørelse, at kommunen har pligt til at udbetale dagpenge ud over den 20.  

 april 1990, idet udbetalingen af dagpenge ophører, når der er udbetalt  

 dagpenge eller løn under sygdom for mere end 52 uger i de 18 forudgående  

 kalendermåneder, medmindre den sikrede er under eller venter på  

 lægebehandling, som må antages inden for en kortere tid at kunne genskabe  

 arbejdsdygtigheden, jf. dagpengelovens § 22, stk. 1, nr. 2 og § 42, stk. 3,  

 samt Socialministeriets bekendtgørelse nr. 153 af 5. marts 1990, § 48, stk.  

 1, nr. 2.
 Udvalget har ved afgørelsen lagt vægt på, at der foreligger lægelig  

 dokumentation for, at pågældende er under behandling og at sygeperioden  

 forventes afsluttet inden for 26 uger.
 Dagpengeudvalget ændrer således kommunens afgørelse.
