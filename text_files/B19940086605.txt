(Rabatbekendtgørelsen) I medfør af § 1, stk. 2, og § 12, stk. 2 og stk. 4, i lov om mærkning og skiltning med pris m.v., jf.
Industriministeriets lovbekendtgørelse nr. 456 af 17. juni 1991, som ændret ved lov nr.
429 af 1. juni 1994, og efter forhandling med Forbrugerrådet og de berørte erhvervsorganisationer, jf. lovens § 9, fastsættes:
 § 1.  Bestemmelserne gælder for erhvervsdrivende, der  

 udbyder varer i detailsalg til forbrugere.
§ 2.  Gives der rabat eller anden særlig fordel til  

 medlemmer af foreninger, organisationer eller til andre bestemte  

 persongrupper, skal det ved tydelig skiltning ved samtlige indgangsdøre til  

 forretningslokalet oplyses, at en sådan rabat eller fordel ydes.
Ved  

 skiltningen skal anføres, hvilke grupper der modtager rabat eller anden  

 særlig fordel, samt størrelsen af den maksimale rabat eller fordel.
Hvis der  

 ydes rabat eller anden særlig fordel til mere end ti foreninger,  

 organisationer eller andre sammenslutninger af samme art, skal det  

 omtrentlige antal anføres, jf. bilag 1.
 Stk. 2.  Ved skiltningen skal tillige anføres, at en  

 liste over, hvilke varer der omfattes af rabatten eller fordelen, samt over  

 størrelsen i beløb eller procent af prisen efter anmodning forevises i  

 forretningen.
 Stk. 3.  Oplysningerne i stk. 1 og stk. 2 skal gives ved  

 iøjnefaldende skiltning eller opslag, således at oplysningerne let kan læses.  

 Oplysningerne kan gives som vist i eksemplet i bilag 1 til denne  

 bekendtgørelse, idet der i overskriften, i oplysningerne om rabattens eller  

 fordelens størrelse samt i henvisningen til den uddybende liste bør anvendes  

 tryk med en højde på minimum 3,5 mm.
 § 3 .  Med bøde straffes den, der undlader at give  

 oplysninger eller giver mangelfulde eller urigtige oplysninger om forhold, om  

 hvilke den pågældende efter § 2 har pligt til at give oplysning.
 Stk. 2.  Er overtrædelsen begået af et aktieselskab,  

 anpartselskab, andelsselskab eller lignende, kan bødeansvar pålægges  

 virksomheden som sådan.
 § 4.  Bekendtgørelsen træder i kraft den 15. november  

 1994.
Forbrugerstyrelsen, den 12. oktober 1994 Niels Erik D.
Jensen / Birgit S.
Bennetzen BILAG 1 HER YDES IFØLGE AFTALE RABAT ELLER ANDEN SÆRLIG FORDEL TIL FØLGENDE PERSONGRUPPER:
Medlemmer af visse grundejerforeninger visse indkøbsforeninger 20 pensionistforeninger 70 idrætsforeninger 110 personaleforeninger etc.
 DEN MAKSIMALE RABAT ER . . .
 SÆRLIG FORDEL:
 EN LISTE OVER HVILKE VARER, DER OMFATTES AF RABATTEN ELLER FORDELEN, SAMT  

 OVER RABATTENS STØRRELSE FOREVISES EFTER ANMODNING.
