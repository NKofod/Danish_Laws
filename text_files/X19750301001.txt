 Udtalt at selv om der ikke i ATP-loven eller i de i henhold hertil  

 udstedte bekendtgørelser er givet udtrykkelige regler for, i hvilken form  

 begæring om udbetaling af tillægspension skal ske, finder ATP alligevel med  

 baggrund i den almindelige hjemmel til at administrere loven at kunne kræve,  

 at der ved indgivelse af begæring udfyldes en begæringsblanket.
I besvarelse af Deres brev kan vi oplyse, at tillægspension ifølge  

 ATP-lovens § 9, stk. 1, ydes efter begæring fra det fyldte 67. år.
Der er  

 ikke i ATP-loven eller i de i henhold hertil udstedte bekendtgørelser givet  

 udtrykkelige regler for, i hvilken form begæring om udbetaling af  

 tillægspension skal ske.
 Hjemmel til at kræve at der ved indgivelse af begæring udfyldes en af ATP  

 udarbejdet begæringsblanket, må søges i den almindelige hjemmel til at  

 administrere loven, som er tillagt ATP.
 Hertil kommer imidlertid de teknisk administrative hensyn, som tilsiger,  

 at der bør ske en økonomisk forsvarlig administration.
 Vi kan i denne forbindelse oplyse, at ATP's administration er baseret på  

 udstrakt anvendelse af elektronisk databehandling, bl.a. med det formål at  

 holde administrationsomkostningerne på et lavt niveau.
Dette formål tilgodeses bedst, når de foranstaltninger, der er etableret  

 af hensyn til den maskinelle behandling, følges.
Afvigende fremgangsmåder vil  

 tendere imod såvel af udvide administrationen som at forsinke sagernes  

 behandling.
