Nr BTL 28 Betænkning over Forslag til lov om tilskud til jordbrugets  

 konsulentvirksomhed   

 Nr L 28 1988-89, 1. samling Afgivet af Landbrugs- og Fiskeriudvalget Afgivet: 19881207 Udvalget har behandlet lovforslaget i en række møder og har i den forbindelse stillet spørgsmål til landbrugsministeren, som denne har besvaret dels skriftligt, dels i samråd. 3 af udvalgets spørgsmål og ministerens svar herpå er sammen med rigsrevisors notat af 31.
august 1988 til statsrevisorerne om konsulentordningerne inden for landbruget og byerhvervene optrykt som bilag til denne betænkning.
 Skriftlige og/eller mundtlige henvendelser er modtaget fra:
Dansk Agronomforening, Dansk Erhvervsgartnerforening, Danske Husmandsforeninger og De Danske Landboforeninger.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Det Konservative Folkepartis,  

 Venstres og Det Radikale Venstres medlemmer af udvalget) lovforslaget til  

vedtagelse uændret.
 Et andet mindretal (Socialdemokratiets medlemmer af udvalget) indstiller  

 lovforslaget til vedtagelse med det af mindretallet stillede  

 ændringsforslag.
 Et tredje mindretal (Socialistisk Folkepartis medlemmer af  

 udvalget) vil redegøre nærmere for sin stilling ved lovforslagets 2.  

 behandling.
 Et fjerde mindretal (Fremskridtspartiets medlemmer af udvalget)  

 indstiller lovforslaget til vedtagelse og vil ved lovforslagets 2.  

 behandling redegøre nærmere for sin stilling til det stillede  

 ændringsforslag.
 Et femte mindretal (Centrum-Demokraternes medlem af udvalget)  

 indstiller lovforslaget til vedtagelse og vil ved lovforslagets 2.  

 behandling redegøre nærmere for sin stilling til det stillede  

 ændringsforslag.
 Et sjette mindretal (Kristeligt Folkepartis medlem af udvalget)  

 indstiller lovforslaget til vedtagelse og vil ved lovforslagets 2.  

 behandling redegøre nærmere for sin stilling til det stillede  

 ændringsforslag.
 Udvalget skal samtidig anmode om, at lovforslaget efter 2. behandling  

 sendes til fornyet udvalgsbehandling.
Ændringsforslag Til § 5 Af et mindretal (S):
 1) I stk. 1 udgår nr. 5.
Bemærkninger Til nr. 1 Forslagsstillerne finder det ude af proportion med den faktiske  

 strukturudvikling inden for landbruget og i landbrugshusholdningerne, at  

 erhvervet stadig har 54,5 husholdningskonsulenter.
 Derfor foreslås konsulenterne og deres andel af den samlede bevilling  

 overført til Forbrugerstyrelsen, hvor de bør indgå i en aktiv og koordineret  

 indsats til gavn for alle samfundsgrupper.
 Denne løsning er ligeledes foreslået af Rigsrevisionen i notat (optrykt  

 som bilag) af 31. august 1988 på baggrund af statsrevisorernes beretning om  

 landbrugets konsulentvirksomhed.
Der henvises i øvrigt som også anført af Rigsrevisionen til  

 udvalgsbetænkningen (jf.
Folketingstidende B, sp. 801 ff) fra 1971 over  

 forslaget til den gældende lov, hvoraf det fremgår, »at det på længere  

 sigt er rimeligt, at denne rådgivning kommer til at omfatte alle  

 samfundsgrupper, og da finder plads i en særlig lovgivning«.
Collet (KF) fmd.
Grove (KF) Rønholt (KF) Svend Heiselberg (V) Sønderby  

 (V) Dohrmann (FP) Larsen-Ledet (RV) Duetoft (CD) Glønborg (KRF) Svend  

 Andersen (S) nfmd.
Erling Christensen (S) Arne Jensen (S) Henning  

 Nielsen (S) Bjørn Westh (S) Gade (SF) Inger Harms (SF) Bjørn Poulsen (SF) Bilag 1 Tre af udvalgets spørgsmål til landbrugsministeren og dennes svar herpå Spørgsmål:
Vil ministeren fremover fastholde den politik, at statstilskuddet,  

 herunder puljemidlerne, tildeles sammenslutninger, som er landsdækkende,  

 repræsentative for det pågældende erhvervsområde og tilgængelige for alle  

 producenter på det pågældende produktionsområde? Svar:
 Formålet med det fremsatte lovforslag er at gøre tilskudsordningen mere  

 fleksibel, således at den hurtigere kan tilpasses ændringer i  

 rådgivningsbehovene.
 Tildelingen af statstilskuddet vil således afhænge af, hvilke  

 rådgivningsbehov der er og senere opstår, og hvilke organisationer og  

 foreninger der bedst er i stand til at varetage den nødvendige rådgivning.
 Spørgsmål:
Vil ministeren ved fordeling af puljemidler sikre, at de sammenslutninger,  

 der modtager tilskud, koordinerer den rådgivning, der retter sig mod de samme  

 målgrupper og fagområder? Svar:
 Medfinansieringen i rådgivningstjenesten sikrer i vidt omfang, at der sker  

 en koordinering af rådgivningstjenesten.
 Ved fordelingen af puljemidlerne vil jeg naturligvis tilstræbe, at der  

 sker den størst mulige koordinering, bl.a. ved at lægge vægt på graden af  

 samarbejde mellem de forskellige organisationer og foreninger.
 Spørgsmål:
Ad svaret (bilag 21) på spørgsmål 17 og 18 Vil midler fra 2-procent-puljen kunne tildeles helt nye organisationer  

 eller eksisterende organisationer, der hidtil ikke har modtaget  

 konsulenttilskud, uden at det er en betingelse, at den pågældende  

 organisation alene eller i samarbejde med andre organisationer etablerer  

 tværgående rådgivning? Svar:
Der vil blive taget konkret stilling til enhver ansøgning om at få del i  

 puljemidlerne.
Det afgørende vil være, om der ved en imødekommelse af  

 ansøgningen udfyldes et vigtigt, udækket rådgivningsbehov.
Jeg finder det ikke hensigtsmæssigt på forhånd at stille uomgængelige  

 betingelser om f.eks. samarbejde med andre organisationer eller etablering af  

 tværgående rådgivning etc.
Det bør i det konkrete tilfælde bedømmes,  

 hvorledes ressourcerne udnyttes bedst muligt, og betingelserne bør opstilles  

 på dette grundlag.
Bilag 2 RIGSREVISIONEN København, den 31. august 1988 Notat til statsrevisorerne i henhold til rigsrevisorlovens § 18, stk. 2.
 Vedrører:
Statsrevisorernes beretning nr. 4/1986 om konsulentordningerne for  

 landbruget og byerhvervene Landbrugsministerens redegørelse af 20. juni 1988 1. Den 3. juni 1988 meddelte landbrugsministeren, at beretningen gav  

 anledning til overvejelser om for fremtiden at ændre visse af de i  

 beretningen påtalte forhold.
En redegørelse ville derfor fremkomme, når den  

 politiske situation var afklaret.
Den lovede redegørelse forelå den 20. juni  

 1988.
2. Ministeren anfører, at Rigsrevisionens beretning af 22. juni 1987 var  

 inddraget i overvejelserne under forberedelsen af det lovforslag om tilskud  

 til jordbrugets konsulentvirksomhed, der blev fremsat for Folketinget den 18.  

 november 1987. Det oplyses dog ikke nærmere, på hvilke punkter de  

 overvejelser og synspunkter, der er fremført i beretningen, har haft  

 indflydelse på lovforslagets tekst.
Bemærkningerne til lovforslaget  

 indeholder heller ikke henvisning til beretningen.
Lovforslaget var til 1. behandling i Folketinget den 3. december 1987,  

 hvorefter det henvistes til Landbrugs- og Fiskeriudvalget.
Jeg har i denne  

 forbindelse noteret mig, at udvalgets spørgsmål til ministeren i meget vidt  

 omfang angik forhold, der er behandlet i beretningen.
Lovforslaget blev som bekendt ikke vedtaget, før folketingsvalget den 10.  

 maj 1988 blev udskrevet.
Ministeren forventer, at lovforslaget vil kunne  

 genfremsættes i løbet af efteråret 1988.
 3. Jeg har i øvrigt følgende bemærkninger til de enkelte punkter i  

 ministerens redegørelse.
 4. Ad strukturtilpasningen.
 Landbrugsministeren erklærer sig enig i, at det er væsentligt, at de  

 påpegede ulemper afhjælpes i forbindelse med revisionen af tilskudsordningen.
 Jeg har bemærket, at ministeren ved fremsættelsen af lovforslaget anførte,  

 at formålet er at gøre jordbrugets konsulentvirksomhed mere fleksibel, så  

 rådgivningen hurtigere kan tilpasses ændringer i behovet.
 Det kan i denne forbindelse nævnes, at landbrugsministeren ved  

 tekstanmærkning på finansloven for 1988 fik bemyndigelse til at sænke  

 tilskudsprocenten.
 Ifølge anmærkningerne er dette begrundet i hensynet til muligheden for  

 løbende at foretage omprioriteringen inden for konsulenttjenesten.  

 Tekstanmærkningen er derfor for så vidt en foregribelse af lovforslagets § 7,  

 hvorefter der ved nedsættelse af tilskudsprocenten kan skabes en pulje til  

 omfordeling og fremme af rådgivningen på særlige områder.
Efter det oplyste er puljen, som blev skabt ved at sænke procenten med 2  

 til 68, tilbageført i samme omfang, som sammenslutningerne bidrog, bortset  

 fra to mindre foreninger, der har måttet affinde sig med nedskæringen.
Endnu  

 et halvt år efter tildelingen af nye personalnumre har sammenslutningerne  

 imidlertid kun fået besat halvdelen af stillingerne.
5. Ad manglende samarbejde i rådgivningsarbejdet Landbrugsministeren anfører, at den høje grad af medfinansiering i  

 rådgivningstjenesten i vidt omfang sikrer et samarbejde inden for  

 organisationerne og mellem disse.
Ministeren nævner dernæst en række områder,  

 hvor der konkret lægges vægt på samarbejde ved tilskudsmidlernes fordeling  

 (bygningsvejledning, økologisk jordbrug og frilandsgrøntsager m.m.).
 I forhold til det samlede antal konsulenter, hvortil der ydes  

 statstilskud, er det imidlertid kun få tilfælde, hvor der stilles krav om  

 samarbejde.
 Det anføres dog i redegørelsen, at samarbejdet anses for at være en vigtig  

 del af rådgivningstjenesten, og at der fremover vil blive lagt yderligere  

 vægt på samarbejdet.
 Rigsrevisionen tilkendegav i beretningen, at det vanskeligt kan begrundes  

 ud fra et effektivitetshensyn, at landbo- og husmandsforeningerne opretholder  

 hver sit landskontor på driftsøkonomiområdet.
Ministeren har ikke kommenteret Rigsrevisionens forslag om at gøre  

 statstilskuddet betinget af, at organisationerne opretter et fælles  

 økonomikontor.
Det fremgår dog af de almindelige bemærkninger til  

 lovforslaget, at der kan lægges vægt på graden af samarbejde ved fordelingen  

 af tilskudsmidler.
 6. Rigsrevisionen anførte i beretningen, at Jordbrugsdirektoratet som  

 tilsynsmyndighed burde have løst problemet med den utilstrækkelige tilpasning  

 og have tilskyndet til videre samarbejde på driftsøkonomiområdet mellem  

 organisationerne på landsplan.
 Ministeren har ikke fremsat kommentarer hertil, men jeg har noteret mig,  

 at det i de almindelige bemærkninger til lovforslaget er anført, at  

 Jordbrugsdirektoratet vil følge og årligt udarbejde en rapport om udviklingen  

 i konsulentordningen.
 Jeg finder dog, at direktoratet allerede under den nugældende lov burde  

 have afset ressourcer til en mere indgående vurdering af ordningen.
7. Ad tilskudsberettigede områder Ministeren anfører vedrørende havebrugsområdet, at tilskuddet har været  

 under aftrapning i en årrække, og at det med tiden helt skal bortfalde.
 I et svar af 18. januar 1988 til Landbrugs- og Fiskeriudvalget vedrørende  

 en henvendelse fra De danske Haveselskaber gav ministeren udtryk for, at  

 tilskuddet skal afvikles over en periode på f.eks. 15 år.
Da tilskuddet har været under afvikling siden 1971, vil den samlede  

 afviklingsperiode herefter strække sig over mere end 30 år.
Jeg finder på  

 denne baggrund, at en afvikling af tilskuddet til havebrugsområdet inden for  

 en væsentlig kortere årrække bør overvejes under hensyn til, at  

 haveselskabernes rådgivning har et andet sigte end det formål,  

 tilskudsordningen skal medvirke til at fremme.
 Ministeren anfører videre, at fagområderne husholdning og hestehold  

 løbende vil blive vurderet i forbindelse med prioriteringen af de midler, der  

 er til rådighed.
 Under behandlingen af lovforslaget blev ministeren af udvalget bedt om at  

 redegøre for husholdningskonsulenternes arbejde, samt om rådgivningen kan  

 overføres til Forbrugerstyrelsen under Industriministeriet.
 Ministeren svarede bl.a., at han fandt det mest hensigtsmæssigt, at denne  

 rådgivningsvirksomhed forbliver under landbrugskonsulentloven, da  

 husholdningskonsulenterne fortsat bør fungere som en integreret del af den  

 øvrige tjeneste for at imødekomme behovet for »totalrådgivning«.
 Jeg kan i denne forbindelse henvise til udvalgets betænkning fra 1971 over  

 forslaget til den nugældende lov, hvoraf det fremgår, at det på længere sigt  

 er rimeligt, at denne rådgivning kommer til at omfatte alle samfundsgrupper  

 og da finder plads i en særlig lovgivning.
 Jeg finder derfor, at ministeren atter bør overveje en aftrapning af  

 tilskuddet til husholdningsområdet eller en overflytning af området til  

 Forbrugerstyrelsen, under hensyn til at sigtet med landbrugskonsulentloven er  

 at fremme faglig oplysning til det erhvervsmæssige jordbrug.
8. Ad bevillingsspørgsmålet Rigsrevisionen pegede på, at det på ny bør overvejes at tilvejebringe  

 overensstemmelse mellem finansårets reelle tilskudsforbrug og  

 finanslovsbevillingen.
 Ministeren erklærer sig enig i, at det vil være hensigtsmæssigt at opnå en  

 sådan overensstemmelse, hvilket imidlertid er vanskeligt, da der er tale om  

 et bevillingsmæssigt problem.
 Jeg vil derfor anmode ministeren om at overveje spørgsmålet og herunder  

 optage kontakt med finansministeren.
9. Ad regnskabs- og revisionsinstruks Rigsrevisionen foreslog, at revisionsinstruksen ændres, så der sikres en  

 ensartet opstilling og revision af regnskaberne, og at det overvejes at  

 udarbejde en regnskabsinstruks.
 Landbrugsministeren bemærker hertil, at der kan være grund til at overveje  

 behovet for en regnskabsinstruks og en ny revisionsinstruks.
 Jeg forventer herefter, at Landbrugsministeriets overvejelser munder ud i,  

 at de af Rigsrevisionen ønskede ændringer bliver tilvejebragt.
10. Ad uddannelse og efteruddannelse Rigsrevisionen pegede i beretningen på, at nye faglige grupper bør  

 inddrages i rådgivningsarbejdet, og at medarbejderne bør motiveres til at  

 deltage i relevant efteruddannelse.
 Jeg har i denne forbindelse noteret mig, at ministeren ifølge § 14, stk.  

 1, i lovforslaget fastsætter, hvilke uddannelses-, efteruddannelses- og  

 beskæftigelsesmæssige krav rådgivningspersonalet skal opfylde.
11. Ad skovkonsulentordningen Det fremgår af beretningen, at regnskaberne ikke aflægges og revideres ens  

 i de 15 skovdyrkerforeninger.
 Ministeren anfører, at det er tanken, at proceduren for anvisning af  

 tilskud og reglerne for den regnskabsmæssige postering skal ændres, når  

 nyordningen på området er gennemført.
Jeg forstår ministerens bemærkning således, at en regulering af området  

 bør afvente ny lovgivning.
Da det imidlertid er ønskeligt, at de i  

 beretningen nævnte afstemninger snarest foretages, finder jeg det  

 hensigtsmæssigt, at det overvejes allerede under den gældende ordning at  

 tilvejebringe dækkende regler om regnskabsaflæggelse og revision.
 12. Ministeren bekræfter, at man har overvejet at inddrage skovbrugets  

 kommende konsulentordninger under landbrugskonsulentloven, men at man har  

 fundet det mest hensigtsmæssigt, at der fremsættes forslag til en særlig lov  

 om tilskud til skovbrugets konsulentvirksomhed.
 Hermed opretholdes to støtteordninger for skovbrugets konsulentvirksomhed,  

 idet der under landbrugskonsulentordningen er tildelt Dansk Skovforening 5  

 konsulentnumre og 3 assistentnumre.
 Ministeren har ikke nærmere begrundet, hvorfor det anses for ønskeligt at  

 have to konsulenttilskudsordninger inden for skovbruget.
13. Det fremgår af ministerens redegørelse, at udgangspunktet for  

 fastsættelsen af tilskudsrammerne for skovbrugets konsulentsammenslutninger i  

 så vid udstrækning som muligt bør fastsættes på basis af ensartede og  

 objektive kriterier.
Der peges her på skovarealet og antallet af ejendomme  

 tilknyttet sammenslutningen.
Jeg er enig heri.
 14. Jeg vil finde det hensigtsmæssigt, at ministeren inddrager de i dette  

 notat indeholdte synspunkter i det videre arbejde med lovforslaget.
 Jeg vil i et senere notat redegøre om sagens videre forløb, herunder  

 indholdet af den nye lovgivning m.v. på området.
Industriministerens redegørelse af 15. august 1988 Industriministerens redegørelse giver mig ikke anledning til bemærkninger.
J.
Mohr Tillægsbetænkning Efter at lovforslaget ved 2. behandling blev henvist til fornyet udvalgsbehandling, har udvalget behandlet dette i et møde.
 Der er endvidere modtaget mundtlig henvendelse fra De Danske  

 Landboforeninger og Danske Husmandsforeninger.
 Der er af landbrugsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Kristeligt Folkepartis medlem) lovforslaget til vedtagelse med det af  

 landbrugsministeren stillede ændringsforslag.
 Et mindretal (Kristeligt Folkepartis medlem af udvalget) indstiller  

 lovforslaget til vedtagelse med det af mindretallet stillede  

 underændringsforslag.
Ændringsforslag Af landbrugsministeren, tiltrådt af et flertal (udvalget med  

 undtagelse af KRF):
Til § 5 1) Som nyt stk. 3 indsættes:
» Stk. 3. Med virkning fra finansåret 1991 udgår stk. 1, nr.  

 5, som tilskudsberettiget fagligt område.« Underændringsforslag til ændringsforslag nr. 1 2) I det under nr. 1 foreslåede nye stk. 3 ændres ordet  

 »1991« til: »1992«.
Bemærkninger Til nr. 1 Med henblik på at reservere bevillingen til den direkte erhvervsrettede  

 rådgivning foreslår regeringen, at husholdning bortfalder som  

 tilskudsberettiget rådgivningsområde med virkning fra finansåret 1991. Som  

 følge af tilskudssystemets tilrettelæggelse vil tilskuddets bortfald få  

 praktisk virkning for udgifter afholdt af de tilskudsberettigede  

 organisationer fra og med 1. oktober 1990.
Til nr. 2 Sigtet med underændringsforslaget er at give organisationerne længere tid  

 til at udbygge deres arbejde i byområder og omstille sig til andre  

 finansieringsmuligheder.
