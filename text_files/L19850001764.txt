 I tilslutning til udenrigsministeriets bekendtgørelse nr. 15 af 6. februar  

 1976 og efterfølgende bekendtgørelser, senest nr. 118 af 1. december 1981,  

 Lovtidende C, meddeles det, at yderligere følgende lande med virkning fra de  

 anførte datoer har ratificeret eller tiltrådt den i London den 29. december  

 1972 undertegnede konvention om forhindring af havforurening ved dumpning af  

 affald og andre stoffer:
Grækenland har i forbindelse med ratifikationen afgivet et forbehold,  

 hvorefter artikel VII, stk. 1 c) fortolkes i overensstemmelse med  

 bestemmelserne i artikel XIII.
Endvidere tages der forbehold for, at  

 bestemmelserne i artikel XIII forstås således, at der ikke hjemles nogen  

 kyststat rettigheder til kontrol af dumpning udover, hvad der måtte følge af  

 gældende folkeret.
 Italien har ved sin ratifikation erklæret, at nærværende konvention ikke  

 på nogen måde bør fortolkes således, at den ændrer folkerettens  

 ansvarsregler.
Den 4. august 1982 har Kiribati afgivet en erklæring om sin succession i  

 konventionen.
I medfør af den notifikation, der blev foretaget af Det  

 forenede Kongerige Storbritannien og Nordirland den 17. november 1975, ved  

 hvilken lejlighed omhandlede konventions gyldighed blev udstrakt til også at  

 omfatte Gilbertøerne, har konventionens bestemmelser været gældende for  

 Kiribati fra den 17. december 1975.
Den 20. marts 1984 har Salomon-øerne afgivet en erklæring om successionen  

 i konventionen.
I medfør af den notifikation, der blev foretaget af Det  

 forenede Kongerige Storbritannien og Nordirland den 17. november 1975, har  

 konventionens bestemmelser været gældende for Salomon-øerne fra den 17.  

 december 1975.
Udenrigsministeriet, den 22. februar  

 1985 F.M.
