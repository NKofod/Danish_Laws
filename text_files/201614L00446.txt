Betænkning afgivet af Sundheds- og Ældreudvalget den 17. januar 2017 Betænkning over Forslag til lov om ændring af sundhedsloven, lov om autorisation af sundhedspersoner og om sundhedsfaglig virksomhed og lov om klage- og erstatningsadgang inden for sundhedsvæsenet (Etablering af en bisidderordning og praktiserende kiropraktorers mulighed for henvisning til billeddiagnostiske undersøgelser og kvalitetsarbejde m.v.) [af sundhedsministeren (Ellen Trane Nørby)]:
1. Udvalgsarbejdet Lovforslaget blev fremsat den 30. november 2016 og var til 1. behandling den 16. december 2016. Lovforslaget blev efter 1. behandling henvist til behandling i Sundheds- og Ældreudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring, og sundheds- og ældreministeren sendte den 16. september 2016 dette udkast til udvalget, jf.
SUU alm. del  bilag 713 (folketingsåret 2015-16). Den 30. november 2016 sendte sundhedsministeren de indkomne høringssvar og et notat herom til udvalget.
Spørgsmål Udvalget har stillet 6 spørgsmål til sundhedsministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse uændret.
Dansk Folkepartis medlemmer af udvalget kan tilslutte sig lovforslaget.
Dansk Folkeparti bemærker dog, at partiet er utilfreds med, at regeringen ikke vil indføre en autorisationsordning for osteopater, hvorfor partiet vil tage sagen op på et senere tidspunkt, hvor regeringen forhåbentlig har haft mulighed for at foretage de tiltag, der skal til, for at der kan indføres en autorisationsordning for osteopater.
Dansk Folkeparti havde tillige ønsket, at der som en del af lovforslaget blev set på akkrediteringen i almen praksis, da akkrediteringen for visse lægeklinikker tager en del tid fra patienterne, hvilket specielt er problematisk i de områder, hvor der er mangel på læger.
Dansk Folkeparti håber, at ministeren vil tage det op i forhandlingerne med Praktiserende Lægers Organisation (PLO).
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Hans Andersen (V) Jakob Engel-Schmidt (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Brigitte Klintskov Jerkel (KF) Astrid Krag (S) Flemming Møller Mortensen (S) Christian Rabjerg Madsen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Peder Hvelplund (EL) Finn Sørensen (EL) Pernille Schnoor (ALT) Torsten Gejl (ALT) Lotte Rod (RV) Kirsten Normann Andersen (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
