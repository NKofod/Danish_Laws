(Ændringer som følge af EF's indre  

 marked m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I toldloven, jf. lovbekendtgørelse nr. 153 af 27. februar 1992, som ændret  

 ved lov nr. 362 af 14. maj 1992, foretages følgende ændringer:
 1. § 1 affattes således:
 »§ 1.  Det danske toldområde omfatter de danske  

 landområder, de indre territoriale vande, de ydre territoriale farvande i en  

 afstand af 4 sømil (7.408 m) fra kystlinien eller sådanne rette basislinier,  

 som er eller bliver fastsat, og luftrummet over de nævnte områder.
 Stk. 2.  EF's toldområde omfatter de områder, som er  

 fastlagt i EF's bestemmelser herom, herunder det danske toldområde.
Stk. 3.  Tredjelande omfatter de områder, som ikke er  

 omfattet af EF's toldområde.
Grønland og Færøerne anses som  

 tredjelande.« 2. I § 2 ændres »i toldområdet« til: »i det  

 danske toldområde«.
 3. I § 18, stk. 1, nr. 1 , ændres »fra steder uden for  

 toldområdet« til: »fra tredjelande«, og »fra  

 toldområdet« ændres til: »fra det danske toldområde«.
 4. § 18, stk. 1, nr. 3 og 4, ophæves.
 5. I § 18, stk. 2, ændres »indlader« til:  

 »laster«, og »toldområdet« ændres to steder til:  

 »det danske toldområde«.
 6. I § 19 ændres »toldområdet« til: »det  

 danske toldområde«.
 7. § 20 ophæves.
 8. § 21 affattes således:
 »§ 21.  Afgiftsfritagelse for varer, som rejsende  

 medfører ved indrejse i det danske toldområde, fastsættes i overensstemmelse  

 med EF's bestemmelser herom.
 Stk. 2.  Afgiftsfriheden bortfalder, såfremt varerne  

 efter indførslen anvendes i strid med de for afgiftsfriheden gældende vilkår.  

 I sådanne tilfælde skal varerne straks angives for de statslige told- og  

 skattemyndigheder.
Stk. 3.  Skatteministeren kan fastsætte regler, der er  

 nødvendige for anvendelsen af bestemmelserne efter stk. 1 og 2.« 9. Efter § 24 indsættes:
»§ 24 a.  Midlertidigt fritaget for told er  

 endvidere erhvervskøretøjer, der er hjemmehørende i Finland, Norge og  

 Sverige, uanset at disse midlertidigt anvendes til transport i det danske  

 toldområde.« 10. § 25 ophæves.
 11. § 29 ophæves.
 12. § 69 affattes således:
 »§ 69.  De statslige told- og skattemyndigheder  

 opkræver told og afgifter af varer, som ikke er i fri omsætning i EF's  

 toldområde, og som indføres i det danske toldområde, og fører den fornødne  

 kontrol i forbindelse hermed.
 Stk. 2.  De statslige told- og skattemyndigheder  

 opkræver eller tilbagebetaler afgifter af varer, som udføres fra det danske  

 toldområde med henblik på udførsel fra EF's toldområde, og fører den fornødne  

 kontrol i forbindelse hermed.
Stk. 3.  De statslige told- og skattemyndigheder  

 opkræver punktafgifter af spiritus og tobak, som rejsende medfører i mængder  

 ud over dem, som afgiftsfrit kan indføres til privat forbrug ved indrejse i  

 det danske toldområde fra et andet sted i EF's toldområde.
Myndighederne  

 foretager den fornødne kontrol i forbindelse hermed.
Tilsvarende gælder for  

 mineralolie, som rejsende medfører til privat forbrug på anden måde end i  

 køretøjets brændstoftank eller i en egnet reservedunk ved indrejse i det  

 danske toldområde fra et andet sted i EF's toldområde.
Stk. 4.  De statslige told- og skattemyndigheder  

 opkræver punktafgifter af spiritus og tobak, der forsendes til privatpersoner  

 i det danske toldområde fra privatpersoner et andet sted i EF's toldområde,  

 og fører den fornødne kontrol i forbindelse hermed.« 13. I § 70, stk. 1, ændres »og på landingssteder«  

 til: », på landingssteder, i tog og på offentlige veje«.
 14. § 70, stk. 3, ophæves.
 15. § 71 affattes således:
»§ 71.  Fly og skibe i det danske toldområde og  

 andre befordringsmidler i trafik mellem det danske toldområde og tredjelande  

 samt befordringsmidler, hvori transporteres uberigtigede varer, er undergivet  

 de statslige told- og skattemyndigheders kontrol.
De statslige told- og  

 skattemyndigheder har ret til overalt i de nævnte befordringsmidler at  

 foretage de undersøgelser, der er nødvendige for kontrollens udøvelse.
 Stk. 2.  Sejlende skibe skal på de statslige told- og  

 skattemyndigheders forlangende stoppe op.
 Stk. 3.  Fly i trafik mellem det danske toldområde og  

 tredjelande samt fly, der medbringer uberigtigede varer i trafik mellem det  

 danske toldområde og et andet sted i EF's toldområde, må kun lande på og afgå  

 fra landingspladser, der er godkendt af de statslige told- og  

 skattemyndigheder (toldlufthavne). Skatteministeren kan for særlige arter af  

 fly på nærmere fastsatte vilkår dispensere herfra.
 Stk. 4.  Virksomheder, der driver trafik med fly og  

 skibe, eller befordringsmidlets fører har pligt til at give og dokumentere de  

 for kontrollens udøvelse nødvendige oplysninger om befordringsmiddel,  

 besætning, passagerer og ladning m.v. samt til at påvise og åbne eller  

 afdække alle adgange til lasten, rum og gemmer.
Stk. 5.  Førere af befordringsmidler skal ved ankomst  

 til det danske toldområde fra et tredjeland og før afgang fra det danske  

 toldområde til et tredjeland anmelde sig til de statslige told- og  

 skattemyndigheder.
Sådan anmeldelse kan også ske ved en dertil bemyndiget  

 person.
Skatteministeren kan på nærmere fastsatte vilkår fritage førere af  

 visse kategorier af befordringsmidler for anmeldelsespligten.
Stk. 6.  Losning og lastning af varer samt landsætning  

 og ombordtagning af passagerer må kun finde sted i de havne, der er godkendt  

 af de statslige told- og skattemyndigheder.
Disse myndigheder kan, når  

 særlige omstændigheder taler derfor, tillade, at losning og lastning finder  

 sted andre steder.
Stk. 7.  De statslige told- og skattemyndigheder kan  

 uden udgift for myndighederne stille særlige krav til anlæg og indretning af  

 de i stk. 6 nævnte steder, hvor varer losses eller lastes.
De nævnte  

 myndigheder kan herunder kræve, at der uden udgift for disse stilles egnede  

 indretninger til rådighed for fysisk undersøgelse af varer, der er losset  

 eller skal lastes, og de eventuelle transportmidler, der har medbragt eller  

 skal medbringe varer.
 Stk. 8.  De statslige told- og skattemyndigheder  

 bestemmer, hvor landsætning af passagerer til det danske toldområde kan finde  

 sted.
 Stk. 9.  Ved oprettelse af passagerruter mellem steder i  

 udlandet og steder i det danske toldområde samt ved godkendelse af de i stk.  

 3 nævnte landingspladser kan de statslige told- og skattemyndigheder kræve,  

 at der uden udgift for disse stilles fornødent udstyrede lokaler og  

 indretninger til rådighed for eftersyn af passagerer m.v.
 Stk. 10.  De statslige told- og skattemyndigheder kan  

 kræve, at der på steder, hvor varer lastes eller losses, eller hvor  

 passagerer landsættes eller tages om bord, i fornødent omfang og uden udgift  

 for myndighederne foretages afspærringer, der ikke må passeres uden  

 myndighedernes tilladelse.
 Stk. 11.  Skatteministeren kan med samtykke fra  

 trafikministeren bestemme, at havnemyndigheder og luftfartsmyndigheder skal  

 underrette de statslige told- og skattemyndigheder om de oplysninger, som  

 myndighederne er i besiddelse af i forbindelse med skibes og flys ankomst og  

 afgang.
Stk. 12.  Skatteministeren fastsætter de nærmere regler  

 om de statslige told- og skattemyndigheders kontrol med og toldbehandling af  

 de i stk. 1 nævnte befordringsmidler og kan herunder bestemme, hvor, på  

 hvilken måde og på hvilke vilkår toldbehandlingen skal finde sted.« 16. § 73 affattes således:
 »§ 73.  Personer, som rejser mellem tredjelande  

 og det danske toldområde, skal ved indrejsen i og udrejsen fra det danske  

 toldområde uopfordret standse op for toldkontrol og skal i øvrigt standse op  

 for toldkontrol, når de statslige told- og skattemyndigheder forlanger det.
 Stk. 2.  De i stk. 1 nævnte personer har pligt til over  

 for de statslige told- og skattemyndigheder at angive samtlige medbragte  

 varer i overensstemmelse med de i § 76, stk. 1-3, 5 og 7, fastsatte regler og  

 til at give de oplysninger, der er nødvendige for kontrollens udøvelse.
 Stk. 3.  Personer, som indrejser fra andre EF-lande  

 eller fra tredjelande, og som har været om bord på skibe eller i fly, som  

 befinder sig i tog, eller som færdes på offentlige veje, ved landegrænsen,  

 langs kysterne, i havne, i lufthavne eller på landingssteder, skal, når de  

 statslige told- og skattemyndigheder forlanger det, standse op for  

 toldkontrol.
Stk. 4.  De i stk. 1 og 3 nævnte personer og personer om  

 bord på skibe og i fly skal, når de statslige told- og skattemyndigheder  

 forlanger det, opgive navn og bopæl.
Myndighederne kan kræve disse  

 oplysninger dokumenteret.
 Stk. 5.  De i stk. 1 og 3 nævnte personer skal påvise  

 alle rum og gemmer i bagage m.v. og deres eventuelle befordringsmidler samt,  

 i det omfang de statslige told- og skattemyndigheder ønsker det, udpakke  

 bagage m.v.
Stk. 6.  De statslige told- og skattemyndigheder har ret  

 til at forfølge og standse personer, der unddrager sig eller antages at  

 unddrage sig toldkontrol, og som medfører eller antages at medføre  

 uberigtigede varer.
Myndighederne har endvidere ret til i sådanne tilfælde at  

 foretage undersøgelse i huse, befordringsmidler m.v., når dette sker i  

 umiddelbar fortsættelse af forfølgelsen.« 17. § 74, stk. 1 , affattes således:
»De statslige told- og skattemyndigheder er berettiget til at  

 foretage eftersyn på personer, som med henblik på kontrol standses i henhold  

 til bestemmelserne i § 73.« 18. I § 74, stk. 3, 1. pkt., ændres »overordnede  

 toldtjenestemand« til: »repræsentant for de i stk. 1 nævnte  

 myndigheder«.
 19. I § 75, stk. 2, ændres »§ 73, stk. 2, 3 og 7«  

 til: »§ 73, stk. 1, 2 og 5«.
 20. § 76 affattes således:
 »§ 76.  Varer, som ikke er i fri omsætning i EF,  

 og som indføres i det danske toldområde, skal angives for de statslige told-  

 og skattemyndigheder.
 Stk. 2.  Varer, som udføres fra det danske toldområde  

 med henblik på udførsel fra EF's toldområde, skal angives for de statslige  

 told- og skattemyndigheder.
 Stk. 3.  Varer, for hvilke toldfrihed eller midlertidig  

 toldfrihed bortfalder, skal angives for de statslige told- og  

 skattemyndigheder.
Stk. 4.  Spiritus og tobak, som rejsende medfører i  

 mængder ud over dem, som afgiftsfrit kan indføres til privat forbrug, skal  

 angives for de statslige told- og skattemyndigheder ved indrejse i det danske  

 toldområde fra et andet sted i EF's toldområde.
Tilsvarende gælder for  

 mineralolie, som rejsende medfører på anden måde end i køretøjets  

 brændstoftank eller i en egnet reservedunk ved indrejse i det danske  

 toldområde fra et andet sted i EF's toldområde.
 Stk. 5.  Skatteministeren fastsætter de nærmere regler  

 om kontrol med og toldbehandling af de i stk. 1-3 nævnte varer i  

 overensstemmelse med EF's bestemmelser herom.
 Stk. 6.  Skatteministeren fastsætter de nærmere regler  

 om afgiftsberigtigelse af de i stk. 4 nævnte varer.
 Stk. 7.  Den, der angiver varer til toldbehandling i  

 henhold til stk. 1-3, skal afgive sådanne oplysninger og erklæringer om  

 varernes art og beskaffenhed m.v., der er nødvendige for kontrollen med  

 udenrigshandelsstatistikken og med de særlige indførsels-, udførsels- og  

 transitbestemmelser, som af valutamæssige, sundhedsmæssige,  

 sikkerhedsmæssige, veterinære, plantepatologiske eller andre grunde er  

 fastsat for visse varer.
Stk. 8.  Overskrides en i medfør af stk. 5 fastsat frist  

 for angivelse af varer til fortoldning eller udførsel, giver de statslige  

 told- og skattemyndigheder skriftligt den angivelsespligtige en frist til at  

 indsende angivelsen.
Indsendes angivelsen herefter ikke, kan told og afgifter  

 ansættes på grundlag af en skønsmæssigt ansat mængde eller værdi og efter de  

 satser, der var gældende den dag, hvor varerne senest kunne være angivet  

 rettidigt til fortoldning.« 21. I § 78, stk. 1, 2. pkt. , udgår »over for de  

 statslige told- og skattemyndigheder«.
 22. § 78, stk. 2 , affattes således:
»Stk. 2.  De statslige told- og skattemyndigheder  

 er berettiget til at foretage eftersyn i lokaler, der benyttes af personer,  

 som har ind- eller udført eller forestået ind- eller udførsel af varer, som  

 skal toldbehandles i det danske toldområde.
Myndighederne er endvidere  

 berettiget til at efterse de pågældendes varebeholdning, forretningsbøger,  

 øvrige regnskabsmateriale samt korrespondance m.v.
De pågældende personer og  

 de hos dem beskæftigede skal yde myndighederne bistand ved foretagelsen af  

 eftersynet.« 23. § 78, stk. 4, affattes således:
»Stk. 4.  Det i stk. 2 nævnte materiale skal på  

 begæring af de statslige told- og skattemyndigheder udleveres eller indsendes  

 til disse.« 24. I § 79, stk. 4 , ændres »toldområdet« til:  

 »det danske toldområde« 2 steder, og »fratages« ændres  

 til: »fjernes«.
 25. § 80 affattes således:
 »§ 80.  De statslige told- og skattemyndigheder  

 kan meddele butikker i toldlufthavne, i fly og på skibe bevilling til  

 fritagelse for told og afgifter af uberigtigede varer og af varer, for hvilke  

 der kræves godtgørelse af eller fritagelse for told og afgifter, når de  

 pågældende varer er bestemt til fly- eller skibspassagerer, der udrejser af  

 det danske toldområde.
Stk. 2.  Skatteministeren bestemmer, hvilke varer der  

 kan tilføres butikker i toldlufthavne, i fly og på skibe.
Skatteministeren  

 fastsætter endvidere de nærmere regler om de statslige told- og  

 skattemyndigheders kontrol med butikker i toldlufthavne, i fly og på skibe og  

 om disse myndigheders kontrol med og toldbehandling af varer, der tilføres og  

 fraføres de nævnte butikker.
Stk. 3.  Skatteministeren kan i overensstemmelse med  

 EF's regler bestemme, hvilken mængde told- og afgiftsfri varer der kan  

 tillades solgt til hver passager fra butikker i toldlufthavne, i fly og på  

 skibe.
Overstiger salget de fastsatte mængder, skal der svares afgift af  

 dette.
Ministeren kan endvidere bestemme, at told- og afgiftsfri varer ikke  

 må sælges til passagerer til visse steder.
Stk. 4.  Skatteministeren kan bestemme, hvilken mængde  

 told- og afgiftsfri varer der kan tillades solgt til hver passager i  

 tredjelandstrafik fra butikker i toldlufthavne, i fly og på skibe.
Ministeren  

 kan endvidere bestemme, at told- og afgiftsfri varer ikke må sælges til  

 passagerer til visse steder.« 26. § 82 affattes således:
»§ 82.  Varemodtagere, der er hjemmehørende i  

 EF's toldområde, og som i erhvervsmæssigt øjemed i det danske toldområde  

 indfører varer, der ikke er i fri omsætning i EF's toldområde, skal anmelde  

 sig til registrering hos de statslige told- og skattemyndigheder.
Ved  

 indførsel af varer i erhvervsmæssigt øjemed forstås indførsel, der foretages  

 af en virksomhed i eller for dennes bedrift.
Anmeldelse til registrering samt  

 anmeldelse af ændringer i registrerede forhold skal ske, før vareindførsel  

 foretages.
Stk. 2.  Vareafsendere, der er hjemmehørende i EF's  

 toldområde, og som fra det danske toldområde i erhvervsmæssigt øjemed udfører  

 varer med henblik på udførsel fra EF's toldområde, skal anmelde sig til  

 registrering hos de statslige told- og skattemyndigheder efter disses nærmere  

 bestemmelser.« 27. § 84 ophæves.
 28. I § 85 ændres »forbrugsafgifter« til:  

 »merværdiafgift«.
 29. I § 86, stk. 1, ændres »varer, der indføres til  

 privat brug« til: »varer, der indføres fra tredjelande til privat  

 brug«.
 30. I § 86, stk. 2, ændres »uden for toldområdet«  

 til: »uden for EF's toldområde«.
 31. I § 86, stk. 2, stk. 3 og stk. 4 , ændres  

 »afgifter« til: »merværdiafgift«.
 32. I § 86, stk. 3, ændres »varer, der indføres til en  

 varemodtager« til: »varer, der i erhvervsmæssigt øjemed indføres  

 til en varemodtager«.
 33. I § 88, stk. 1 , ændres »forbrugsafgifter« 2  

 steder til: »merværdiafgift«.
 34. I § 88, stk. 2, ændres »forbrugsafgifter«  

 til: »merværdiafgift«.
 35. I § 89, stk. 2 , ændres »forbrugsafgifter«  

 til: »merværdiafgift«.
 36. I § 91 ændres »§ 76, stk. 3« til: »§ 76,  

 stk. 5«.
 37. § 93, stk. 1, affattes således:
 »For de på varerne hvilende told- og afgiftsbeløb hæfter følgende  

 personer:
 1. Den, der i det danske toldområde indfører eller  

 lader indføre varer, som ikke er i fri omsætning i EF's toldområde.
 2. Den, der råder over varer, for hvilke der er  

 meddelt betinget told- og afgiftsfrihed.
 3. Den, der råder over varer, som i uberigtiget stand  

 eller mod told- og afgiftsgodtgørelse er under udførsel fra det danske  

 toldområde med henblik på udførsel fra EF's toldområde.
4. Føreren eller ejeren af et befordringsmiddel, hvor  

 uberigtigede varer eller betinget told- og afgiftsfri varer transporteres.  

 Tilsvarende gælder den person, der har rådighed over et sådant  

 befordringsmiddel.« 38. I § 96, stk. 1, ændres »i toldområdet« til:  

 »i det danske toldområde«.
 39. I § 97 ændres »toldområdet« til: »det  

 danske toldområde«.
 40. I § 98, stk. 1, ændres »de statslige told- og  

 skattemyndigheder i øvrigt pålagte opgaver« til: »de opgaver, der i  

 øvrigt er pålagt de statslige told- og skattemyndigheder«.
 41. § 108, nr. 2, litra a, 1. og 2. pkt., affattes  

 således:
» Varer, der skal opbevares midlertidigt i det danske toldområde, og  

 som ikke ejes af personer, der er bosat i dette område.
Varerne må ikke under  

 opbevaringen sælges eller udbydes til salg til virksomheder i det danske  

 toldområde.« 42. I § 108, nr. 2, litra c , ændres  

 »toldområdet« til: »det danske toldområde«.
 43. I § 108, nr. 2, litra d, ændres »toldområdet«  

 til: »det danske toldområde« 4 steder, og »under toldkontrol i  

 toldområdet efter sådan brug« ændres til: »under de statslige told-  

 og skattemyndigheders kontrol«.
 44. I § 108 a, stk. 2 , ændres »fly i  

 toldområdet« til: »fly i det danske toldområde« og  

 »organisationer i toldområdet« til: »organisationer i dette  

 toldområde«.
 45. I § 109, stk. 1, ændres »i udlandet« til:  

 »i tredjelande«, og »fra toldområdet« ændres til:  

 »fra det danske toldområde«.
 46. I § 109, stk. 3, 2. pkt., ændres »i  

 toldområdet« til: »i det danske toldområde«.
 47. I § 110 ændres »uden for toldområdet« til:  

 »uden for det danske toldområde«.
 48. I § 111, stk. 2 , ændres »som tilkommer dansk  

 toldbevogtningspersonale« til: »som tilkommer det personale fra de  

 danske statslige told- og skattemyndigheder, der varetager de nævnte  

 opgaver«.
 49. I § 112, stk. 2, ændres »som gælder for danske  

 toldtjenestemænd« til: »som gælder for ansatte ved de danske told-  

 og skattemyndigheder«.
 50. I § 117, stk. 1, nr. 1 , ændres »toldområdet«  

 til: »det danske toldområde« 2 steder.
 51. I § 118, stk. 1 og 2 , ændres  

 »toldområdet« til: »det danske toldområde«.
52. I § 118, stk. 2 , ændres »500 kr.« til:  

 »1.500 kr.« 53. I § 121, stk. 1, nr. 1 , ændres »toldområdet«  

 til: »det danske toldområde«, og »eller på Færøerne«  

 udgår.
 54. I § 123, stk. 1, nr. 3, udgår »§ 70, stk. 3«,  

 »§ 73, stk. 2-5 og 7« ændres til: »§ 73, stk. 1-5«, og  

 »§ 76, stk. 2 og 5« ændres til: »§ 76, stk. 3 og 7«.
 55. I § 123, stk. 3 , indsættes efter 2. pkt. som nyt  

 punktum:
»Bestemmelsen finder tilsvarende anvendelse ved overtrædelse af de i  

 medfør af loven fastsatte forskrifter.« 3. pkt. bliver herefter 4. pkt.
 56. § 123, stk. 4, ophæves.
 57 I § 124 a ændres »§ 76, stk. 3« til: »§  

 76, stk. 5«.
 58. I § 127, stk. 1 , ændres »i toldområdet« til:  

 »i det danske toldområde«.
 59. Overalt i loven ændres »De Europæiske Fællesskaber«  

 til: »EF« og »De Europæiske Fællesskabers« til:  

 »EF's«.
§ 2 I lov om merværdiafgift (momsloven), jf. lovbekendtgørelse nr. 773 af 16.  

 september 1992, foretages følgende ændringer:
 1. I § 12, stk. 3, indsættes som 2. pkt.:
»Skatteministeren kan ligeledes i overensstemmelse med EF's regler  

 bestemme, at levering fra told- og afgiftsfrie butikker i toldlufthavne, i  

 fly og på skibe holdes uden for den afgiftspligtige omsætning.« 2. § 29, stk. 1 , affattes således:
»Af varer, der indføres fra steder uden for EF eller indføres fra  

 visse områder, der ikke er omfattet af de pågældende EF-landes afgiftsområde,  

 svares der afgift i forbindelse med ankomsten her til landet.
Såfremt varerne  

 befinder sig under en ordning vedrørende intern eller ekstern  

 Fællesskabsforsendelse, aktiv forædling, midlertidig indførsel m.v., hvor der  

 indrømmes fuldstændig toldfritagelse ved indførslen, eller oplægges i  

 Københavns Frihavn, svares der dog først afgift, når varen ophører med at  

 være under en af disse ordninger.
Af varer, der henføres under en  

 toldoplagsordning, svares der afgift i forbindelse med ankomsten her til  

 landet, medmindre de statslige told- og skattemyndigheder har meddelt  

 tilladelse til afgiftsfri oplæggelse af varerne.
Afgiften afregnes efter  

 reglerne i toldlovens kapitel 8.« 3. I § 29, stk. 3, nr. 1, ændres »§§ 18, 19 og  

 25« til: »§§ 18 og 19«.
 4. I § 38 udgår »samt Københavns Frihavn«.
§ 3 Loven træder i kraft den 1. januar 1993.
Givet på Amalienborg, den 19. december  

 1992 Under Vor Kongelige Hånd og Segl MARGRETHE R.
