I medfør af § 1, stk. 3, § 2 og § 18 i lov om videregående teknikeruddannelser m.v., jf. lovbekendtgørelse nr. 370 af 30. maj 1990, fastsættes:
Uddannelsen § 1.  Gas-, vand- og sanitetsmesteruddannelsen varer 6  

 måneder som heltidsuddannelse.
 § 2.  Ved afslutningen af uddannelsen skal den  

 studerende selvstændigt og i samarbejde med andre kunne udføre og forestå  

 organiseringen af gas-, vand- og sanitetsarbejder og installationer i  

 forbindelse med vand- og afløbsledninger efter lovgivningen herom.
 § 3.  Uddannelsen indeholder:
§ 4.  Skolen kan efter lov om åben uddannelse udbyde  

 uddannelsen som deltidsuddannelse og udbyde hele uddannelsen eller dele af  

 den som enkeltfag.
Som deltidsuddannelse kan uddannelsens varighed højst  

 udstrækkes til 2 år.
Skolen udsteder eksamensbevis for uddannelsen som  

 helhed, når alle enkeltfagsprøver er bestået inden for 4 år.
Der forudsættes  

 samme arbejdsindsats for de studerende som i heltidsuddannelsen.
Skolen kan  

 optage ansøgere til et enkeltfag, selv om enkelte af adgangskravene til  

 heltidsuddannelsen ikke er opfyldt.
 Stk. 2.  Reglerne for heltidsuddannelsen finder i øvrigt  

 tilsvarende anvendelse for deltidsuddannelse og enkeltfagsundervisning.
Adgangsbetingelser § 5.  Adgang til uddannelsen forudsætter, at ansøgeren  

 har et sådant fagligt grundlag, som kræves for at kunne udføre  

 autorisationskrævende arbejder efter de regler, der er fastsat af  

 Boligministeriet efter lov om gasinstallationer og installationer i  

 forbindelse med vand- og afløbsledninger.
 Stk. 2.  Adgang efter stk. 1 forudsætter yderligere, at  

 ansøgeren mindst har et alment niveau svarende til en gennemført  

 erhvervsuddannelse med dansk, matematik og naturfag på grundfagsniveau.
 § 6.  Regler om ansøgningsfrister og optagelse er  

 fastsat i bekendtgørelse om videregående teknikeruddannelser og uddannelser  

 på konstruktørniveau.
Undervisningen § 7.  Undervisningsemnernes mål, herunder omfang og  

 niveau, er fastsat i uddannelsesplanen, bilag 1.
Eksamen § 8.  Regler om indstilling til eksamen, censorer,  

 prøver, eksamensopgaver, bedømmelse, karaktergivning, fritagelse for prøver,  

 sygeeksamen m.v. er fastsat i bekendtgørelse om eksamensordningen og  

 uddannelses- og eksamensbeviser for de videregående teknikeruddannelser m.v.  

 og bedømmelsesplanen, bilag 2. Den kompetence, der er tillagt  

 eksamenskommissionen, udøves af den eksamenskommision, der er nedsat efter  

 lov om gasinstallationer og installationer i forbindelse med vand- og  

 afløbsledninger.
 § 9.  I eksamen indgår følgende karakterer:
 § 10.  Eksamenskaraktererne gives på grundlag af de  

 prøver, der afholdes efter bedømmelsesplanen, bilag 2. Eksamen er bestået,  

 når karakteren i gasteknik II er »godkendt«, og summen af de 5  

 eksamenskarakterer efter 13-skalaen er mindst 30. Desuden kræves, at  

 eksamenskarakteren i gasfejlfinding og indregulering er mindst 6.
Forsøg og dispensation § 11.  Undervisnings- og Forskningsministeriet kan  

 efter indstilling fra teknikerudvalget tillade, at bekendtgørelsens  

 bestemmelser fraviges som led i forsøg.
Tilladelsen gives for en begrænset  

 tid på grundlag af en forsøgsplan.
 Stk. 2.  Undervisnings- og Forskningsministeriet kan i  

 særlige tilfælde dispensere fra bekendtgørelsens bestemmelser efter  

 indstilling fra skolen.
Klageadgang § 12.  Klager over skolens afgørelser i henhold til  

 bekendtgørelsen indgives til skolen.
Hvis en klage ikke tages til følge, og  

 klageren fastholder klagen, videresender skolen klagen og en udtalelse til  

 Undervisnings- og Forskningsministeriet.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
Ikrafttræden og overgangsbestemmelser § 13.  Bekendtgørelsen træder i kraft den 1. januar  

 1993.
 Stk. 2.  Bekendtgørelse nr. 856 af 5. december 1986 om  

 uddannelse af gas-, vand- og sanitetsmestre ophæves.
Undervisnings- og Forskningsministeriet,  

 den 15. december 1992 Bertel Haarder / Merete Friberg Bilag 1 UDDANNELSESPLAN GAS-, VAND- OG SANITETSMESTERUDDANNELSEN Bekendtgørelse om gas-, vand- og sanitetsmesteruddannelsen 15. december 1992 1. afsnit Introduktion Uddannelsesplanen angiver undervisningsemnerne og deres mål.
Målene er det  

 faglige niveau, de studerende skal nå, og de skal sammen med uddannelsens  

 formål anvendes ved skolens organisering og planlægning af undervisningen.  

 Skolen udarbejder en lokal undervisningsplan, der angiver skemafagene, og  

 hvordan hvert emne indgår i undervisningen.
2. afsnit Emneoversigt I nedenstående skemaer er vist de emner, der indgår i uddannelsen, og  

 fagområdernes omtrentlige procentvise andel af uddannelsen.
3. afsnit Undervisningsmål Gasteknik Gasser Målet er, at den studerende 1. orienteres om gassernes oprindelse, udvinding og  

 fremstilling, transport, fordeling og distribution, 2. kan vurdere betydningen af gassers kemiske og  

 fysiske forhold i forbindelse med de enkelte gasarter og betydningen i  

 relation til installationer og opdelingen i gasfamilier, og 3. med viden om gassers forbrænding kan beregne  

 nødvendig luftmængde og angive røggasmængde og vurdere de ydre forhold, der  

 påvirker forbrændingsprocesser.
Gasreglementet Målet er, at den studerende med viden om gasreglementet og andre for  

 gasområdet relevante myndighedsbestemmelser kan planlægge og udføre en  

 gasinstallation korrekt.
Gasledninger Målet er, at den studerende kan 1. planlægge og forestå etableringen af ledninger i  

 jord til almindeligt forekommende gasinstallationer, 2. forestå planlægning og udførelse af ledningsanlæg i  

 bygning, og 3. ud fra givne forhold foretage korrekt valg af  

 materialer og samlingsmetoder.
Gastekniske komponenter og gasforbrugende apparater Målet er, at den studerende 1. kan vurdere funktion af styrings-, tændings- og  

 sikkerhedskomponenter og forestå placering og montering korrekt, og 2. med viden om gasforbrugende apparater og  

 betydningen af og forudsætningerne for typegodkendelse til en, to eller tre  

 gasfamilier kan vælge korrekt apparat til installationen og foretage korrekt  

 opstilling.
Ventilation og aftræk Målet er, at den studerende kan vurdere og udføre ventilations- og  

 aftrækssystemer korrekt.
Projektering og dimensionering af gasinstallationer Målet er, at den studerende kan projektere og dimensionere  

 gasinstallationer korrekt.
Installationer i campingvogne og skurvogne Målet er, at den studerende 1. kan foretage korrekt installation og  

 apparatplacering, og 2. kan vurdere apparaternes korrekte funktion.
 Gasinstallationer i industri m.v.
 Målet er, at den studerende kan gøre rede for, hvilke arbejder en gas-,  

 vand- og sanitetsmester må foretage på gasinstallationer.
Gasfejlfinding og indregulering Gasfejlfinding Målet er, at den studerende selvstændigt og forsvarligt kan påvise og  

 afhjælpe fejl på gasinstallationer, gasforbrugende apparater og andre til  

 installationen hørende komponenter.
Indregulering Målet er, at den studerende selvstændigt og forsvarligt kan udbedre fejl  

 og indregulere gasforbrugende apparater til en korrekt belastning og  

 forbrænding efter gasreglementet og bygningselementet.
Afprøvning af gasinstallationer Målet er, at den studerende kan afprøve apparater og tilhørende armaturer  

 for korrekt funktion efter gasreglementet med tilhørende øvrige forskrifter.
Anmeldelse og brugervejledning Målet er, at den studerende kan 1. anmelde en gasinstallation efter Danmarks  

 Gasmateriel Prøvnings og gasleverandørens retningslinier, og 2. instruere forbrugeren om gasforbrugende apparaters  

 anvendelse og vedligehold.
Vandteknik Vand Målet er, at den studerende 1. orienteres om lovgrundlaget for opbygningen af den  

 danske vandforsyningsstruktur, 2. kan gøre rede for grundlaget for opbygningen af  

 almene vandforsyningsanlæg, 3. på grundlag af rentvandsanalyser kan vælge  

 materiale til eksisterende og nye installationer, og 4. kan vurdere påvirkning ved overtryk og undertryk i  

 installationer.
Vandledninger Målet er, at den studerende kan 1. planlægge og forestå etablering af ledninger i jord  

 til almindeligt forekommende vandinstallationer, 2. forestå planlægning og udførelse af ledningsanlæg i  

 bygning efter vandnormens funktionskrav og de øvrige bygningsmæssige forhold,  

 og 3. foretage korrekt materialevalg.
Armaturer i installationer Målet er, at den studerende kan 1. vælge korrekte armaturer til vandinstallationer  

 under hensyn til deres udformning og anvendelse og til trykforhold, og 2. vurdere anvendelse og placering af  

 sikkerherdsarmaturer.
Måling af vandforbrug Målet er, at den studerende med kendskab til de forskellige måleres  

 anvendelsesområder og egenskaber kan forestå dimensionering og montering.
Anlæg for varmtvandsproduktion Målet er, at den studerende kan fastlægge anlægstype og udformning efter  

 bygherres ønsker og myndigheders krav.
Særlige installationer Målet er, at den studerende kan 1. forestå montering og vedligehold af  

 blødgøringsanlæg, brandinstallationer og trykforøgeranlæg, og 2. foretage korrekt placering af armaturer til sikring  

 af blødgøringsanlæg og brandinstallationer.
Fejl ved installationer Målet er, at den studerende kan 1. vurdere fejlkilder i vandinstallationer og 2. foretage kontrol- og måleforanstaltninger og  

 reparationer.
Projektering og dimensionering af vandinstallationer Målet er, at den studerende kan projektere og dimensionere en  

 vandinstallation efter gældende normer og bestemmelser.
Sanitetsteknik Afløbsinstallationer Målet er, at den studerende orienteres om 1. afløbssystemer i jord og bygning, 2. ældre og nyere systemer i jord og bygning for  

 spildevand og regnvand, 3. rensningsanlæggets opbygning og funktion, 4. primitive afløbssystemer som nedsivningsanlæg for  

 husspildevand og regnvand, 5. tankanlæg for husspildevand og 6. recipientforhold.
Koter og fald Målet er, at den studerende kan beregne ledningsfald og tilslutningskoter  

 til eksisterende afløbsinstallationer i bygning og jord.
Afløbsvandets sammensætning Målet er, at den studerende kan gøre rede for afløbsvandets almindelige  

 sammensætning, dets betydning for valg af rørmateriale og  

 installationspraksis og for renseanlæg, recipient m.v.
Materialer til afløbssystemer Målet er, at den studerende kan foretage korrekt materialevalg til et  

 givet afløbssystem i bygning.
Installationsgenstande Målet er, at de studerende kan foretage 1. korrekt valg af almindeligt forekommende  

 installationsgenstande og 2. korrekt montage og tilslutning.
Særlige anlæg Målet er, at den studerende med viden om de særlige anlæg, der kan indgå i  

 en afløbsinstallation, herunder viden om opbygning, virkemåde og montering,  

 kan vurdere om anvendelse er nødvendig.
Projektering og dimensionering af afløbsinstallationer Målet er, at den studerende kan projektere og dimensionere  

 afløbsinstallationer i bygning efter gældende norm og bestemmelser for  

 området, herunder tilslutning til eksisterende afløbsinstallationer og  

 tilslutning til afløb i jord.
Vedligehold af afløbsinstallationer Målet er, at den studerende 1. kan vurdere fejlkilder i afløbsinstallationer og 2. foretage kontrol- og måleforanstaltninger og  

 reparationer.
Myndighedsbestemmelser Lov om gasinstallationer og installationer i forbindelse med vand- og  

 afløbsledninger m.v.
 Målet er, at den studerende kan gøre rede for loven og de tilknyttede  

 bekendtgørelser og bestemmelser mv. og anvende dem ved projektering og  

 udførelse af gas-, vand- og sanitetsinstallationer.
 Byggeloven, bygningsreglementet, miljøloven m.v.
 Målet er, at den studerende kan gøre rede for og tage hensyn til de  

 bygningsmæssige og miljømæssige regler, der er relevante ved projektering og  

 udførelse af gas-, vand- og sanitetsinstallationer.
Kvalitetsstyring Kvalitetsstyring Målet er, at den studerende kan 1. vurdere og kontrollere resultater af aktiviteter og  

 processer (produkter og simple ydelser) i henhold til specifikationer, 2. gør rede for ledelsesansvar for teknik og økonomi,  

 og 3. gør rede for principperne for kvalitetsstyring,  

 herunder dokumentation og registrering vedrørende kvalitet.
Jura Målet er, at den studerende med viden om almindeligt forekommende  

 juridiske problemer om produktansvar, entrepriseforhold, personaleforhold og  

 forsikringsforhold kan behandle opståede problemer og afgøre, om sagkyndig  

 bistand er påkrævet.
