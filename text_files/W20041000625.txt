Klage  

 over manglende relevant behandling af tand, der var slået ud Patientklagenævnet fandt ikke anledning til kritik.
Nævnet lagde vægt på, at sygeplejerske 1 lagde tanden i  

 saltvand umiddelbart efter patientens ankomst til skadestuen, hvilket var i  

 overensstemmelse med afdelingens procedure.
Det fremgik desuden af journalen,  

 at  

 patienten blev grovvasket, og at der blev anlagt lokal bedøvelse og foretaget  

 nedkøling med is af overlæben.
Sygeplejerske B vaskede såret.
 På denne baggrund fandt nævnet, at sygeplejerske A og B  

 havde handlet i overensstemmelse med almindelig anerkendt faglig standard.
Det fremgik af journalen, at reservelægen ved den  

 kliniske undersøgelse ikke fandt noget abnormt.
Det fremgår videre af  

 journalen, at fortanden 1+ var slået ud, og at reservelægen kontaktede den  

 vagthavende tandlæge på sygehus 2, og at patienten blev henvist dertil.
 På denne baggrund fandt nævnet, at reservelægen i  

 skadestuen på sygehus 1 ikke havde handlet i strid med almindelig anerkendt  

 faglig standard.
 For så vidt angår specialtandlægen på sygehus 2 har  

 nævnet lagt vægt på, at hun ved telefonisk henvendelse anbefalede umiddelbar  

 replantation af tanden.
 Nævnet lagde endvidere vægt på, at patienten blev  

 færdigbehandlet indenfor 1 time og 13 minutter, og at specialtandlægen skulle  

 fra sit hjem til sygehus 2. Da tanden ikke blev replanteret på sygehus 1 blev  

 den replanteret så hurtigt som muligt på sygehus 2.
 På denne baggrund fandt nævnet, at specialtandlægen  

 havde handlet i overensstemmelse med almindelig anerkendt faglig standard.
