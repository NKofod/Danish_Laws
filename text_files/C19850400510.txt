 Til samtlige kommunalbestyrelser.
Cirkulæreskrivelse om støtte til boligforbedringer efter  

 byfornyelseslovens kap.
III.
Ekstraordinære bevillingepå 100 mill. kr.
Ændringer til boligstyrelsens cirkulæreskrivelse af 13.4.1984 samt  

 boligstyrelsens cirkulære af 30.5.1983 om boligforbedringer efter  

 byfornyelseslovens kap.
III, ekstraordinær bevilling på 100 mill. kr.
-------------------- Med vedtagelsen af finansloven for 1985 er boligministeren bemyndiget til  

 inden for et beløb på 100 mill. kr. 1985 med tillæg af de uforbrugte beløb  

 fra 1984 at meddele tilsagn om statsstøtte til boligforbedringer efter  

 byfornyelseslovens kap.
III.
Det er afgørende for boligministeriet - i lighed med de to foregående år -  

 at sikre en smidig og hurtig administration af denne særbevilling.
Og det er  

 derfor besluttet med så få ændringer som muligt at videreføre den  

 EDB-baserede administration, som allerede er etableret hos Kommunedata.
 Med dette sigte vil administrationen af særbevillingen blive tilrettelagt  

 således:
 1. Det totale loft forhøjes til 300 mill. kr.
 2. De kommunale lofter forhøjes, således at de  

 herefter for den enkelte kommune samlet udgør:
Københavns kommune 40 mill. kr Frederiksberg, Odense Ålborg og Århus kommu- ner, hver 15 mill. kr.
 Øvrige kommuner, hver 6 mill. kr.
 3. Investeringsloftet for den enkelte ejendom forhøjes  

 til 2 mill. kr.
 Dog således, at der maksimalt kan gives støtte til en investering på 4.500  

 kr. pr. kvadratmeter beboelsesareal og 1.500 kr. pr. kvadratmeter  

 erhvervsareal.
Kommunen skal i hvert enkelt tilfælde inden for disse maksimumsgrænser  

 godkende udførelsesprisen for de støtteberettigede forbedringsarbejder.
Det  

 bemærkes, at det beløb, der reserveres hos Kommunedata, udgør det endelige  

 maksimale støttegrundlag pr. ejendom (se dog pkt. 5 nedenfor om  

 overgangsordning).
 Ved ansøgning skal som hidtil alene det samlede beløb pr. ejendom  

 indberettes til Kommunedata.
 4. Ansøgninger, som er optaget på Kommunedatas  

 venteliste, vil gå forud for nye ansøgninger.
5. Da investeringsloftet for den enkelte ejendom  

 forhøjes til 2 mill. kr., vil der være mulighed for at ansøge om støtte til  

 forbedringsarbejder på a) ejendomme, som allerede har modtaget støtte, b)  

 ejendomme, hvortil støtte er reserveret, eller c) ejendomme, som for tiden er  

 optaget på venteliste, og hvor forbedringsprojektet er udarbejet under  

 forudsætning af et loft på 1 mill. kr.
Dvs., at disse ejendomme vil kunne  

 støttes med indtil 1 mill. kr. mere under forudsætning af, at de maksimale  

 kvadratmetergrænser overholdes.
 Ansøgninger herom skal indgives på sædvanlig vis og vil blive behandlet  

 som nye ansøgninger.
 Ansøgninger til denne overgangsordning skal være indsendt senest 1.8.1985  

 for at komme i betragtning.
 Der henvises i øvrigt til boligstyrelsens ovennævnte cirkulære af  

 30.5.1983 og boligstyrelsens cirkulæreskrivelse af 13.4.1984.
 Opmærksomheden henledes på, at der den 14.11.1984 er fremsat lovforslag (L  

 70) om valgfrihed mellem indekslån og andre lån (nominallån). Hvis dette  

 forslag gennemføres, bliver det muligt for de fleste ejere at vælge mellem  

 indekslån med støtte i form af rentebidrag eller nominallån med støtte i form  

 af rentesikring.
 Reservationer på det administrative EDB-system i henhold til nærværende  

 cirkulæreskrivelse kan foretages efter 15.5.1985. Indberetningsskemaer m.v.  

 vil blive fremsendt fra Kommunedata.
