 Arbejdsmarkedsnævnene.
 Arbejdsformidlingskontorerne.
 Hoslagt fremsendes et antal eksemplarer af arbejdsministeriets cirkulære  

 af 17. november 1977 vedrørende arbejdsmarkedsnævnenes samarbejde med  

 egnsudviklingsmyndighederne.
 Baggrunden for cirkulæret er et ønske fra arbejdsmarkedsmyndighederne om,  

 at arbejdsmarkedsnævnene på et tidligt tidspunkt inddrages i  

 egnsudviklingssager i spørgsmål af beskæftigelsesmæssig betydning.
 Der er herefter mellem arbejdsministeriet og handelsministeriet truffet  

 aftale om, at der i behandlingen af ansøgninger om finansieringsbistand i  

 henhold til egnsudviklingsloven inddrages en vurdering fra  

 arbejdsmarkedsnævnene vedrørende mulighederne for at fremskaffe den fornødne  

 arbejdskraft.
Til brug for nævnenes vurdering er udarbejdet et skema, som virksomhederne  

 - i forbindelse med ansøgning om egnsudviklingsstøtte til etablering af ny  

 virksomhed eller udvidelse af bestående virksomhed - skal indsende i udfyldt  

 stand til det pågældende arbejdsmarkedsnævn.
Skemaet er optrykt som bilag nr.  

 1 i cirkulæret.
 Opmærksomheden henledes på cirkulærets pkt. 3, 4. afsnit, hvorefter  

 arbejdsmarkedsnævnets ekspedition af udtalelsen forudsættes holdt inden for  

 ca. 14 dage, samt på de diskretionshensyn, der er kommet til udtryk i de  

 sidste to afsnit i cirkulæret.
P.
D.
V.
Arne Nielsen u.dir.
