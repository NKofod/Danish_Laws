(Til samtlige amtsråd,  

 kommunalbestyrelser, amtstuer og amtsskatteinspektorater) Ved den som bilag til nærværende cirkulære optrykte bekendtgørelse af 22.  

 juli 1971 har indenrigsministeren efter forudgående forhandling med  

 kommunerne i medfør af § 28, stk. 5, i lov om beskatning til kommunerne af  

 faste ejendomme, jfr. lovbekendtgørelse nr. 84 af 8. marts 1971, bestemt, at  

 opkrævningen af amtskommunal ejendomsskat og dækningsafgift i det omfang,  

 sådan opkrævning ikke allerede finder sted ved kommunal foranstaltning, jfr.  

 nævnte lovs § 28, stk. 4, fra og med skatteåret 1972-73 skal foretages af  

 kommunerne sammen med de kommunale ejendomsskatter.
I forbindelse hermed har  

 indenrigsministeren ligeledes med virkning fra skatteåret 1972-73 pålagt  

 kommunerne at opkræve visse afgifter, brandforsikringspræmier m.v., der  

 hidtil er blevet opkrævet af amtstuerne, jfr. nærmere nedenfor under II.
I nærværende cirkulære vil der blive givet en redegørelse for den  

 gennemførte ændring af oppebørselsfunktionen for de amtskommunale  

 ejendomsskatter m.v.
For så vidt angår de rent praktiske foranstaltninger i  

 forbindelse med overgangen af oppebørselsfunktionen fra amtstuerne til  

 kommunerne vil der blive udsendt nærmere vejlednding fra skattedepartementet.
I.
AMTSKOMMUNAL EJENDOMSSKAT OG DÆKNINGSAFGIFT.
A.
GRUNDSKYLD OG  

 DÆKNINGSAFGIFT.
 Amtskommunal grundskyld og dækningsafgift af ejendomme, der er beliggende  

 i kommunens område, opkræves ved vedkommende kommunes foranstaltning sammen  

 med de kommunale ejendomsskatter, d.v.s. efter reglerne i den kommunale  

 ejendomsskattelovs § 27. Efter denne bestemmelse opkræves de nævnte skatter i  

 to eller flere lige store rater efter kommunalbestyrelsens nærmere  

 bestemmelse.
 Sker betaling ikke senest på en af kommunalbestyrelsen fastsat dato efter  

 forfaldsdagen, er kommunalbestyrelsen berettiget til at fordre skattebeløbet  

 forrentet med 1 pct. månedlig for hver påbegyndt måned, indtil betaling sker,  

 og såfremt skattebeløbet tillige med påløbmne renter ikke er betalt senest  

 den 3. i den efter forfaldsdagen følgende måned, søges det inddrevet ved  

 udpantning.
De PÅLIGNEDE beløb indbetales halvårsvis af vedkommende kommune til  

 amtskommunen senest henholdsvis den 10. juli og den 10. januar.
Ved senere  

 indbetaling svarer primærkommunen morarente med 1 pct. månedlig pr. påbegyndt  

 måned fra betalingsfristen at regne, jfr. lovens § 28, stk. 4.
 RESSTANCEBELØB, DER FORGÆVES HAR VÆRET SØGT INDDREVET VED UDPANTNING, kan  

 kommunen modregne i den første indbetaling til amtskommunen, der følger efter  

 udpantningsmyndighedens meddelelse til kommunen om, at der forgæves har været  

 foretaget udpantning for de pågældende beløb.
 Restancer, der vedrører tidligere skatteår end skatteåret 1972-73, også  

 vedrørende amtskommunal ejendomsskyld, opkræves ligeledes af kommunerne, men  

 afregnes kun i det omfang restancerne indgår.
 Reglerne i den kommunale ejendomsskattelovs § 6 om kunjunkturbestemt  

 nedsættelse af den amtskommunale grundskyldpromille for landbrugsejendomme  

 m.v., samt om statskassens årlige tilskud til amtskommunen svarende til det  

 beløb, hvormed grundskylden er nedsat, vil blive administreret som hidtil,  

 idet dog bemærkes, at kommunerne med virkning fra skatteåret 1972-73 må  

 meddele amtsrådet de oplysninger om lempelsesberettigede grundværdier m.v.,  

 der er nødvendige til beregning af det årlige tilskud, og som tidligere af  

 amtsrådet er indhentet hos amtsstuer og amtsskatteinspektorater.
B.
EJENDOMSSKYLD.
Påligning af fikseret amtskommunal ejendomsskyld bortfalder fra og med  

 skatteåret 1972-73, jfr. den kommunale ejendomsskattelovs § 16, stk. 2,  

 hvorfor der ikke bliver tale om at overføre opkrævningen af denne  

 ejendomsskat til kommunerne.
I den udstrækning der måtte være RESTANCER fra  

 tidligere skatteår vedrørende ejendomsskyld, pålægges det dog kommunerne at  

 opkræve disse og at afregne til amtskommunen i det omfang, restancerne  

 indgår.
 II- AFGIFTER, BRANDFORSIKRINGSPRÆMIERM.V., DER HIDTIL ER BLEVET OPKRÆVET  

 AF AMTSTUERNE.
 I medfør af indenrigsministeriets ovennævnte bekendtgørelse af 22. juli  

 1971 er det yderligere pålagt kommunerne fra den 1. april 1972 at opkræve en  

 række afgifter m.v., der hidtil er blevet opkrævet af amtstuerne. der  

 henvises nærmere herom til bekendtgørelsens § 2.
 Indenrigsministeriet vil anmode de enkelte ressortministerier om at yde  

 kommunerne fornøden vejledning med hensyn til opkrævningen og afregningen af  

 de nævnte afgifter m.v., ligesom der fra skattedepartementet vil blive  

 udsendt nærmere vejledning om de praktiske foranstaltninger i forbindelse med  

 overgangen af oppebørselsfunktionerne til kommunerne.
 Spørgsmålet om, hvorvidt og i bekræftende fald i hvilket omfang der vil  

 kunne ydes kommunerne BETALING for at administrere oppebørslen af de nævnte  

 afgifter, vil blive optaget til forhandling mellem Kommunernes Landsforening  

 og de respektive myndigheder samt direktionen for den Almindelige  

 Brandforsikring af 1792.
 INDENRIGSMINISTERIET, DEN 22. JULI 1971.
H.C.Toft /Johs.
Pedersen.
Bilag BEKENDTGØRELSE NR. 353 AF 22. JULI 1971 OM OPKRÆVNING AF AMTSKOMMUNAL  

 EJENDOMSSKAT M.V.
