Kundgørelse om elever Generelt Politidirektøren i København og  

 Politimestrene ansætter elever i politikredsene i henhold til det  

 fastsatte normativ.
Uddannelse Elevuddannelsen varer 2-3 år, afhængigt af  

 elevens forudgående skolemæssige baggrund eller alder.
 Der henvises til Undervisnings- og Forskningsministeriets  

 bekendtgørelse nr. 22138 af 11. december 1990. Endvidere henvises til  

 vejledning af 10. juli 1991 fra Finansministeriet om Ansættelses- og  

 uddannelsesforhold for kontorelever i staten samt cirkulære af 6. april  

 1993 fra Finansministeriet vedrørende vilkår i forbindelse med  

 ansættelse af elever.
Uddannelsesaftale/bevis Politidirektøren i København og  

 Politimesteren udfærdiger uddannelsesaftale og indsender denne  

 til handelsskolen til registrering og godkendelse, vedlagt relevante  

 eksamens-/afgangsbeviser.
 Uddannelsesbevis udstedes af handelsskolen.
 Politidirektøren i København og  

 Politimesteren får tilsendt "Praktikerklæring" fra  

 handelsskolen.
 Politidirektøren i København og  

 Politimesteren udleverer original praktikerklæring til eleven efter  

 endt uddannelse, og kopi sendes til handelsskolen.
Prøvetid Prøvetiden udgør 3 måneder.
Graviditet Der henvises til den til enhver tid gældende  

 overenskomst mellem Finansministeriet og HK/STAT.
I øvrigt er de  

 almindelige regler om barselsorlov gældende.
Arbejdstid Elevers arbejdstid er 37 timer ugentlig.
 Elever kan ikke deltage i overarbejde.
Ferie Elever er omfattet af ferielovens regler, men har i det første og  

 andet hele ferieår efter uddannelsesaftalens ikrafttræden ret til  

 30 dages ferie.
Lov om arbejdsgivernes elevrefusion (AER) Der henvises til lov nr. 1090 af 23. december 1992 om Arbejdsgivernes  

 Elevrefusion, der trådte i kraft den 1. januar 1993.
 AER - tilskuds- og registreringsblanket udfyldes og indsendes til  

 Rigspolitichefen, afdeling C, administrationsafdelingen enten af  

 handelsskolen eller politimesteren.
 Opmærksomheden henledes på, at blanketten ikke skal  

 underskrives ligesom SE nr. og gironummer ikke skal udfyldes.
Regelsæt Elevforholdet er underlagt de til enhver tid gældende bestemmelser i  

 organisationsaftalen mellem Finansministeriet og HK/STAT vedrørende  

 ansættelsesforhold for elever samt den til enhver tid gældende  

 STK-overenskomst.
I øvrigt gælder lov om erhvervsuddannelser og  

 Undervisningsministeriets bekendtgørelse om kontoruddannelse.
 Kundgørelse I nr. 9 af 2. marts 1977 ophæves.
