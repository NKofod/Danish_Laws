§ 2.  Den højeste arbejdstid beregnes som 7,8 timer  

 pr. dag (pr. 1. september 1988: 7,6 timer pr. dag og pr. 1. september 1990:  

 7,4 timer pr. dag)for den enkelte periode efter dennes dageantal med fradrag  

 af feriedage og fridage i henhold til § 12, stk. 1 og 2. Fridage af den i §  

 14, stk. 1, fastsatte længde regnes som 2. dage.
Endvidere fradrages dage, på  

 hvilke der er tildelt tjenestemanden tjenestefrihed i henhold til  

 tjenestemandslovens § 58.
Stk. 2.  Ved beregning af den højeste arbejdstid  

 medtages sygedage i dageantallet, idet den tjeneste, der skulle være udført  

 den pågældende dag, samtidig medregnes i arbejdstidsopgørelsen.
Såfremt der  

 ikke for den pågældende dag har været fastsat en bestemt arbejdstid, indgår  

 dagen i arbejdstidsopgørelsen med 7,8 timer (pr. 1. september 1988: med 7,6  

 timer og pr. 1. september 1990: 7,4 timer).
 Stk. 3.  Tjeneste på mistede fridage, der senere  

 erstattes med andre fridage, medregnes i arbejdstidsopgørelsen, men ved  

 beregningen af den højeste arbejdstid for perioden fradrages den mistede  

 fridag ikke i periodens dageantal.
 Stk. 4.  Tjeneste på mistede fridage, der senere  

 erstattes med kontant betaling, medregnes ikke i arbejdstidsopgørelsen,  

 ligesom den for perioden beregnede højeste arbejdstid, jfr. stk. 1, ikke  

 ændres.
 Stk. 5.  Frihed, der i henhold til § 20 gives som  

 erstatning for et i en tidligere periode udført overarbejde, frihed i henhold  

 til § 5, som gives for tjeneste i tiden kl. 14-6, samt frihed, der i henhold  

 til § 16 gives som erstatning for mistede fridage, medregnes i  

 arbejdstidsopgørelsen som tjeneste med det antal timer, erstatningsfriheden  

 berettiger til, dog højst et antal timer svarende til den tjeneste, som  

 tjenestemanden frigøres for den pågældende dag, jfr. herved stk. 2, pkt. 2.  

Tjenestenormens opgørelse:
 Under henvisning til de af Direktoratet godkendte tjenesteplaner  

 (husaftaler) fastsættes følgende regler:  Normperiode:
 Normperioden udsættes, så den normalt svarer til kalendermåneden.
 Tjenestelisten skal udsættes for denne periode.  Fridagsturnus:
 Såfremt man midlertidigt går ud af en forud tilrettelagt fridagstur, hvori  

 der er indlagt skæve helligdage m.v (f.eks. på grund af kursusdeltagelse,  

 udstationering, funktion eller deltager i skibstogter, se godtgørelse for  

 deltagelse i skibstogter), skal der foretages en særlig opgørelse for denne  

 periode.  Eks.:
Hvilken tjeneste skulle den pågældende i perioden have forrettet, og  

 hvilken tjeneste har den pågældende under kursus-udstationering-funktionen  

 m.v udført.
Over- eller underskudstimer i forhold til den fastlagte  

 tjenesteplan noteres på lønordre 9B i kolonne 12 (linie 18). Timer, der ikke  

 er afspadseret ved normperiodens udløb, procentbelægges med 50%.  

 Procenttimerne noteres i kolonne 13 (linie 19). (Se endvidere bilagene A-2-6,  

 side 1-6.)  Godtgørelse for deltagelse i skibstogter:
 Tjeneste som fører og bedstemand godtgøres under togter med  

 17 timer for hvert fulde døgn, skibet er i søen, ligger til ankers eller i  

 havn, såfremt der er klienter ombord.
 Under værftsophold, tilrigning samt forlægninger uden deltagelse af  

 klienter, godtgøres den faktiske tjenestetid.
 Under tjeneste som fører/bedstemand udbetales ikke særlige ydelser.  

Eks.:
 Hvilken tjeneste skulle den pågældende i perioden have forrettet, og  

 hvilken tjeneste har den pågældende forrettet under sejladsen (17 timer).  

 Over/underskud i forhold til den fastlagte tjenesteplan noteres på lønordre  

 9B i kolonne 12 (linie 18). Timerne kan ikke procentbelægges.
 (Der henvises til bilag A-2-6. side 8-9).
Medarbejdere, der deltager i togter som medhjælp for den faste besætning  

 (fører/bedstemand) tillægges 2 timers frihed for hvert påbegyndt døgn, togtet  

 strækker sig over.
Den indtjente frihed skal, efter aftale med  

 tjenestestedet, afvikles som samlet frihed, om muligt umiddelbart efter  

 togtets afslutning.
 (Der henvises i øvrigt til bilag A-2-6, side 10-11).
 Såfremt medarbejderne under deres daglige tjeneste oppebærer særlige  

 ydelser m.v., bevarer de under togtet retten til at få disse ydelser udbetalt  

 for den periode togtet varer.  Udstationering:
 I forbindelse med, at anstalterne of arresthusene har indstationeret  

 opsynspersonale fra andre tjenestesteder, skal man være opmærksom på, at  

 arbejdstidsforkortelsen, både enkeltstående timer og hele arbejdsfri dage  

 (A-dage), kompensationsdage (H-dage), skæve helligdage (T-dage) og manglende  

 søn- og helligdagsfrihed (G-dage) afvikles løbende under udstationeringen,  

 dels i henhold til den forrettede tjeneste, dels efter aftale med  

 hjemanstalten/arresthuset.
 De timer, der afvikles under udstationeringsperioden, skal noteres på den  

 enkelte medarbejders lønordre 9 B.
 Ferie skal ligeledes afvikles om forudsat på ferielisten, eller efter  

 aftale med hjemanstalten/arresthuset.
 Af hensyn til timeberegningen skal den udstationerede fra 1. januar 1987  

 beregnes ud fra ca. 169 timer pr. måned (fra 1. september 1988 ca. 164 timer,  

 fra 1. september 1990 ca. 160 timer), incl. kompensationsfrihed, skæve  

 helligdage, manglende søn- og helligdagsfrihed og feriedage.  

Ferieopgørelse:
 De medarbejdere, der er berettiget til 5 ugers ferie (evt. feriekort),  

 skal inden for perioden 2. maj til 30. april have 25 feriedage. 1 ferieuge  

 beregnes fra 1. september 1987 til 39 timer pr. uge (fra 1. september 1988  

 til 38 timer, fra 1. september 1990 til 37 timer) og 8 timer pr.  

 enkeltstående dag dog således, at de 25 feriedage indgår i normen med 195  

 timer (fra 1. januar 1989 med 190 timer, fra 1. januar 1991 med 185 timer).  

 Hver ferieuge skal indeholde 2 fridage (O-dage). Der må ikke, som hovedregel,  

 afspadseres P-, G-, H- eller N-dage i forbindelse med ferie i perioden 2. maj  

 til 30. september.  Tjeneste på feriedage:
Såfremt det undtagelsesvis er nødvendigt at inddrage feriedage gives 4  

 procenttimer for den første feriedag.
Timerne noteres i kolonne 11 (linie 17)  

 på lønordre 9B.
 Feriedagen skal ikke trækkes i kolonne D på lønordre 9B, men afvikles på  

 et senere tidspunkt.
 Der henvises i øvrigt til Finansministeriets cirkulære af 14. juni 1985 om  

 ferieregler.  Beordrede kurser og møder uden for tjenestestedet:
 En kursus/mødedag (der kodes på lønordre 9B med et K) beregnes til 8 timer  

 pr. dag, uanset længden.
 Ved enkeltstående kursus/mødedage beregnes den faktiske tjeneste på  

 kursus/mødet incl. rejsetid.
 Er kurset eller mødet tilrettelagt således, at det er nødvendigt at rejse  

 dagen før eller dangen efter, gives den faktiske rejsetid.
 Ved beordrede tjenesterejser, der rent faktisk foretages på lør-, søn- og  

 helligdage, kan der ydes lør-, søn- og helligdagsbetaling, men ikke natpenge.
 Udgør kursus/mødetid plus rejsetid mindre end 8 timer, medregnes kun den  

 faktisk medgåede tid, dog mindst 6 timer.  Længerevarende kurser:
Kurserne er normalt tilrettelagt fra kriminalforsorgens Uddannelsescenter  

 (KUC) således, at man kan foretage rejsen på mødedagen.
Det er derfor kun i  

 enkelte tilfælde nødvendigt at rejse dagen før. tilsvarende gælder normalt  

 ved hjemrejsen.
 Foretages rejsen på samme dag som kurset begynder/afsluttes, noteres den  

 faktiske rejsetid på lønordre 9B i kolonne 12 (linie 18).  Kortvarige  

 kurser:
 Hvis der i en beordret kortvarig kursus/mødeperiode (4 dage og derunder)  

 falder fridage, der har været bekendtgjort, godtgøres disse efter reglerne om  

 mistede fridage (§ 16).
Såfremt der i kursusperioden forekommer dage, hvor der ikke gives  

 undervisning, betragtes disse dage som fridage.
Dog forudsættes det, at  

 sådanne fridage fremgår af indkaldelsen.
Tilfældige undervisningsfridage,  

 (der skyldes f.eks. en lærers sygdom), betragtes ikke som fridage.
 Såfremt tjenestestedet flyttes til KUC eller andet anvist  

 kursussted/praktiksted, kan der ikke gives merarbejde for den daglige  

 transport til og fra kursusstedet.
 Der kan dog for enkelte tjenestesteder med Direktoratets godkendelse  

 etableres særlige ordninger.
 Tilsvarende regler gælder for udstationeringer.
Giver foranstående regler anledning til urimelige enkeltafgørelser, kan  

 der i særlige tilfælde ske fravigelse.
De enkelte sager skal forelægges  

 Direktoratet til afgørelse.
 Der henvises i øvrigt til § 6-aftalen imellem Direktoratet og de  

 forhandlingsberettigede organisationer. (C-10-1)  Sikkerhedskurser:
 Personale, der deltager i § 9 sikkerhedskurser får noteret særlige  

 ydelser, svarende til den tjeneste, de skulle have forrettet.
Skulle den pågældende have forrettet rådighedstjeneste på tjenestestedet,  

 skal timerne fra denne afspadseres.
Timerne noteres med minus 6 timer på  

 lønordre 9 B, linie 18.
Falder der fridage i kursusperioden opgøres disse efter reglerne om kurser  

 på 4 dage og derunder.
Der henvises i øvrigt til Kortvarige kurser  

 (A-2-1).
Se endvidere bilag vedr.
Sikkerhedsudvalg (A-2-2)  Vedrørende møder og  

 kurser afholdt af organisationerne.
 På tjenestesteder, hvor organisationsformanden kun delvis er fritaget for  

 tjeneste, gives der adgang til 117 timers frihed til organisationsarbejde.  

 Fra 1/9-88 114 timer og fra 1/9-90 111 timer.
 Fridage, der falder under møder og kurser afholdt af de  

 forhandlingsberettigede organisationer, erstattes time for time og noteres på  

 lønordre 9B i kolonne 13 (linie 19).
 Der henvises i øvrigt til Finansministeriets cirkulære nr. 141 af 24.  

 august 1981.  Ekstraordinær tjenestefrihed:
 Tjenestefrihed (kode E) skal godkendes af institutionens  

 leder/arrestforvareren eller Direktoratet.
Tjenestefriheden omfatter kun den tid, der direkte er givet til formålet.  

 Falder tjenestefriheden på fridage, erstattes disse ikke, ligesom der heller  

 ikke vil kunne gives overarbejdsgodtgørelse eller særlige ydelser i  

 forbindelse med tjenestefriheden.  Personalemøder, der er indkaldt af tjenestestedets ledelse, med beordret fremmøde,  

 beregnes time for time og føres på lønordre 9B i kolonne 13 (linie 19).
 Ved deltagelse i SU-møder uden for normal arbejdstid, beregnes mødetiden  

 time for time, ligesom der efter aftale med tjenestestedet gives for den  

 faktiske rejsetid.
 Timerne føres på lønordre 9B i kolonne 13 (linie 19).
Ved deltagelse i Hjemmeværnets og Civilforsvarets skoler og kurser  

 henvises til Finansministeriets cirkulære nr. 53 af 18. marts 1968. Der skal  

 anvendes en særlig blanket, nr.
P 403, ved ansøgning om tjenestefrihed til  

 formålet (A-2-7).
 Det skal bemærkes, at der kun kan gives tjenestefrihed til pligtig  

 tjeneste, kurser/skoler, som er arrangeret/indkaldt af Hjemmeværnsregionerne.  

Tjenestefrihed til læge og tandlæge:
 Hvis personalet i den normale tjenestetid er nødsaget til at konsultere  

 læge, tandlæge eller lignende, bør det tilstræbes, at frihed hertil opnås ved  

 tjenestebytning eller tjenesteomlægning.
 Betaling for overtid eller godtgørelse for mistede fridage i denne  

 anledning bør så vidt muligt undgås.
 For hver sammenlagt 8 timers fravær noteres 1 sygedag.  Genindkaldelse  

 til militæret:
 Ved genindkaldelse til militæret betragtes ordinære fridage i  

 genindkaldelsesperioden som afviklede.
 Det samme gælder for øvrige friheder (H-dage, T-dage, G-dage og N-dage).  

 Ordinære feriedage, der falder i perioden, skal placeres enten før eller  

 efter genindkaldelsen.
 Til grund for årsnormberegningen lægges den tjeneste, der skulle have  

 været forrettet på tjenestestedet.
 Se bilag C-7-1, vedrørende særlige ydelser og kompensationstid.  

Foredragsvirksomhed:
I forbindelse med foredragsvirksomhed om Kriminalforsorgen, der udføres i  

 fritiden, og hvor foredragsholderen er udpeget af tjenestestedet, indberettes  

 det faktiske timeforbrug uden procenttillæg på personaleopgørelsesskemaets  

 pkt.
E, »DFK-timer«, linie 40 »Andet«.
 Til anden foredragsvirksomhed, eller hvor foredraget er aftalt uden om  

 tjenestestedet, kan der ikke uden godkendelse fra Direktoratet gives timer.  

 Der henvises til bilag vedr. foredrag afsnit A, gruppe 2, lb.nr. 5.  

Suspension:
 Under suspension oppebærer den pågældende 2/3 af sædvanlig løn jfr.  

 Direktoratets suspensionsskrivelse til den enkelte medarbejder.
 Der kan imidlertid ikke udbetales særlige ydelser (eks. natpenge -  

 lørdag/søndagsgodtgørelse og lignende), idet den suspenderede er at betragte  

 som havende heldagstjeneste.
 Slutter suspensionen med, at der sker efterbetaling af indeholdt lønbeløb,  

 skal der ligeledes efterbetales for særlige ydelser i henhold til  

 retningslinier i »Vejledende Bestemmelser« afsnit B, gruppe 3,  

 lb.nr. 1.
 Den suspenderede skal udsættes til sommerferie umiddelbart efter 2. maj,  

 såfremt suspensionen er sket i tiden mellem 30. september og 2. maj, og/eller  

 udsættes til evt. restferie umiddelbart efter suspensionen i perioden 1.  

 oktober til 30. april.
I ferieperioden skal den suspenderede have udbetalt fuld løn.
Der skal  

 ligeledes udbetales særlige ydelser under ferien i henhold til retningslinier  

 i »Vejledende Bestemmelser« afsnit B, gruppe 3, lb.nr. 1.
 Når den pågældende udsættes til ferie, skal Løn- og Regnskabskontoret og  

 Tjenestetidskonsulentens Kontor straks have oplyst dette.  

Vidnegodtgørelse:
Personale, der i tjenstligt medfør skal vidne i retten uden at få udbetalt  

 vidnegodtgørelse, kan på lønordre 9B godskrives for den faktiske tid samt  

 rejsetid, såfremt den pågældende ikke er på tjeneste.
Timerne føres på  

 lønordre 9B i kolonne 13 (linie 19).
 Er den pågældende på tjeneste, medregnes den faktiske tid som arbejdstid.
 Personale, der i ikke tjenstligt medfør skal vidne i retten, kan ikke  

 noteres for de timer, der anvendes i retten eller under rejse.
 Er den pågældende på tjeneste, skal der gives mulighed for afspadsering.  

Delvis normaltjeneste/delvis kursus på samme dag.
I de tilfælde hvor en kursusdeltager delvis har udført sin normaltjeneste,  

 delvis har deltaget i et af Styrelsen eller tjenestestedet beordret kursus,  

 skal den pågældende mindst noter es for en arbejdsnorm på 8 timer.
 Udgør normaltjeneste/kursustid mere end 11 timer, kan der dog gives 3  

 merarbejdstimer.
 (Se endvidere bilag A-2-6 vedr.: Delvis normaltjeneste/delvis kursus på  

 samme dag).  Ødetillæg:
 På de anstalter, hvor der fortsat er personale, der oppebærer ødetillæg,  

 skal anstalten ved ekstraordinær tjenestefrihed være opmærksom på, at  

 ødetillægget skal bortfalde ved et faktisk fravær på mere end 1 måned,  

 forudsat anstalten i forbindelse med ydelse af tjenestefrihed over for  

 tjenestemanden skriftligt har tilkendegivet, at ødetillægget bortfalder ved  

 enventuel tilbagevenden, hvadenten dette sker til samme eller andet  

 tjenestested.
 Barselsorlov eller adoptionsorlov - herunder sådan orlov uden løn i medfør  

 af lov om barselsorlov - bevirker dog ikke bortfald af ødetillægget, selv om  

 orloven overstiger 1 måned.
