Nr BTL 40 Betænkning over Forslag til lov om ændring af lov om værdipapirhandel m.v.  

 og forskellige andre love (Opgave/kompetencefordeling mellem Fondsrådet og  

 Finanstilsynet, netting, valutaspotforretninger i investeringsøjemed, ændrede  

 placeringsregler for børneopsparing og boligopsparing, konkursbehandling  

 m.v.)   

 Nr L 40 1997-98. 2. samling Afgivet af Erhvervsudvalget Afgivet: 19980611 Udvalget har behandlet lovforslaget i nogle møder og har herunder stillet  

 spørgsmål til økonomiministeren, som denne har besvaret skriftligt.
 Der er af økonomiministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de af  

 økonomiministeren stillede ændringsforslag.
Et mindretal inden for flertallet (Socialistisk Folkepartis medlem af  

 udvalget) konstaterer, at der foreslås en ændring af ydelsen på indekslån,  

 fordi Danmarks Statistik ikke længere offentliggør et lønindeks, der har  

 været brugt i reguleringen.
Det betyder, at huslejen i almennyttigt byggeri -  

 herunder ældre- og ungdomsboliger - kan komme til at stige lidt mere end  

 ellers.
Hvis det sker, vil SF arbejde for en kompensation for en eventuel  

 huslejestigning, f.eks. ved at regulere huslejen ned.
Det er ikke rimeligt,  

 at en aftale - som et lån jo er - forringes af tekniske grunde.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Æ n d r i n g s f o r s l a g Af økonomiministeren, tiltrådt af et flertal (udvalget med  

 undtagelse af Enhedslistens medlem):
Til § 1 1) I den under nr. 16 foreslåede affattelse af § 84,  

 stk. 3,  erstattes »§ 51« med: »§ 50, stk. 4, og §§ 50 b  

 og 51«.
Til § 15 2) I stk. 8 ændres »nr. 15-19« til: »nr. 8  

 og 9«.
 3) I stk. 10 ændres »og nr. 15-19« til: », 8  

 og 9«.
B e m æ r k n i n g e r Til nr. 1-3 Herved rettes en fejl i det oprindelige lovforslag.
