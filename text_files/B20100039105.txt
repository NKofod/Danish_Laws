Bilag 1 Bilag 2 Bilag 3 Bilag 4 Bekendtgørelse om forbud mod visse former for fiskeri i nærmere afgrænsede områder i Kattegat og nordlige del af Øresund I medfør af §§ 30 - 32, § 34 og § 130, stk. 2 og 4 i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, og efter bemyndigelse, fastsættes:
 § 1. I Kattegat og nordlige Øresund gælder i nærmere afgrænsede områder begrænsninger for erhvervsmæssigt og rekreativt fiskeri jf. §§ 2 - 3 og § 5.
§ 2. I et område kaldet område nr. 1 beliggende i det sydøstlige Kattegat og nordlige Øresund og afgrænset som anført i bilag 1, etableres sæsonmæssigt forbud mod erhvervsmæssigt og rekreativt fiskeri.
I den del af området, der er beliggende i Kattegat, gælder forbuddet i perioden fra den 1. januar til den 31. marts, og i den del af området, der er beliggende i Øresund, gælder forbuddet i perioden fra den 1. februar til den 31. marts.
Grænsen mellem Kattegat og Øresund er den rette linje mellem Gilbjerg Hoved og Kullen.
 Stk. 2. Undtaget fra forbuddet i stk. 1 er:
 1) Trawlfiskeri med selektive redskaber, der reducerer bifangst af torsk til et minimum, jf. § 4.
 2) Fiskeri efter sild med flydetrawl.
 3) Fiskeri af hummer og krabber med tejner.
 4) Fiskeri efter stenbider med garn med maskestørrelse på mindst 220 mm.
 5) Rekreativt fiskeri, der ikke er målrettet efter torsk.
 § 3. I et område kaldet område nr. 2 beliggende i det sydøstlige Kattegat og afgrænset som anført i bilag 2, etableres et lukket område med forbud mod enhver form for erhvervsmæssigt og rekreativt fiskeri i perioden fra den 1. januar til den 31. december.
 Stk. 2. Undtaget fra forbuddet i stk. 1 er fiskeri af hummer og krabber med tejner.
 Stk. 3. Undtaget fra forbuddet i stk. 1 er i perioden fra den 1. april til den 31. december:
 1) Trawlfiskeri med selektive redskaber, der reducerer bifangst af torsk til et minimum, jf. § 4.
 2) Fiskeri efter sild med flydetrawl.
 3) Rekreativt fiskeri, der ikke er målrettet efter torsk.
 § 4. Krav til udformning af redskaber, der lovligt kan anvendes i medfør af § 2, stk. 2, 1 og § 3, stk. 3, 1 fremgår af bilag 4.
§ 5. I et område kaldet område nr. 3 beliggende i det sydøstlige Kattegat og afgrænset som anført i bilag 3, etableres et permanent lukket område med forbud mod enhver form for erhvervsmæssigt og rekreativt fiskeri i perioden fra den 1. januar til den 31. december.
Der gælder ingen undtagelser fra forbuddet.
 § 6. Med bøde straffes den, der overtræder eller forsøger at overtræde §§ 2 - 5.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens kapitel 5.
 § 7. Bekendtgørelsen træder i kraft den 21. april 2010.
 Stk. 2. Bekendtgørelse nr. 182 af 13. marts 2009 om forbud mod visse former for fiskeri i nærmere afgrænsede områder i Kattegat og nordlige del af Øresund ophæves.
Fiskeridirektoratet, den 16. april 2010 Anders Munk Jensen / Mik Jensen Bilag 1 Område 1 .
Bilag 2 Område 2 .
Bilag 3 Område 3 .
Bilag 4 Krav til redskaber, der lovligt kan anvendes til fiskeri i de nærmere afgrænsede områder i Kattegat og nordlige Øresund, jf. § 4 og § 2, stk. 2, nr. 1 og § 3, stk. 3, nr. 1 Kravet til selektivitet i ovennævnte bestemmelser er opfyldt, ved anvendelse af trawlredskaber udformet som beskrevet nedenfor:
 Fig 2. Skematisk tegning der illustrerer ændringen af en standard trawl til en topløs trawl set fra siden.
 Fig 3. Skematisk tegning der illustrerer overpanelet i den topløse trawl.
