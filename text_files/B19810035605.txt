 I medfør af lov nr. 289 af 10. juni 1981 om statsgaranti for lån og  

 rentetilskud til energibesparende foranstaltninger i væksthusgartnerier  

 fastsættes følgende:
§ 1.  Ansøgning om statsgaranti for og rentetilskud  

 til lån, der optages til finansiering af energibesparende foranstaltninger i  

 væksthusgartnerier, skal udfærdiges på et særligt skema, der udleveres af  

 pengeinstitutterne.
Ansøgningen indleveres til det långivende pengeinstitut  

 og videresendes af dette til Kongeriget Danmarks Hypotekbank og  

 Finansforvaltning.
 Stk. 2.  Ansøgningen skal attesteres af en af de i  

 henhold til moderniseringsloven for gartnerierhvervet godkendte særlige  

 sagkyndige konsulenter.
 Stk. 3.  Landbrugsministeriet kan, hvor særlige forhold  

 taler derfor godkende, at ansøgningen attesteres af anden sagkyndig.
 § 2.  Ansøgning om garanti og rentetilskud skal for at  

 komme i betragtning være modtaget i Kongeriget Danmarks Hypotekbank og  

 Finansforvaltning senest den 31. december 1983.
 Stk. 2.  Ansøgningerne behandles i den rækkefølge, de  

 modtages i hypotekbanken.
 § 3.  De energibesparende foranstaltninger i  

 væksthusgartnerier, der i henhold til loven kan danne grundlag for ydelse af  

 statsgaranti og rentetilskud, jfr. lovens § 9, er følgende, jfr. dog stk. 2:
Stk. 2.  Det er en betingelse for, at en foranstaltning  

 som nævnt i stk. 1 kan danne grundlag for ydelse af statsgaranti og  

 rentetilskud, § 4.  Landbrugsministeriet kan, hvor særlige forhold  

 taler derfor bestemme, at andre energibesparende foranstaltninger end nævnt i  

 § 3, stk. 1, kan danne grundlag for ydelse af statsgaranti og rentetilskud  

 under forudsætning af, at betingelserne i § 3, stk. 2, er opfyldt.
 § 5.  Statsgaranti og rentetilskud ydes kun, hvis det  

 efter hypotekbankens skøn må antages, at ansøgeren efter investeringen vil  

 kunne opretholde driften af væksthusgartneriet og opfylde sine økonomiske  

 forpligtelser, jfr. lovens § 2, stk. 1, nr. 3.
 § 6.  Betingelsen om et rimeligt økonomisk behov for  

 garanti og rentetilskud, jfr. lovens § 2, stk. 1, nr. 4, anses normalt for  

 opfyldt, hvis ansøgerens skattepligtige indkomst i det seneste opgjorte  

 regnskabsår har været mindre end den for det pågældende år i henhold til  

 loven om støtte til modernisering af jordbrugsbedrifter fastsatte  

 sammenlignelige indkomst.
 § 7.  Ved ejendommens handelsværdi, jfr. lovens § 3,  

 stk. 2, forstås værdien af ejendommen i fri handel på sædvanlige  

 prioriteringsvilkår og med tilhørende driftsinventar og driftsmateriel.
Stk. 2.  Ved fastsættelse af handelsværdien lægges en af  

 et realkreditinstitut foretaget vurdering til grund.
Denne værdi omregnes til  

 den handelsværdi, der er nævnt i stk. 1.
 § 8.  Kongeriget Danmarks Hypotekbank og  

 Finansforvaltning træffer afgørelse om godkendelse af de planlagte  

 investeringer og om, hvorvidt betingelserne for at yde garanti og  

 rentetilskud i øvrigt er opfyldt, jfr. lovens §§ 2, 3 og 5.
Stk. 2.  Det er en betingelse for meddelelse af  

 forhåndstilsagn om garanti for lån og rentetilskud, at investeringen ikke er  

 påbegyndt, inden forhåndstilsagnet er meddelt.
Hypotekbanken kan fravige  

 denne bestemmelse, når særlige forhold taler derfor.
 Stk. 3.  Kan ansøgningen imødekommes, meddeler  

 hypotekbanken forhåndstilsagn om garanti og rentetilskud.
 § 9.  Forhåndstilsagnet bortfalder, hvis der ikke  

 inden 9 måneder fra datoen for meddelelse af forhåndstilsagn er indgivet  

 indberetning i henhold til § 10 eller bevilget forlængelse af fristen.
§ 10.  Når den i ansøgningen beskrevne investering er  

 gennemført, og lånetilsagn er meddelt, fremsendes indberetning herom på et  

 særligt skema gennem pengeinstituttet til Kongeriget Danmarks Hypotekbank og  

 Finansforvaltning.
Indberetningen skal indeholde specifikation over de  

 afholdte udgifter, attesteret af statsautoriseret eller registreret revisor  

 eller af sagkyndig konsulent, jfr. § 1, stk. 2 og 3, samt erklæring fra den  

 sagkyndige konsulent om, at investeringerne er gennemført i overensstemmelse  

 med de godkendte planer.
 § 11.  Garanti og rentetilskud ydes kun på grundlag af  

 lån til finansiering af investeringer, der er beskrevet i ansøgningen.  

 Garanti og rentetilskud kan ikke ydes på grundlag af lån, hvis nettoprovenu  

 overstiger de samlede investeringsudgifter.
 Stk. 2.  Værdien af ansøgerens eget arbejde kan ikke  

 indgå i opgørelsen af investeringsudgiften.
 § 12.  Hypotekbanken fastsætter regler for udbetaling  

 af rentetilskud.
 § 13.  Kongeriget Danmarks Hypotekbank og  

 Finansforvaltning træffer afgørelse om ydelse af garanti og rentetilskud i  

 henhold til loven samt om bortfald og tilbagebetaling af rentetilskud efter  

 lovens § 10.
 Stk. 2.  Afgørelser, der i medfør af loven og denne  

 bekendtgørelse træffes af hypotekbanken, kan påklages til  

 landbrugsministeriet.
 Stk. 3.  Klagefristen er 4 uger fra den dag, afgørelsen  

 er meddelt ansøgeren.
 § 14.  Bekendtgørelsen træder i kraft den 15. juli  

 1981.
