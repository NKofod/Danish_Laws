 § 1. I tilknytning til direktoratet for de videregående uddannelser  

 nedsættes et råd for ingeniøruddannelserne og andre uddannelser, som efter  

 direktoratets bestemmelse henføres til rådets område, herunder  

 landinspektøruddannelsen.
 § 2. Rådet består af formanden, næstformanden og 16 andre medlemmer.
Stk. 2.  Formanden og medlemmerne udpeges af  

 undervisningsministeren for 3 år ad gangen.
Genbeskikkelse kan finde sted.  

 Beskikkelsesperioderne skal være forskudt i forhold til hinanden, således at  

 halvdelen af medlemmernes beskikkelsesperiode udløber midt i  

 beskikkelsesperioden for den anden halvdel.
Bortset fra formanden afgår 8 af  

 de første gang udpegede medlemmer efter lodtrækning halvandet år efter  

 udpegningen.
Stk. 3.  Rådet sammensættes således, at læreres,  

 studerendes, aftageres og færdiguddannedes synspunkter om uddannelserne  

 bliver repræsenteret i rådet.
Der skal ved sammensætningen af rådet endvidere  

 lægges vægt på, at teknologisk, erhvervsmæssig og samfundsmæssig indsigt er  

 bredest muligt repræsenteret.
Stk. 4.  8 af rådets medlemmer udpeges efter indhentede  

 forslag fra styrelser og sammenslutninger, der repræsenterer aftageres og  

 færdiguddannedes synspunkter.
Et medlem udpeges efter forslag fra Statens  

 teknisk-videnskabelige forskningsråd.
Med henblik på beskikkelse af de øvrige  

 8 medlemmer indhenter direktoratet for de videregående uddannelser forslag  

 fra institutioner, hvis uddannelser er henlagt til rådets område.
 § 3. Direktoratet for de videregående uddannelser varetager  

 sekretariatsopgaverne for rådet.
 Stk. 2.  Direktøren eller en af denne udpeget  

 repræsentant for direktoratet kan deltage i rådets møder.
 § 4. Rådet har til opgave at rådgive undervisningsministeriet i spørgsmål  

 af betydning for uddannelserne inden for direktoratet for de videregående  

 uddannelsers område og i spørgsmål af betydning for koordineringen af disse  

 uddannelser med undervisningen inden for andre uddannelsesområder.
 Stk. 2.  Rådgivningen skal angå både grunduddannelses-  

 og efteruddannelsesspørgsmål.
 Stk. 3.  Rådet afgiver udtalelse om sager, der  

 forelægges det af undervisningsministeriet, men rådet kan også på eget  

 initiativ tage sager af generel karakter op over for  

 undervisningsministeriet.
 Stk. 4.  Rådet kan anmode direktoratet om at indhente  

 oplysninger eller udtalelser.
 Stk. 5.  Som grundlag for sin virksomhed skal rådet  

 følge uddannelserne og udviklingen på arbejdsmarkedet.
Stk. 6.  Rådets udtalelser afgives til direktoratet for  

 de videregående uddannelser, som efter sagens karakter enten lader  

 udtalelserne indgå i direktoratets egen sagsbehandling eller befordrer dem  

 videre til anden instans.
Direktoratet sender normalt kopi af de afgivne  

 udtalelser til de særligt berørte uddannelsesinstitutioner.
§ 5. Formanden sammenkalder rådet så ofte, der er behov for det.
Der skal  

 dog altid indkaldes til møde, når 1/3 af medlemmerne anmoder formanden om  

 det.
 Stk. 2.  Formanden leder møderne.
Stk. 3.  Der indkaldes til møder med sædvanligvis mindst  

 8 dages varsel.
Med samme frist udsendes dagsorden.
 Stk. 4.  Næstformanden varetager formandens opgaver  

 under dennes forfald.
§ 6. Rådet er beslutningsdygtigt, når mindst halvdelen af medlemmern e er til stede.
 Stk. 2.  Hvis der er delte meninger i rådet om et  

 spørgsmål, skal alle opfattelser komme til udtryk i rådets udtalelse.
 Stk. 3.  Spørgsmål, der ikke har været optaget på  

 dagsordenen, kan kun drøftes, hvis formanden og de fremmødte er enige om det.  

 Om sådanne spørgsmål kan der kun afgives udtalelser, hvis de øvrige medlemmer  

 har haft lejlighed til at udtale sig.
§ 7. Rådet kan nedsætte underudvalg eller arbejdsgrupper bestående a f egne medlemmer og kan lade sådanne indtræde i fællesudvalg nedsat sammen  

 med et eller flere faglige landsudvalg.
 Stk. 2.  Rådet kan efter aftale med direktoratet for de  

 videregående uddannelser tilkalde sagkyndige udefra.
 § 8. Det påhviler formanden for rådet at påse, at udgifterne i  

 forbindelse med udvalgsarbejdet holdes inden for den bevillingsramme, der  

 årligt afsættes af ministeriet til rådet.
 § 9. Direktoratet kan rådføre sig med formanden om løbende sager.
 § 10. Formanden udgør sammen med formændene for de faglige landsudvalg  

 vedrørende videregående uddannelser et formandskollegium til drøftelse af og  

 rådgivning om sager af fælles interesse.
 Direktoratet for de videregående  

 uddannelser, den 9. november 1984.
