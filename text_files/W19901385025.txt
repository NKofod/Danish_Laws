Der meddeltes tilladelse til frastykning uden landbrugspligt af et  

 areal på ca. 10,8 ha fra en landbrugsejendom på 63,6 ha med henblik på  

 råstofindvinding.
Tilladelsen betinget af, at der skal være indgået en  

 endelig, bindende aftale med ejeren af en nærliggende landbrugsejendom om  

 overtagelse efter endt råstofindvinding.
 De har i skrivelser af 26. januar 1990 og 30. marts 1990 (Deres j.nr.  

 26189) på vegne af Højslev Teglværk A/S påklaget den af Jordbrugsdirektoratet  

 i skrivelse af 17. januar 1990 trufne afgørelse, hvorved der meddeltes afslag  

 på ansøgning om tilladelse til fraskillelse uden landbrugspligt af et areal  

 på ca. 10,8 ha fra landbrugsejendommen matr. nr. 1 a Råst By, Ejsing m.fl. af  

 areal 63,6 ha.
 Det frastykkede areal agtes afhændet til Deres klient med henblik på  

 indvinding af rødlersforekomster.
 Det fremgår af sagen, at rødlersforekomster er af afgørende betydning for  

 en eventuel udvidelse af produktionen på teglværket.
Jordbrugsdirektoratet begrundede sit afslag med, at praksis med hensyn til  

 udstykning og ophævelse af landbrugspligten efter § 4, stk. 1, nr. 3, i  

 landbrugsloven (jf.
Landbrugsministeriets bekendtgørelse nr. 504 af 17. juli  

 1989) administreres meget restriktivt, og at der i denne sag ikke fandtes  

 grundlag for at afvige praksis.
Jordbrugsdirektoratet har i anledning af Deres klage meddelt, at man ikke  

 ser nye omstændigheder, som kan begrunde en ændring af afgørelsen.
Imidlertid  

 indstiller direktoratet, at afgørelsen ændres, hvis der indgås en aftale  

 medlem ejeren af landbrugsejendommen og teglværket om, at arealet efter endt  

 udnyttelse tilbagekøbes og tillægges denne ejendom.
 Landbrugsministeriet skal med henvisning til ovenstående samt til § 8 i  

 cirkulæret om landbrugsloven (Landbrugsministeriets cirkulære nr. 38 af 8.  

 marts 1990) meddele, at man finder grundlag for ændring af  

 Jordbrugsdirektoratets afgørelse.
 Landbrugsministeriet meddeler herefter tilladelse til udstykning af det  

 ansøgte areal fra landbrugsejendommen matr. nr. 1 a Råst By, Ejsing m.fl.  

 efter landbrugslovens § 4, stk. 1, nr. 3, idet landbrugspligten samtidig  

 ophæves.
Tilladelsen er betinget af, at det dokumenteres, at der er indgået en  

 endelig, bindende aftale med ejeren af en nærliggende landbrugsejendom om  

 pligt til overtagelse af det omhandlede areal efter endt udnyttelse til  

 råstofudvinding.
Sammenlægningen skal kunne ske i overensstemmelse med  

 reglerne herom i landbrugsloven.
 Det er endvidere en betingelse, at der tinglyses en deklaration i  

 overstemmelse med vedlagte udkast.
 Dokumentationen for, at betingelserne for tilladelsen er opfyldt, skal  

 inden et år fra denne skrivelses dato fremsendes til Jordbrugskommissionen  

 for Ringkøbing Amt, der vil meddele den endelige tilladelse efter  

 landbrugsloven.
 P.M.V.
