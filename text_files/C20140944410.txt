Cirkulæreskrivelse om indkomstoversigt for fastsættelse af børne- og ægtefællebidrag fra 1. juli 2014 1. Indledning Som det fremgår af vejledning om børne- og ægtefællebidrag, udsendes der hvert år en indkomstoversigt for fastsættelse af børne- og ægtefællebidrag i det kommende år.
Lov om børns forsørgelse er ændret fra den 1. juli 2014 (lov nr. 575 af 10. juni 2014 om regelforenklinger og effektiviseringer på børnebidragsområdet). I forbindelse med lovændringen er der samtidig ændret i de administrative forskrifter og i praksis på børnebidragsområdet.
Denne cirkulæreskrivelse indeholder nogle af praksisændringerne.
Fra den 1. juli 2014 er der fastsat nedenstående vejledende indkomstbeløb og procenttillæg.
Oversigten indeholder også for 2014 oplysninger om størrelsen af de fleste bidrag, der kan fastsættes efter lov om børns forsørgelse.
I det omfang der skal tages stilling til størrelsen af et bidrag, der helt eller delvist skal fastsættes for en periode, der ligger før den 1. juli 2014, vil myndighederne tage hensyn til tidligere gældende praksis for tiden før den 1. juli 2014.
 For yderligere information om regler og praksis for fastsættelse af bidrag læs også vejledning om børne- og ægtefællebidrag  navnlig pkt. 6.1. om vejledende retningslinjer for fastsættelse af børnebidrag og pkt. 7.1. om vejledende retningslinjer for fastsættelse af ægtefællebidrag.
2. Børnebidrag 2.1. Normalbidraget Ministeriet for Børn, Ligestilling, Integration og Sociale Forhold har for 2014 fastsat størrelsen af normalbidraget til 1.270 kr. om måneden.
 Normalbidraget består af et grundbeløb og et tillæg, der i 2014 er følgende:
  Grundbeløbet: 13.488 kr. årligt (6.744 kr. halvårligt og 1.124 kr. om måneden).
  Tillægget: 1.752 kr. årligt (876 kr. halvårligt og 146 kr. om måneden).
 Læs også pkt. 6.1.1.1. i vejledning om børne- og ægtefællebidrag.
2.2. Forhøjet børnebidrag Af nedenstående skema fremgår de vejledende indkomstbeløb, der anvendes til fastsættelse af forhøjet børnebidrag.
Som læsevejledning til skemaet kan gives følgende eksempel.
 Hvis en bidragsbetaler med forsørgelsespligt over for et barn har en årlig indkomst på ca. 550.000 kr., vil bidraget som udgangspunkt blive fastsat til normalbidraget + 100 %. Det er fordi, indkomsten er højere end de ca. 470.000 kr., som er angivet i skemaet, men under de ca. 600.000 kr., som fremgår af næste indkomstbeløb.
 Læs også pkt. 6.1.1.2. i vejledning om børne- og ægtefællebidrag.
2.3. Uddannelsesbidrag Af nedenstående skema fremgår de vejledende indkomstbeløb, der anvendes til fastsættelse af uddannelsesbidrag, herunder også forhøjet bidrag.
Som læsevejledning til skemaet kan gives følgende eksempel.
 Hvis en bidragsbetaler med forsørgelsespligt over for et barn har en årlig indkomst på ca. 600.000 kr., vil bidraget som udgangspunkt blive fastsat til normalbidragets grundbeløb + 50 %. Det er fordi, indkomsten er højere end de ca. 500.000 kr., som er angivet i skemaet, men under de ca. 900.000 kr., som fremgår af næste indkomstbeløb.
 Læs også pkt. 6.1.2. i vejledning om børne- og ægtefællebidrag.
2.4. Konfirmations- og beklædningsbidrag I 2014 er konfirmations- og beklædningsbidraget 3.372 kr. (3 gange normalbidragets grundbeløb).
 Læs også pkt. 6.1.3. i vejledning om børne- og ægtefællebidrag.
2.5. Fødsels-, barsels-, dåbs- og navngivningsbidrag Ministeriet for Børn, Ligestilling, Integration og Sociale Forhold har for 2014 fastsat størrelsen af fødselsbidraget til 772 kr.
Størrelsen af barselsbidraget er fastsat til 1.346 kr. om måneden.
 Læs også pkt. 6.1.4. i vejledning om børne- og ægtefællebidrag.
 I 2014 er et dåbs- og navngivningsbidrag 1.124 kr.
 Læs også pkt. 6.1.5. i vejledning om børne- og ægtefællebidrag.
2.6. Barnets indkomst Er barnets indkomst i 2014 ca. 5.000 kr. om måneden, kan et uddannelsesbidrag, der er fastsat til normalbidraget, bortfalde.
 Hvis et uddannelsesbidrag er fastsat højere end normalbidragets grundbeløb, kan bidraget blive nedsat, hvis barnet har en indkomst, der er ca. 4.000 kr. om måneden.
 Er et uddannelsesbidrag fastsat højere end normalbidragets grundbeløb, kan bidraget efter en konkret vurdering normalt kun bortfalde, hvis barnet har en indkomst, der er væsentligt overstiger ca. 5.000 kr. om måneden.
 Læs også pkt. 6.1.6. i vejledningen om børne- og ægtefællebidrag.
3. Ægtefællebidrag 3.1. Lav indkomst hos bidragsbetaleren Hvis bidragsbetaleren har en lav indkomst, vil statsforvaltningen normalt ikke fastsætte et bidrag, da bidragsbetaleren skal have mulighed for at forsørge sig selv.
Overstiger bidragsbetalerens årlige indkomst i 2014 ikke ca. 270.000 kr., bør der ikke fastsættes bidrag.
 Er bidragsbetalerens indkomst i 2014 mellem ca. 270.000 kr. og ca. 290.000 kr. om året, fastsætter Statsforvaltningen skønsmæssigt bidraget til et mindre beløb end ellers.
 Statsforvaltningen vil som udgangspunkt ikke fastsætte et bidrag så højt, at bidragsbetalerens bruttoindkomst  efter fradrag af ægtefællebidrag samt bidrags- og forsørgelsespligter over for børn  bringes ned under ca. 270.000 kr. om året.
 Læs også pkt. 7.1.2. i vejledning om børne- og ægtefællebidrag.
3.2. Bidragsmodtagerens behov for bidrag (»bidragsloftet«) 3.2.1. Bidragsmodtagerens indkomst Hvis bidragsmodtageren i 2014 har en årlig indkomst på ca. 270.000 kr. til ca. 310.000 kr. eller derover, anses bidragsmodtagerens økonomiske forhold for at være så gode, at bidragsmodtageren ikke har et rimeligt behov for bidrag.
Statsforvaltningen vil i en sådan situation normalt afslå at fastsætte bidrag.
 Læs også pkt. 7.1.3.1. i vejledning om børne- og ægtefællebidrag.
3.2.2. Betydningen af bidragsbetalerens indkomst Hvis der er grundlag for at fastsætte bidrag, og hvis bidragsbetalerens indkomst i 2014 er under ca. 700.000 kr. om året, fastsætter Statsforvaltningen normalt bidraget skønsmæssigt sådan, at bidragsmodtagerens samlede indkomst inklusive bidrag ligger i den nedre halvdel af intervallet  det vil sige ca. 270.000 kr. til ca. 290.000 kr. om året.
 Overstiger bidragsbetalerens indkomst ca. 700.000 kr. om året, fastsætter Statsforvaltningen normalt bidraget skønsmæssigt sådan, at bidragsmodtagerens samlede indkomst inklusive bidrag ligger i den øvre halvdel af intervallet  det vil sige ca. 290.000 kr. til ca. 310.000 kr. om året.
 Har bidragsbetaleren en meget høj indkomst, kan der være grundlag for at fastsætte bidrag, selvom bidragsmodtagerens samlede indkomst derved overstiger ca. 310.000 kr. om året.
 Overstiger bidragsbetalerens indkomst ca. 1,3 mio. kr. om året, fastsætter Statsforvaltningen normalt bidraget skønsmæssigt sådan, at bidragsmodtagerens samlede indkomst inklusive bidrag er ca. 310.000 kr. til ca. 330.000 kr. om året.
 Har bidragsbetaleren en væsentlig højere indkomst, kan statsforvaltningen efter en konkret vurdering fastsætte bidrag sådan, at bidragsmodtagerens samlede indkomst inklusive bidrag overstiger ca. 330.000 kr. om året.
 Læs også pkt. 7.1.4. i vejledning om børne- og ægtefællebidrag.
3.3. Lav indkomst hos bidragsmodtageren Læs også pkt. 7.1.6. i vejledning om børne- og ægtefællebidrag.
