Bekendtgørelse om ændring af bekendtgørelse om bekæmpelsesmidler § 1 I bekendtgørelse nr. 151 af 18. februar 2014 om bekæmpelsesmidler foretages følgende ændringer:
 1. Indledningen affattes således:
»I medfør af § 4 a, § 5, § 6, § 7 a, § 10, stk. 4, § 10 a, § 20, § 22, stk. 2-4, § 22 a, § 22 c, § 23, § 25, stk. 4, § 27, § 30, stk. 1, § 31, § 35, § 36, stk. 2, § 37, § 38 a, § 38 f, stk. 1, § 42, stk. 1 og 2, § 42 a, § 43, § 43 a, § 45, § 46, § 51 c, § 56 og § 59, stk. 4 og 5, i lov om kemikalier, jf. lovbekendtgørelse nr. 878 af 26. juni 2010, som ændret ved lov nr. 294 af 11. april 2011, lov nr. 161 af 28. februar 2012, lov nr. 277 af 19. marts 2013 og lov nr. 489 af 21. maj 2013, fastsættes:« 2. I § 2 indsættes som nr. 19 og 20:
 »19) Rekreative græsarealer med offentlig adgang: Græsarealer, som er en del af offentlige parker og haver, sportspladser, rekreative områder, forlystelsesparker, campingpladser, områder omkring skoler, børneinstitutioner, sundhedsfaciliteter og lignende.
20) Golfbaner: Areal bestående af et eller flere af følgende baneelementer: greens, teesteder, fairways, rough, semirough, træningsområde, natur og stier på disse arealer udlagt til golfspil og som minimum består af en 9-huls golfbane, jf. definition i bekendtgørelse om anvendelse af plantebeskyttelsesmidler på golfbaner.« 3. I § 17 indsættes som stk. 3:
»Stk. 3. Hvis der ikke inden godkendelsens udløb er truffet beslutning om at forny godkendelsen, og dette skyldes forhold, der ikke kan tilskrives godkendelsesindehaveren, kan Miljøstyrelsen forlænge godkendelsen med et passende tidsrum, således at sagsbehandlingen kan afsluttes.« 4. I § 20 indsættes som stk. 3 og 4:
 »Stk. 3. Når en virksomhed udbyder plantebeskyttelsesmidler, der er godkendt til ikke-professionel anvendelse i koncentreret form, til salg, skal midlerne ikke kunne tilgås ved selvbetjening, men skal kunne købes af private brugere efter kontakt med en medarbejder hos forhandlervirksomheden, jf. dog stk. 4.
 Stk. 4. Uanset stk. 3 må følgende midler, både i koncentreret form og klar til brug, sælges til private brugere ved selvbetjening:
 1) Mikrobiologiske plantebeskyttelsesmidler.
 2) Midler, baseret udelukkende på aktivstoffer, som er insektsæber eller fedtsyrer.
 3) Midler, baseret udelukkende på aktivstoffer, der består af svovl- eller jernforbindelser.
4) Feromoner til insektforvirring.« 5. Efter § 40 indsættes:
»§ 40 a.
På rekreative græsarealer med offentlig adgang må der, for at sikre særligt børn mod uacceptabel eksponering, kun anvendes plantebeskyttelsesmidler, der ifølge etiketteksten er godkendt til netop denne anvendelse, jf. dog stk. 2.
Stk. 2. På golfbaner, må der kun anvendes midler godkendt til rekreative græsarealer med offentlig adgang eller midler godkendt specifikt til brug på golfbaner.« 6. I § 63, stk. 1, indsættes som nr. 25 og 26:
 »25) Opbevarer eller sælger plantebeskyttelsesmidler i koncentreret form, godkendt til ikke-professionel anvendelse, i strid med § 20, stk. 3.
26) Anvender et plantebeskyttelsesmiddel på et rekreativt græsareal med offentlig adgang eller en golfbane, selv om midlet ifølge etiketteksten ikke er godkendt hertil, jf. § 40 a.« 7. Bilag 5 affattes som bilag 1 til denne bekendtgørelse.
§ 2 Stk. 1. Bekendtgørelsen træder i kraft den 27. juni 2014, jf. dog stk. 2.
 Stk. 2. Bestemmelserne i § 20, stk. 3 og 4, § 40 a, og § 63, stk. 1, nr. 25, i bekendtgørelse om bekæmpelsesmidler, som affattet ved § 1, nr. 4, 5 og 6, i denne bekendtgørelse, træder i kraft den 26. november 2015.
 Stk. 3. Bilag 5, i bekendtgørelse om bekæmpelsesmidler, som affattet ved bilag 1 til denne bekendtgørelse, gælder for ansøgninger modtaget i Miljøstyrelsen efter den 27. juni 2014.
Miljøministeriet, den 23. juni 2014 Kirsten Brosbøl / Claus Torp Bilag 1 »Bilag 5 Oversigt over grundgebyr og tillægsgebyr for behandlingen af sager om plantebeskyttelsesmidler I.
Gebyr for godkendelse af aktivstof, DKK II.
Kemiske plantebeskyttelsesmidler Alle gebyrer i DKK III.
Mikrobiologiske plantebeskyttelsesmidler IV.
Fællesgebyrer for forskellige administrative ændringer (kemiske og mikrobiologiske plantebeskyttelsesmidler) For afsnit II-IV gælder, at tillægsgebyrer opkræves, hvor der er indsat en henvisning.
Tillægsgebyret opkræves kun, når den pågældende ydelse leveres i den aktuelle sag.
Der opkræves tillægsgebyr dels for særlige vurderinger, dels for arbejdet med ændringer til en allerede fremsendt ansøgning som følge af det ekstra tidsforbrug en sådan ændring medfører.
 Tillægsgebyrerne omfatter:
A: Tillægsgebyr for Fødevarestyrelsens vurdering af restkoncentrationer i fødevarer og foder (MRL) B: Tillægsgebyr for effektivitetsvurdering, udført af Aarhus Universitet (Institut for Agroøkologi) C: Miljøstyrelsens vurdering af aktivstof i et plantebeskyttelsesmiddel (for hvert aktivstof i midlet) D: Miljøstyrelsens ækvivalensvurdering af aktivstof (for hvert aktivstof) E: Substitution, vurdering af aktivstof (for hvert aktivstof) Am1: Gebyr for Miljøstyrelsens vurdering af ændringer til ansøgningen Am2: Gebyr for Fødevarestyrelsens vurdering af ændringer til ansøgningen Am3: Gebyr for vurdering af ændringer til ansøgningen, udført af Aarhus Universitet (Institut for Agroøkologi) Størrelsen af det enkelte tillægsgebyr afhænger af det arbejde, som indgår for den pågældende myndighed eller institution, og dermed af ansøgningstype.
 I afsnit V er angivet størrelsen af det tillægsgebyr, der er henvist til i afsnit II-IV.
 Oversigt over forkortelser:
RR: Registration Report: Registreringsrapport (Vurderingen) ZRMS: Zonal Rapporteur Member State: Den medlemsstat, der foretager vurdering for Zonen.
 IZRMS: Inter Zonal Rapporteur Member State: Den medlemsstat, der foretager vurdering for alle 3 zoner i Europa.
 CMS: Concerned Member State: Den medlemsstat, der foretager national vurdering på baggrund af en vurdering fra enten ZRMS eller IRMS.
 DAR: Draft assessment report: EU vurdering af aktivstoffet.
