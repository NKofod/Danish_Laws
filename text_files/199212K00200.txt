Nr LSF 200 Forslag til Lov om ændring af lov om statstilskud til forbedringsarbejder  

 m.v. i helårsboliger og fritidsboliger (Højere tilskudsprocent) Fremsat af boligministeren (Kofod-Svendsen) den 24. februar 1993 Vedtaget ved tredjebehandling den 1. april 1993 Lov nr. 182 af 14/04/1993 § 1 I lov om statstilskud til forbedringsarbejder m.v. i helårsboliger og  

 fritidsboliger, jf. lovbekendtgørelse nr. 52 af 4. februar 1993, foretages  

 følgende ændringer:
 1. § 2, nr. 4, affattes således:
»4) ejere af boliger omfattet af § 1.« 2. I § 4 udgår stk. 1, og i stedet indsættes:
 »Ejere af boliger omfattet af § 1 kan i perioden fra den 1. juli til  

 den 31. december hvert år ansøge om tilskud til disse boliger.
Stk. 2. Ejere af udlejede boliger, jf. § 2, nr. 3, opnår samme ret  

 som lejere til at søge om tilskud efter stk. 1.« Stk. 2 og 3 bliver herefter stk. 3 og 4.
3. I § 5 ændres »40 pct.« til: »50  

 pct.« § 2 Stk. 1. Loven træder i kraft ved bekendtgørelsen i Lovtidende og  

 har virkning fra den 1. januar 1993.
 Stk. 2. Loven finder anvendelse på arbejder i henhold til § 9 i  

 lov om statstilskud til forbedringsarbejder m.v. i helårsboliger og  

 fritidsboliger, der er påbegyndt efter den 31. december 1992.
 Stk. 3. Efterbetalingsbeløb på under 25 kr. udbetales ikke.
Oprindeligt fremsat forslag § 1 I lov om statstilskud til forbedringsarbejder m.v. i helårsboliger og  

 fritidsboliger, jf. lovbekendtgørelse nr. 52 af 4. februar 1993, foretages  

 følgende ændringer:
 1. I § 5 ændres »40 pct.« til: »50  

 pct.«.
§ 2 Stk. 1. Loven træder i kraft ved offentliggørelsen i Lovtidende og  

 har virkning fra den 1. januar 1993.
 Stk. 2. Loven finder anvendelse på arbejder i henhold til § 9, i  

 lov om statstilskud til forbedringsarbejder m.v. i helårsboliger og  

 fritidsboliger, der er påbegyndt efter den 31.12. 1992.
 Stk. 3. Efterbetalingsbeløb på under 25 kr. udbetales ikke.
Bemærkninger til lovforslaget Almindelige bemærkninger Lov om statstilskud til forbedringsarbejder m.v. i helårsboliger trådte i  

 kraft den 1. juli 1991 med en løbetid på 2 år.
Pr. 1. januar 1993 blev loven  

 ændret, idet tilskudsmulighederne blev udvidede, ligesom loven blev gjort  

 permanent.
 Det foreslås nu at hæve tilskudsprocenten fra 40 pct. af løn og  

 avanceudgiften til 50 pct. med virkning for arbejder, der er påbegyndt efter  

 den 31.12. 1992.
Økonomiske og administrative konsekvenser Efter forslaget fastholdes tilskudsrammen for 1993 uændret på 1,5 mia.  

 kr., således at statens udgifter ikke påvirkes af forslaget.
 Forslaget indebærer alene, at tilskudsprocenten fra den 1. januar 1993  

 hæves fra de nugældende 40 pct. til 50 pct. af løn- og avanceudgiften inkl.  

 moms efter bundfradraget på 2.000 kr.
En række forbedringsarbejder vil efter forslaget kunne modtage et større  

 tilskud end med den nuværende lavere tilskudsprocent.
Med en tilskudsprocent  

 på 40 skal forbedringsudgifternes lønindhold således op på 27.000 kr. inkl.  

 moms, førend der udbetales maksimalt tilskud på 10.000 kr.
Med en forhøjelse  

 af tilskudsprocenten til 50 skal lønudgiften blot op på 22.000 kr. inkl.  

 moms, førend det maksimale tilskud udbetales.
Efter gældende ordning vil en  

 lønudgift på 22.000 kr. give anledning til et tilskud på 8.000 kr., altså  

 2.000 kr. mindre end efter forslaget.
 For de ca. 40.000 tilsagn, der er givet i 1993, men hvor udbetaling ikke  

 har fundet sted, skal der ske en forhøjelse af tilsagnene, ligesom der skal  

 foretages efterbetaling af tilskud udbetalt efter 10.000 kr.'s ordningen.  

 Dette kan betyde øgede udgifter til edb-drift, anvisning af tilskud m.v. på  

 op til 400.000 kr., som vil blive afholdt af tilskudsrammen for 1993.  

 Herudover vil der af tilskudsrammen blive afholdt udgifter til trykning af  

 skemaer, information, annoncering m.v. på 1,5 mill. kr.
Forslaget indebærer således, at en større andel af forbedringsarbejderne  

 kan opnå maksimalt tilskud.
Dette forventes at stimulere interessen for at  

 igangsætte de omhandlede bygningsarbejder yderligere.
 Forslaget forventes ikke udover det anførte at få administrative  

 konsekvenser for det offentlige.
Bemærkninger til de enkelte bestemmelser Til § 1 Til nr. 1 Det foreslås at hæve tilskudsprocenten fra 40 pct. af løn- og  

 avanceudgiften, efter fradrag af et grundbeløb på 2.000 kr., til 50 pct.
Til § 2 Det foreslås, at loven træder i kraft ved offentliggørelsen i Lovtidende,  

 men får virkning fra den 1. januar 1993.
 Efter forslaget finder lovændringen kun anvendelse for arbejder omfattet  

 af tilsagn, der meddeles i henhold til ændringslov nr. 1045 af 23. december  

 1992 (10.000 kr.'s ordningen). Dette betyder, at eventuelle tilsagn, som frem  

 til 30. juni 1993 meddeles til arbejder omfattet af lov nr. 379 af 6. juni  

 1991 (7.000 kr.'s ordningen), ikke er omfattet.
 Lovændringen medfører, at alle tilsagn meddelt i 1993 i henhold til  

 ovennævnte ændringslov (10.000 kr.'s ordningen) skal forhøjes, ligesom der  

 skal foretages efterbetaling af alle udbetalte tilskud i henhold til  

 ændringsloven.
Efter 2. behandling den 30. marts 1993 § 1 I lov om statstilskud til forbedringsarbejder m.v. i helårsboliger og fritidsboliger, jf. lovbekendtgørelse nr. 52 af 4.  

 februar 1993, foretages følgende ændringer:
 1. § 2, nr. 4, affattes således:
»4) ejere af boliger omfattet af § 1.« 2. I § 4 udgår stk. 1, og i stedet indsættes:
 »Ejere af boliger omfattet af § 1 kan i perioden fra den 1. juli til  

 den 31. december hvert år ansøge om tilskud til disse boliger.
Stk. 2. Ejere af udlejede boliger, jf. § 2, nr. 3, opnår samme ret  

 som lejere til at søge om tilskud efter stk. 1.« Stk. 2 og 3 bliver herefter stk. 3 og 4.
3. I § 5 ændres »40 pct.« til: »50  

 pct.« § 2 Stk. 1. Loven træder i kraft ved bekendtgørelsen i Lovtidende og  

 har virkning fra den 1. januar 1993.
 Stk. 2. Loven finder anvendelse på arbejder i henhold til § 9 i  

 lov om statstilskud til forbedringsarbejder m.v. i helårsboliger og  

 fritidsboliger, der er påbegyndt efter den 31. december 1992.
 Stk. 3. Efterbetalingsbeløb på under 25 kr. udbetales ikke.
