Nr LSF 46 Forslag til Lov om frø og planter Fremsat af landbrugsministeren (Tørnæs) den 1. november 1989 § 1. Landbrugsministeren kan fastsætte bestemmelser om produktion og salg af frø samt levende planter og plantedele og herunder fastsætte bestemmelser til gennemførelse af forskrifter herom fastsat af De Europæiske Fællesskaber.
Stk. 2. Landbrugsministeren kan ved fastsættelse af bestemmelser efter  

 stk. 1 fastsætte regler om 1) registrering af produktions- og salgsvirksomheder, 2) afprøvning, godkendelse og navngivning af sorter af landbrugsplante- og  

 havebrugsarter og om oprettelse af officielle fortegnelser over godkendte  

 sorter, 3) godkendelse og afprøvning af formeringsmateriale af slægter og arter af  

 træer, der finder forstlig anvendelse, og om oprettelse af en officiel  

 fortegnelse over godkendt materiale, 4) klassificering og godkendelse til salg på grundlag af oprindelse,  

 anvendelse, sundhed, kvalitet, behandling m.m., 5) indførsel og udførsel, 6) pakning og mærkning, 7) regnskab over lager og salg, 8) kontrol med overholdelsen af de fastsatte bestemmelser og 9) gebyrer til dækning af udgifterne ved afprøvning, godkendelse og  

 kontrol.
 Stk. 3. I bestemmelser fastsat efter stk. 1 kan der fastsættes regler om  

 udbud til salg, fordeling, levering eller anden form for overdragelse.
 Stk. 4. Der er udpantningsret for gebyrer fastsat efter stk. 2, nr. 9.
 § 2. Landbrugsministeren eller den, ministeren bemyndiger hertil, har mod  

 behørig legitimation og uden retskendelse adgang til private ejendomme og  

 bedrifter, hvor det er påkrævet af hensyn til kontrollen med overholdelsen af  

 bestemmelser fastsat efter § 1, og kan vederlagsfrit udtage prøver til  

 undersøgelse.
 Stk. 2. Registrerede virksomheder skal efter anmodning give ministeren de  

 oplysninger, der er nødvendige for kontrollen med overholdelsen af de  

 fastsatte bestemmelser, og skal yde fornøden bistand ved gennemførelsen af  

 kontrollen.
 § 3. Landbrugsministeren kan fastsætte bestemmelser om adgangen til at  

 klage over afgørelser truffet af direktøren for en styrelse under  

 Landbrugsministeriet, herunder om at de ikke kan indbringes for højere  

 administrativ myndighed.
 § 4. Overtrædelse af § 2, stk. 2, straffes med bøde.
 Stk. 2. I forskrifter fastsat efter § 1 kan der fastsættes straf af bøde  

 for overtrædelse af bestemmelser i forskrifterne.
Stk. 3. Er overtrædelsen begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 5. Ved overtrædelse af bestemmelser fastsat efter § 1 kan  

 landbrugsministeren under overholdelse af bestemmelserne i retsplejelovens §  

 930, stk. 1, om indhold af anklageskrift i politisager tilkendegive, at sagen  

 kan afgøres uden retslig forfølgning, hvis den, der har begået overtrædelsen,  

 erkender sig skyldig og erklærer sig rede til inden for en nærmere angivet  

 frist, der efter begæring kan forlænges, at betale en i tilkendegivelsen  

 angivet bøde.
 Stk. 2. Betales bøde i rette tid, eller bliver den efter stedfunden  

 vedtagelse inddrevet eller afsonet, bortfalder videre forfølgning.
 § 6. Loven træder i kraft den 1. januar 1990.
 Stk. 2. Lov om handel med frø, såsæd, læggekartofler og planter, jf.  

 lovbekendtgørelse nr. 798 af 11. december 1987, og lov om handel med  

 kartofler, jf. lovbekendtgørelse nr. 817 af 11. december 1987, ophæves.
 Stk. 3. Bestemmelser fastsat i henhold til de love, der er nævnt i stk. 2,  

 forbliver i kraft, indtil de ophæves af landbrugsministeren.
 § 7. Loven gælder ikke for Færøerne og Grønland.
Oprindeligt fremsat forslag § 1. Landbrugsministeren kan fastsætte bestemmelser om produktion og salg af frø samt levende planter og plantedele, og herunder fastsætte bestemmelser til gennemførelse af forskrifter herom fastsat af de Europæiske Fællesskaber.
Stk. 2. Landbrugsministeren kan ved fastsættelse af bestemmelser efter  

 stk. 1 fastsætte regler om 1) registrering af produktions- og salgsvirksomheder, 2) afprøvning, godkendelse og navngivning af sorter af landbrugsplante- og  

 havebrugsarter og om oprettelse af officielle fortegnelser over godkendte  

 sorter, 3) godkendelse og afprøvning af formeringsmateriale af slægter og arter af  

 træer, der finder forstlig anvendelse, og om oprettelse af en officiel  

 fortegnelse over godkendt materiale, 4) klassificering og godkendelse til salg på grundlag af oprindelse,  

 anvendelse, sundhed, kvalitet, behandling m.m., 5) indførsel og udførsel, 6) pakning og mærkning, 7) regnskab over lager og salg, 8) kontrol med overholdelsen af de fastsatte bestemmelser og 9) gebyrer til dækning af udgifterne ved afprøvning, godkendelse og  

 kontrol.
 Stk. 3. I bestemmelser fastsat efter stk. 1 kan der fastsættes regler om  

 udbud til salg, fordeling, levering eller anden form for overdragelse.
 Stk. 4. Der er udpantningsret for gebyrer fastsat efter stk. 2, nr. 9.
 § 2. Landbrugsministeren eller den, ministeren bemyndiger hertil, har mod  

 behørig legitimation og uden retskendelse adgang til private ejendomme og  

 bedrifter, hvor det er påkrævet af hensyn til kontrollen med overholdelsen af  

 bestemmelser fastsat efter § 1, og kan vederlagsfrit udtage prøver til  

 undersøgelse.
 Stk. 2. Registrerede virksomheder skal efter anmodning give ministeren de  

 oplysninger, der er nødvendige for kontrollen med overholdelsen af de  

 fastsatte bestemmelser, og skal yde fornøden bistand ved gennemførelsen af  

 kontrollen.
 § 3. Landbrugsministeren kan fastsætte bestemmelser om adgangen til at  

 klage over afgørelser truffet af direktøren for en styrelse under  

 Landbrugsministeriet, herunder om, at de ikke kan indbringes for højere  

 administrativ myndighed.
 § 4. Overtrædelse af § 2, stk. 2, straffes med bøde.
 Stk. 2. I forskrifter fastsat efter § 1 kan der fastsættes straf af bøde  

 for overtrædelse af bestemmelser i forskrifterne.
Stk. 3. Er overtrædelsen begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 5. Ved overtrædelse af bestemmelser fastsat efter § 1 kan  

 landbrugsministeren under overholdelse af bestemmelserne i retsplejelovens §  

 930, stk. 1, om indhold af anklageskrift i politisager tilkendegive, at sagen  

 kan afgøres uden retslig forfølgning, hvis den, der har begået overtrædelsen,  

 erkender sig skyldig og erklærer sig rede til inden for en nærmere angivet  

 frist, der efter begæring kan forlænges, at betale en i tilkendegivelsen  

 angivet bøde.
 Stk. 2. Betales bøde i rette tid, eller bliver den efter stedfunden  

 vedtagelse inddrevet eller afsonet, bortfalder videre forfølgning.
 § 6. Loven træder i kraft den 1. januar 1990.
 Stk. 2. Lov om handel med frø, såsæd, læggekartofler og planter, jf.  

 lovbekendtgørelse nr. 798 af 11. december 1987, og lov om handel med  

 kartofler, jf. lovbekendtgørelse nr. 817 af 11. december 1987, ophæves.
 Stk. 3. Bestemmelser fastsat i henhold til de love, der er nævnt i stk. 2,  

 forbliver i kraft, indtil de ophæves af landbrugsministeren.
 § 7. Loven gælder ikke for Færøerne og Grønland.
Bemærkninger til lovforslaget Almindelige bemærkninger Ved forslaget foretages en revision og modernisering af lov om handel med  

 frø, såsæd, læggekartofler og planter, jf. lovbekendtgørelse nr. 798 af 11.  

 december 1987.
 Lovens tekst er optaget som bilag 1 til forslaget.
 Ved lovforslaget opretholdes landbrugsministerens beføjelse efter den  

 gældende lov til at fastsætte bestemmelser om kvalitet og sundhed af det  

 formeringsmateriale (planter, levende plantedele og frø), der produceres i  

 Danmark og bringes i omsætning i Danmark eller inden for de Europæiske  

 Fællesskaber.
 For så vidt angår såsæd, markfrø, grønsagsfrø, læggekartofler og forstligt  

 formeringsmateriale er der tale om gennemførelse af de  

 harmoniseringsdirektiver, der er vedtaget af de Europæiske Fællesskabers råd,  

 jf. bemærkningerne til § 1, og om opretholdelse af de gældende  

 bekendtgørelser herom, jf. bemærkningerne til § 6, stk. 3.
 Som led i regeringens fortsatte bestræbelser på at gennemføre en  

 regelsanering er bestemmelserne i § 1 i lov om handel med kartofler, jf.  

 lovbekendtgørelse nr. 817 af 11. december 1987, om bemyndigelse til  

 landbrugsministeren til at fastsætte kvalitetsnormer m.m. for spisekartofler,  

 indarbejdet i det foreliggende lovforslag, mens bestemmelserne i lovens §§  

 2-6 om autorisation af kartoffeleksportører samt loven i sin helhed foreslås  

 ophævet som led i regeringens bestræbelser på at afbureaukratisere det danske  

 samfund.
 Lovens tekst er optaget som bilag 2 til forslaget.
Bestemmelserne om autorisation af kartoffeleksportører blev indført ved  

 lov nr. 281 af 6. maj 1921 med den begrundelse, at »den stigende  

 udførsel (af kartofler) har dog lidt under, at der i den senere tid er udført  

 partier af så slet kvalitet, at vort marked for kartofler i de pågældende  

 lande er blevet i høj grad skadet.
Det synes derfor at være en nødvendighed  

 for oparbejdelsen af en mere stabil kartoffeleksport, at der iværksættes  

 kontrol hermed, således at der kan ydes de udenlandske købere en vis  

 sikkerhed for varernes beskaffenhed.
Herved opnår man tillige, at man  

 bortskærer alle de tilfældige personer og firmaer, der kun griber den  

 øjeblikkelige chance og derved skaber uro og utryghedsfølelse, der for tiden  

 hersker inden for kartoffeldyrkernes kreds«.
 Ordningen blev opretholdt i lov om handel med kartofler, jf.  

 lovbekendtgørelse nr. 817 af 11. december 1987, men blev efter forhandling  

 med EF-Kommissionen ved ændringslov nr. 256 af 8. juni 1977 begrænset til kun  

 at omfatte udførsel af kartofler til tredielande.
 Med det inden for de seneste år gennemførte kartoffelfremavlsprogram  

 (meristemprogrammet) kan der ikke længere fremføres den ovennævnte kritik af  

 kartoffelkvaliteten, og den oprindelige begrundelse for at kræve autorisation  

 af kartoffeleksportører er derfor ikke længere relevant.
 Lovforslagets vedtagelse har ingen økonomiske eller personalemæssige  

 konsekvenser for staten eller kommunerne.
Bemærkninger til lovforslagets enkelte bestemmelser Til § 1 § 1 svarer til §§ 1-3 i den gældende lov, jf. bilag 1:
 Der er af de Europæiske Fællesskaber fastsat følgende forskrifter, der er  

 omfattet af den gældende lov og dermed også af lovforslaget:
- rådsdirektiv af 14. juni 1966 om handel med bederoefrø (66/400/EØF) - rådsdirektiv af 14. juni 1966 om handel med foderplanter (66/401/EØF) - rådsdirektiv af 14. juni 1966 om handel med såsæd (66/402/EØF) - rådsdirektiv af 14. juni 1966 om handel med læggekartofler (66/403/EØF) - rådsdirektiv af 14. juni 1966 om handel med forstligt  

 formeringsmateriale (66/404/EØF) - rådsdirektiv af 30. juni 1969 om handel med frø af olie- og spindplanter  

 (69/208/EØF) - rådsdirektiv af 29. september 1970 om den fælles sortsliste over  

 landbrugsplantearter (70/457/- EØF) og - rådsdirektiv af 29. september 1970 om handel med grønsagsfrø  

 (70/458/EØF), alle med senere ændringer.
Med hjemmel i § 1, stk. 2, i den gældende lov er udstedt  

 Landbrugsministeriets bekendtgørelse nr. 344 af 11. juli 1985 om planter til  

 plantning.
Denne ordning er en ren dansk godkendelses- og kontrolordning.
Til § 2 § 2 er ny, men svarer til tilsvarende bestemmelser i en række andre  

 kontrollove under Landbrugsministeriet, f.eks. §§ 4 og 5 i lov nr. 190 af 9.  

 maj 1984 om planteskadegørere.
Til § 3 § 3 er ny, men svarer til tilsvarende bestemmelser i andre kontrollove  

 under Landbrugsministeriet, f.eks. § 12 i lov nr. 190 af 9. maj 1984 om  

 planteskadegørere.
 Det er hensigten at bemyndige direktøren for Landbrugsministeriets  

 Plantedirektorat, der etableres pr. 1. januar 1990, til at udøve de  

 beføjelser, der tillægges landbrugsministeren ved § 1, § 2, § 5 og § 6, stk.  

 3.
Til § 4 § 4 svarer til § 4 i den gældende lov, jf. bilag 1.
Til § 5 § 5 er ny og bemyndiger landbrugsministeren eller den, ministeren  

 bemyndiger hertil (Landbrugsministeriets Plantedirektorat) til administrativt  

 at meddele bødeforlæg for overtrædelser fastsat efter loven.
 Bestemmelsen svarer til tilsvarende bestemmelser i henholdsvis lov nr. 340  

 af 26. juni 1975 om foderstoffer, lov nr. 41 af 26. januar 1977 om handel med  

 gødning og grundforbedringsmidler m.m. og lov om administration af Det  

 europæiske økonomiske Fællesskabs forordninger om markedsordninger for frugt  

 og gartneriprodukter m.v. (lovbekendtgørelse nr. 72 af 11. februar 1988), der  

 helt eller delvist vil blive administreret af Plantedirektoratet.
 Ved gennemførelse af forslagets § 5 vil der herefter for hele  

 Plantedirektoratets kontrolvirksomhed være samme retsgrundlag for behandling  

 af overtrædelsessager.
Til § 6, stk. 3 Følgende bekendtgørelser vil blive opretholdt:
- nr. 810 af 11. december 1987 om en sortsliste over landbrugsplanter, - nr. 80 af 2. marts 1984 om gebyr for optagelse af sorter af  

 landbrugsplanter på sortsliste, - nr. 445 af 22. juni 1989 om sædekorn, - nr. 219 af 24. maj 1985 om triticale, - nr. 656 af 21. oktober 1988 om markfrø, - nr. 657 af 21. oktober 1988 om grønsagsfrø, - nr. 795 af 11. december 1987 om læggekartofler, - nr. 150 af 31. marts 1981 om handel med forstligt formeringsmateriale, - nr. 281 af 3. maj 1989 om gebyr for kontrol med forstligt  

 formeringsmateriale, - nr. 344 af 11. juli 1985 om planter til plantning, - nr. 866 af 20. december 1988 om gebyr for plantesundhedskontrol m.m. og - nr. 395 af 29. august 1985 om konsumkartofler.
