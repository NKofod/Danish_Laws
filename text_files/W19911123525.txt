 Civilretsdirektoratet afslog stedbarnsadoption af et barn på knap 2 år  

 på grundlag af, at den biologiske fader modsatte sig adoption.
 Statsamtet meddelte den biologiske far, at man agtede at imødekomme en  

 ansøgning om stedbarnsadoption af hans næsten 2-årige barn, medmindre han  

 inden 14 dage klagede over afgørelsen til Civilretsdirektoratet.
Manden klagede, idet han henviste til, at det havde været hans store ønske  

 at få et barn, og at han ønskede at være far for sin datter.
Det fremgik af  

 sagen, at barnet var avlet i ægteskab, at ægteskabet blev opløst ved  

 skilsmisse inden fødslen, således at forældremyndigheden alene tilkom  

 hustruen, at manden aldrig havde set barnet, og at barnet siden fødslen havde  

 opholdt sig hos ansøgeren, der havde indgået ægteskab med hustruen.
 Civilretsdirektoratet fandt - under henvisning til den biologiske fars  

 protest og opfostringsperiodens længde på 1 år og 10 måneder - ikke, at  

 bevilling til adoption kunne meddeles på daværende tidspunkt.
 Der henvises til Skarrildhusberetningen for 1988 s. 50.
