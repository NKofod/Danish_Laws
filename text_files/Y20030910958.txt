Forældelsesfristen  

 for krav på godtgørelse af tidligere indbetalte energiafgifter I dagbladet Børsen er det i 2 artikler den 20. og  

 den 23. januar 2003 oplyst, at Told- og Skattestyrelsen har truffet afgørelse  

 om, at en momsregistreret virksomheds krav på godtgørelse af energiafgifter  

 indbetalt til staten af en afgiftspligtig virksomhed (el-selskab) er omfattet  

 af reglen i Danske Lovs 5-14-4 om 20-årig forældelse.
 Told- og Skattestyrelsen skal i den anledning  

 redegøre for styrelsens opfattelse om forældelse af krav på godtgørelse af  

 tidligere indbetalte energiafgifter.
Hvis et krav på tilbagebetaling af for meget  

 betalt skat eller afgift forældes efter den 5-årige forældelsesfrist i  

 1908-loven, vil dette typisk være en følge af, at kravet er omfattet af  

 1908-lovens § 1, stk. 1, nr. 6, der omhandler krav, der er betalt i urigtig  

 formening om skyld.
Det er Told- og Skattestyrelsens opfattelse, at  

 momsregistrerede virksomheders krav mod staten på godtgørelse af tidligere  

 betalte energiafgifter som udgangspunkt vil være omfattet af 1908-lovens § 1,  

 stk. 1, nr. 6.
Begrundelsen herfor er, at det i  

 energiafgiftslovgivningen er fastsat, at såfremt en momsregistreret  

 virksomhed  

 har krav på godtgørelse af tidligere indbetalte energiafgifter, skal kravet  

 pligtmæssigt modregnes i virksomhedens momstilsvar.
Hvis virksomheden  

 undlader  

 at foretage modregning vil konsekvensen være, at der bliver indbetalt for  

 meget  

 moms til myndighederne.
Denne indbetaling vil derfor i givet fald ske i  

 urigtig  

 formening om skyld, således at et tilsvarende tilbagesøgningskrav i henhold  

 til  

 1908-lovens § 1, stk. 1, nr. 6, vil være forældet 5 år efter det tidspunkt,  

 hvor kravet på godtgørelse af energiafgift burde have været modregnet i  

 momstilsvaret.
 Det kan derfor konkluderes, at afgørelsen i den af  

 Børsen omtalte sag er forkert og ikke er i overensstemmelse med praksis, som  

 derfor uændret er, at kravet på godtgørelse af energiafgifter under sådanne  

 omstændigheder  

 vil være omfattet af den 5-årige forældelsesfrist, jf. 1908-lovens § 1, stk.  

 1,  

 nr. 6.
