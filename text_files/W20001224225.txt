 Det fremgik af et notat i journalen, at der den 3. juni 1998 blev  

 fremsendt kopi af journalkontinuationerne 25-75 til den afdøde kvindes  

 søster, som havde fremsat anmodning om aktindsigt i hele  

 journalen.
Søsteren fremsatte hun endnu en gang anmodning om at få fuld  

 aktindsigt i hele journalen, hvilket overlægen imidlertid afslog.
Han  

 oplyste til sagen, at hans afslag på yderligere aktindsigt var  

 begrundet i diskretionære årsager for at beskytte den  

 afdøde kvinde mod yderligere indsigt i hendes journal.
Overlægen  

 oplyste endvidere, at kvinden overfor en distriktssygeplejerske havde givet  

 udtryk for, at hun ikke ønskede, at hendes søster havde indsigt  

 i hendes journal eller blev fortalt om hendes liv og levned.
Dette  

 ønske blev ikke journalført, idet der på daværende  

 tidspunkt ikke var forventning om, at kvinden ville dø.
 Søsteren til den afdøde kvinde fremsatte endvidere anmodning  

 om aktindsigt i journalen overfor kvindens praktiserende læge, som  

 imidlertid gav afslag herpå.
Lægen oplyste til sagen, at kvinden flere gange gav udtryk for, at  

 hun ikke ønskede, at hendes familie fik indsigt i hendes liv og i  

 hendes journal.
Dette ønske blev imidlertid ikke  

 journalført.
 Der var klaget over, at overlægen afslog at give yderligere  

 aktindsigt i den afdøde kvindes journal.
Klage over afslag på aktindsigt i  

 afdød søsters journal Patientklagenævnet oplyste, at det følger af lov om  

 patienters retsstilling § 28, stk. 1, 1. pkt., at en sundhedsperson kan  

 videregive oplysninger om en afdød patients sygdomsforløb,  

 dødsårsag og dødsmåde til afdødes  

 nærmeste pårørende, såfremt dette ikke må  

 antages at stride mod afdødes ønske og hensynet til  

 afdøde eller andre private interesser ikke taler afgørende  

 herimod.
 Nævnet lagde vægt på, at såvel overlægen som  

 den praktiserende læge uafhængigt af hinanden oplyste, at kvinden  

 havde modsat sig, at hendes familie fik indsigt i hendes patientjournal.  

 Nævnet fandt udtalelserne fra de to læger bestyrket af et  

 journalnotat, hvoraf fremgik, at kvinden anførte, at hun var irriteret  

 over familiens indblanding.
 Nævnet fandt herefter ikke grundlag for kritik af, at  

 overlægen afslog at give søsteren yderligere aktindsigt i  

 journalen, samt at den praktiserende læge ligeledes afslog at give  

 aktindsigt i den journal, som han var i besiddelse af vedrørende den  

 afdøde kvinde.
 Nævnet fandt imidlertid, at det havde været  

 hensigtsmæssigt, om overlægen og den praktiserende læge  

 havde journalført kvindens ønske om, at hendes familie ikke fik  

 indsigt i hendes journal.
