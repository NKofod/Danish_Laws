Betænkning afgivet af Erhvervsudvalget  

 den 25. marts 1999 Betænkning over Forslag til lov om forsikringsmæglervirksomhed Udvalget har behandlet lovforslaget i nogle møder  

 og har herunder stillet spørgsmål til økonomiministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Centralforeningen For Danske Assurandører, Dansk Industri, Forsikringsmæglerforeningen i Danmark, Forsikringsmæglernes Brancheforening, Gerling Danmark A/S, Nielsen, Poul, Humlebæk og Winterthur International.
 Der er af økonomiministeren og af et mindretal  

 stillet ændringsforslag, hvorom henvises til de ledsagende  

 bemærkninger.
 Herefter indstiller et mindretal  

 (Socialdemokratiets og Det Radikale Venstres medlemmer af udvalget)  

 lovforslaget til vedtagelse med de stillede ændringsforslag.
 Et andet mindretal (Venstres, Det Konservative  

 Folkepartis og Kristeligt Folkepartis medlemmer af udvalget) indstiller  

 lovforslaget til vedtagelse med de under nr. 2-11 stillede  

 ændringsforslag.
 Et tredje mindretal (Dansk Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med de under nr. 2-5 og 7-11 stillede  

 ændringsforslag.
 Et fjerde mindretal (Socialistisk Folkepartis  

 medlem af udvalget) vil redegøre for sin stilling til lovforslaget og  

 de stillede ændringsforslag ved 2. behandling.
 Et femte mindretal (Centrum-Demokraternes medlem af  

 udvalget) indstiller lovforslaget til vedtagelse med de under nr. 2-11  

 stillede ændringsforslag og vil redegøre for sin stilling til  

 ændringsforslag nr. 1 ved 2. behandling.
 Et sjette mindretal (Enhedslistens medlem af  

 udvalget) indstiller lovforslaget til forkastelse ved 3. behandling,  

 men kan stemme for de stillede ændringsforslag.
Ændringsforslag Af	økonomiministeren, tiltrådt af et  

mindretal (S, RV og EL):
Til  § 13 1) Efter stk. 3 indsættes som nyt stykke:
» Stk. 4 bliver herefter stk. 5.
 Af	økonomiministeren, tiltrådt af  

udvalget:
Til § 16 2) I stk. 2 udgår ordene »de ham«.
Til § 21 3) Stk. 3 affattes således:
» Til § 26 4) Stk. 5,  nr. 8, affattes  

 således:
» Til  § 27 5) Efter stk. 3 indsættes som nyt stykke:
» Af	et mindretal (V og KF), tiltrådt af et flertal  

 (S, CD, RV, EL og KRF):
Til § 31 6) I stk. 1 indsættes efter »består«: »samt  

 skriftligt oplyse om størrelsen af den provision eller andet vederlag,  

 som er knyttet til det tilbud fra forsikringsselskabet, som forelægges  

 kunden.
Dette gælder dog ikke personer, der som ansatte foretager  

 direkte salg for forsikringsselskabet eller ansatte i selskaber  

 tilhørende samme koncern som forsikringsselskabet eller ansatte i  

 selskaber, som gennem samarbejdsaftaler mellem forsikringsselskabet og disse  

 selskaber formidler forsikringer for forsikringsselskabet« .
 Af	økonomiministeren, tiltrådt af  

udvalget:
Til § 33 7) I stk. 1 ændres »1. oktober 1999«  

 til: »1. januar 2000 «.
 8) I stk. 2 ændres »1. marts« til:  

»1. maj«.
Til  § 34 9) I stk. 1 ændres »1. januar« til:  

»1. april«.
 10) I stk. 2 ændres »ved lovforslagets fremsættelse« til: »den 25.  

 november 1998 « og »1. januar« til: »1.  

 april«.
 11) I stk. 4 ændres »1. oktober 2000«  

 til: »1. januar 2001 «.
Bemærkninger Til nr. 1 I det foreslåede stk. 4 fastsættes, at en  

 forsikringsmægler ikke må modtage provision fra de tilbudsgivende  

 forsikringsselskaber, når den potentielle forsikringstager er en  

 offentlig myndighed, der i henhold til EU-tjenesteydelsesdirektivet skal  

 foretage offentligt eller begrænset udbud af opgaven, jf.  

 bekendtgørelse nr. 415 af 22. juni 1993 om samordning af  

 fremgangsmåderne ved indgåelse af kontrakter om offentlige  

 indkøb af tjenesteydelser i De Europæiske Fællesskaber.  

 Klagenævnet for Udbud har i en konkret sag udtalt, at det i mangel af  

 præcis aftale om, hvem det påhvilede at honorere  

 forsikringsmægleren, fandtes bedst stemmende med almindelige principper  

 for udbud, at honoreringen af mægleren var sket direkte fra den  

 offentlige udbyder og ikke fra forsikringsselskabet.
Bestemmelsen i det  

 foreslåede stk. 4 fastslår dette princip.
Til nr. 2 Der er tale om en sproglig præcisering.
Til nr. 3 Der er tale om en sproglig ændring, der  

 fremhæver udvalgets rådgivende funktion, jf. i øvrigt  

 bemærkningerne til § 21, stk. 3.
Til nr. 4 § 26, stk. 5, nr. 8, giver hjemmel til videregivelse af  

 fortrolige oplysninger til statsrevisorerne og Rigsrevisionen.
Det  

 foreslås at lovfæste den hidtidige praksis, hvorefter  

 statsrevisorerne og Rigsrevisionen kan indhente alle de oplysninger, som er i  

 Finanstilsynets besiddelse, og som skønnes af betydning for  

 udførelsen af statsrevisorernes og Rigsrevisionens arbejde.
Baggrunden  

 for den hidtidige praksis er statsrevisorernes og Rigsrevisionens rolle i den  

 parlamentariske kontrol med forvaltningen.
Til nr. 5 Den foreslåede bestemmelse åbner mulighed for,  

 at Finanstilsynet under særlige omstændigheder tillige kan give  

 kunder m.fl. en eller flere partsbeføjelser.
Anvendelsen af  

 bestemmelsen forudsætter, at der er tale om en sag, der vedrører  

 tilsynet med, at forsikringsmæglervirksomhed drives i overensstemmelse  

 med god forsikringsmæglerskik, samt at sagen har en direkte og  

 væsentlig betydning for den pågældende.  

 Partsbeføjelser efter denne bestemmelse kan ikke tilkendes juridiske  

 og fysiske personer i deres egenskab som nævnt i stk. 2 og 3.
 Ved vurderingen af, om partsbeføjelser skal gives,  

 skal Finanstilsynet foretage en afvejning af  f.eks. kundens interesse i at  

 kunne benytte kendskab til sagens dokumenter og hensynet til beskyttelsen af  

 fortrolige oplysninger.
 Det forhold, at sagen skal have væsentlig betydning  

 for kunden m.fl., er udtryk for, at der skal indlægges et  

 væsentlighedskriterium i tilsynets skøn.
 Endelig skal Finanstilsynet foretage en afgrænsning  

 af, hvilken del af sagen der vedrører den pågældende.  

 Tildeling af partsbeføjelser efter stk. 4 forudsætter, at sagen  

 kan afgrænses.
 I tilfælde, hvor Finanstilsynet har taget en sag op  

 vedrørende en forsikringsmæglervirksomheds overholdelse af god  

 forsikringsmæglerskik, og hvor klageren ikke tillægges en eller  

 flere partsbeføjelser, vil tilsynet holde klageren underrettet om  

 sagens eventuelle videre forløb, i det omfang tavshedspligten giver  

 mulighed herfor.
 Finanstilsynets afslag på at tage en sag op efter  

 lovens § 12, stk. 1, kan indbringes for Erhvervsankenævnet, jf. lovens  

 § 30, stk. 1. Det samme gælder, for så vidt angår tilsynets  

 afgørelser om tildeling af partsbeføjelser.
Til nr. 6 Med tilføjelsen til stk. 1, 1. pkt.,  

 fastsættes, at personer og virksomheder, der har indgået aftale  

 med et eller flere bestemte forsikringsselskaber om at afsætte  

 selskabets forsikringsprodukter, skriftligt skal oplyse kunden om den  

 provision eller andet vederlag, forsikringskontrakten udløser til  

 formidleren.
En sådan oplysning vil sætte kunden i stand til at  

 foretage en sammenligning af forskellige forsikringstilbud.
I det foreslåede stk. 1, 2. pkt., præciseres,  

 at denne pligt dog ikke påhviler de ansatte i forsikringsselskabet  

 eller ansatte i selskaber, der er koncernforbundne med forsikringsselskabet,  

 samt ansatte i selskaber, der har samarbejdsaftaler med forsikringsselskabet  

 om formidling af forsikringer.
Sådanne personer har som udgangspunkt en  

 anden aflønningsform.
Til nr. 7 og 8 For at give det rådgivende udvalg tid til at  

 forberede sig foreslås det, at loven træder i kraft den 1. januar  

 2000.
 Det foreslås, at § 21, stk. 4, om det  

 rådgivende udvalg vedrørende forsikringsmæglerforhold  

 træder i kraft den 1. maj 1999.
Til  nr. 9-11 Ændringerne foretages som en konsekvens af det  

 foreslåede ændrede ikrafttrædelsestidspunkt for loven.  

 Samtidig indsættes den faktiske dato for lovforslagets  

 fremsættelse.
