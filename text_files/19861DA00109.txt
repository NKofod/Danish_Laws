Nr BTB 109 Betænkning over Forslag til folketingsbeslutning om et udviklingsprogram  

 for folkeskolen og skolen som lokalt kulturcenter   

 Nr B 109 1986-87, 1. samling Afgivet af uddannelsesudvalget Afgivet: 19870520 Udvalget har behandlet belslutningsforslaget i nogle møder og har herunder stillet spørgsmål til undervisningsministeren, som denne har besvaret skriftligt.
Udvalget har endvidere modtaget mundtlige og/ eller skriftlige henvendelser fra:
 Børne- og ungdomsorganisationernes Samråd.
De studerendes Råd, Danmarks Lærerhøjskole og Foreningen Skole og Samfund.
Herefter indstiller »udvalget§ beslutningsforslaget til vedtagelse uændret.
Udvalget tilslutter sig, at udmøntningen af beslutningsforslaget om et udviklingsprogram for folkeskolen og skolen som lokalt kulturcenter (7-punkts programmet) følger nedenstående retninslinier.
1. Hovedsigtet i denne udmøntning følger i det væsentligste 7-punkts programmets forslag og intentioner om et flersidigt lokalt forankret udviklingsarbejde, som har til formål at forbedre foleskolens rammer og indhold samt at fremme opbygningen af lokale kulturcentre i tilknytning til skolen.
Der skal gives de bedst tænkelige muligheder for, at udviklingsarbejdet kan gro nedefra og derved få en solid lokal forankring.
Foruden at støtte kulturcenterideens realisering skal der eksempelvis lægges vægt på udviklingsarbejde vedrørende en udvidet klasselærerfunktion og styrkelse af dansk på 3.-4. klassetrin i overensstemmelse med Birgit Darr-udvalgets betænkning.
2. Der afsættes 100 mill. kr. i 1987 (med mulighed for overførsel) til et udviklingsprogram for skolen som lokalt kulturcenter.
Programmet er 4-årigt og opfølges bevillingsmæssigt i de kommende finanslove.
3. Der nedsættes et uafhængigt råd, Folkeskolens Udviklingsråd, der afløser Folkeskolens Forsøgsråd og har følgende sammensætning:
 Det nuværende Folkeskolens Forsøgsråd + repræsentanter fra:
De kommunale organisationer Idrættens Fællesråd Dansk Folkeoplysnings Samråd Dansk Ungdoms Fællesråd Frie Grundskolers Fællesråd Elevorganisationerne samt yderlige nogle ministerudpegede medlemmer, herunder formanden for Perspektivudvalget og personer fra »kulturlivet« (bibliotek, kunst, musik osv.).
Udviklingsrådet er rådgivende til ministeren og skal afgive indstilling om forsøgs- og udviklingspolitikken og om fordeling af bevillingen.
Udviklingsrådet har til opgave, inden for godkendte rammer, at indkalde, behandle og godkende indkomne udviklingsprojekter.
 Projekter, der afviger fra gældende regler eller aftaler (jf.
 folkeskolelovens § 18), skal som hidtil godkendes af ministeren.
Udviklingsrådet har endvidere til opgave at følge udviklingsprogrammet op gennem iværksættelse af erfaringsindsamling, forskning, evaluering m.v.
Hvad angår folkeskolens interne forhold vil det f.eks. betyde, at der indgås aftaler med f.eks.
DLH, DPI, AKF, Forskningsinstituttet for Pædagogik og Uddannelse, universiteterne eller seminarierne.
For den del af udviklingsarbejdet, som knytter sig til kulturcentertanken, indgås der aftale med Udviklingscenter for Folkeoplysning og Voksenundervisning (sammenhæng til 10-punkts programmet).
Der udarbejdes et kommissorium og en forretningsorden for rådet, som fastlægger dets arbejdsgang.
Der nedsættes forretningsudvalg, afspejlende Rådets brede sammensætning, og undergrupper til varetagelse af de forskellige typer projektansøgninger.
Udviklingsrådet betjenes sekretariatsmæssigt af direktoratet, som må have den fornødne kapacitetsudvidelse finansieret af udviklingsprogrammets midler.
4. Projekter, der modtager støtte, skal ligge inden for intentionerne i 7-punkts programmet, inden for det nuværende Folkeskolens Forsøgsråds område eller tilsvarende aktiviteter ved de private skoler.
Der skal også som i det nuværende forsøgsråd være mulighed for »standardforsøg«.
 Eksempelvis kan nævnes (jf. også 7-punkts programmet:
a.
Forsøg med udvidet klasselærerfunktion, herunder også hjælp til svage elever.
b.
Forsøg med at åbne skolen mod lokalsamfundet og dets foreningsliv.
c.
Forsøg med øget timetal i dansk i 3.-4. klasse med det formål at mindske behovet for specialundervisning jf.
Birgit Darr-udvalgets betænkning.
I tilfælde, hvor der ønskes gennemført udviklingsarbejde vedrørende folkeskolen som et af flere lokale kulturcentre, hvor det f.eks.
er foreningen eller folkeoplysningen , der er initiativtager, skal det i ansøgningen til Udviklingsrådet være dokumenteret, at der på forhånd er truffet aftale om samarbejde mellem folkeskolen og den frivillige forenings- og folkeoplysningsvirksomhed.
Der skal endvidere kunne gives støtte til udviklingsarbejder, der omhandler de grundlæggende kundskaber og almene værdier, jf.
 Perspektivudvalget.
En række forsøg med nye undervisningsformer kan uden videre iværksættes i dag, jf. f.eks. beslutningsforslagets pkt. 2, og vil derfor ikke belaste udviklingspuljen.
Der kan imidlertid være god grund til at finansiere eksterne evalueringer af sådanne forsøg, ligesom der i et vist omfang kan bevilges støtte til forberedelse og planlægning af et udviklingsarbejde.
5. Hovedreglen for tildeling af økonomisk støtte skal være, at der er tale om tilskud til at igangsætte projekter gennem engangs- eller »fågangsbevillinger«, der kan fremme hensigsmæssige nydannelser  

 og bedre ressourceanvendelse.
Der kan ikke ydes støtte til lokaler og heller ikke til udviklingsprojekter, der har almindelige standardforbedringer som væsentligste indhold og formål.
Forsøgspuljen kan heller ikke benyttes til forbedring af løn- og arbejdsvilkår, men der kan naturligvis godt ydes støtte i form af penge eller »tid« i tilfælde, hvor der ydes en konkret ekstra indsats.
Endelig må der i udviklingsarbejdet lægges vægt på at fastholde det faglige niveau, som er indeholdt i læseplanerne.
6. Hovedvægten i udviklingsarbejdet vil tidsmæssigt ligge i skoleåret, som begynder til august 1988. Det er vigtigt, at der bliver tale om en grundig forberedelse af virksomheden, så den på en hensigtsmæssig måde kan indgå i planlægningen af dette skoleår.
Der skal dog kunne imødekommes ansøgninger, som gør det muligt at påbegynde udviklingsarbejde allerede i skoleåret som indledes til august 1987.
Folkeskolens udviklingsråd sammensættes umiddelbart efter 7-punkts programmets vedtagelse.
7. Der gennemføres en landsdækkende informationsindsats for sommeren 1987 med henblik på at oplyse om 7-punkts programmet og om mulighederne for at igangsætte udviklingsarbejde.
Et »mindretal§ (Socialdemokratiets og Socialistisk Folkepartis medlemmer af udvalget) udtaler, at 7-punkts programmets intentioner i hovedtrækkene følger de tanker og ideer, som mindretallet har om udviklingen i folkeskolen og i lokalsamfundene.
Selv om en række forsøg med nye undervisningsformer uden videre kan iværksættes inden for folkeskoleforligets rammer, ser mindretallet frem til, at udviklingsarbejder, der har til formål at 1) bryde med den traditionelle time- og fagopdelte skole, 2) skabe ligeværdighed mellem praktisk og teoritisk stof, 3) give plads for musisk og kreativ udfoldelse, vægtes højt og foregår sideløbende med det øvrige udviklingsprogram.
Mindretallet ser også frem til udnyttelse af de muligheder, der åbnes for nye samarbejdsformer inden for skolen samt mellem elever, lærere, forældre og lokalsamfundet.
Mindretallet konstaterer med tilfredshed, at den samlede pulje fastholdes til forsøgs- og udviklingsarbejde, der med folkeskolen som udgangspunkt i de kommende år kan tilskynde til et udvidet samarbejde mellem de lokale kræfter.
Mindretallet forventer en hurtig og ubureaukratisk stillingtagen til de indkomne ansøgninger.
Mindretallet påpeger nødvendigheden af, at Folketinget får en årlig oversigt over de igangværende udviklingsarbejder.
Mindretallet finder det afgørende, at der mod slutningen af forsøgsperioden foretages en opsamling og bearbejdning af de samlede resultater med henblik på en ændring af folkeskolens vilkår samt fortsat udvikling af folkeskolen og de folkelige organisationers arbejde i de efterfølgende år.
Eva Møller (KF) fmd.
Kirkegaard (KF) Karen Højte Jensen (KF) Connie Hedegaard (KF) Povl Brøndsted (V) Helge Sander (V) Bente Juncker (CD) nfmd.
Steffensen (KrF) Jytte Andersen (S) J.
K.
Hansen (S) Søgaard (S) Lykketoft (S) Nørgaard-Sørensen (S) Erling Olsen (S) Rahbæk Møller (SF) Stillinger (SF) Ole Vig Jensen (RV) Partierne FP og VS havde ikke medlemmer i udvalget.
