 Den 8. april 1981 undertegnedes i København en protokol om ændring af  

 visse artikler i overenskomsten af 29. august 1967 mellem Danmark og Rumænien  

 om international godstransport ad landevej, jfr. udenrigsministeriets  

 bekendtgørelse nr. 83 af 30. juli 1968, Lovtidende C.
 Protokollen har følgende ordlyd:
PROTOKOL angående ændring af artiklerne 4, 10 og 13 i overenskomsten mellem  

 Kongeriget Danmarks regering og Den socialistiske Republik Rumæniens regering  

 om international godstransport ad landevej, underskrevet i Bukarest den 29.  

 august 1967 Kongeriget Danmarks regering og Den socialistiske Republik Rumæniens  

 regering, som ønsker at ændre artiklerne 4, 10 og 13 i overenskomsten mellem  

 Kongeriget Danmarks regering og Den socialistiske Republik Rumæniens regering  

 om international godstransport ad landevej, underskrevet i Bukarest den 29.  

 august 1967, i det følgende betegnet som »overenskomsten«, er blevet enige om følgende:
Artikel I Artiklerne 4, 10 og 13 i overenskomsten ændres og får følgende indhold:
Artikel 4 Kørselstilladelsen skal medfølge hver kontraherende parts køretøjer, som  

 benyttes til transport ad landevej på den anden kontraherende parts område,  

 og fremvises på forlangende af sidstnævnte parts kompetente organer.
Artikel 10 Internationale godstransporter, der udføres i medfør af nærværende  

 overenskomst, er undergivet de gældende bestemmelser i toldkonventionen om  

 international godstransport på grundlag af TIR-carneter (TIR-konventionen).
Artikel 13 De kontraherende parter underretter hinanden om, hvilke kompetente organer  

 der skal anvende nærværende overenskomst.
De pågældende organer vedligeholder  

 direkte indbyrdes kontakt.
 Repræsentanter for de nævnte kompetente myndigheder kan mødes i en blandet  

 kommission for at fastsætte betingelserne for udførelse af transporterne og  

 antallet af de i artikel 2 omhandlede tilladelser, herunder formularer for  

 disse tilladelser, såvel som for at løse alle eventuelle vanskeligheder, der  

 måtte opstå ved gennemførelsen af nærværende overenskomst.
Artikel II Nærværende protokol træder i kraft, så snart de kontraherende parter har  

 underrettet hinanden om gennemførelsen af formaliteterne vedrørende dens  

 godkendelse i overensstemmelse med hvert lands lovgivning.
 Udfærdiget i København den 8. april 1981 i to originaleksemplarer på  

 fransk, idet begge tekster har samme gyldighed.
For Kongeriget Danmarks regering Junge Pedersen For Den socialistiske Republik Rumæniens regering Gheorghe Balasoiu Protokollen trådte i medfør af artikel II i kraft den 16. juli 1981.
