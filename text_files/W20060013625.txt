Skrivelse  

 om, hvorvidt en amtsborgmester, der har vedtaget et bødeforelæg for  

 overtrædelse af færdselslovens § 42, stk. 1, nr. 2, er valgbar (Valgbarhedsnævnets skrivelse af 15. juni 2006 til et  

 amtsråd) Ved brev af 18. januar 2006 har X Amtsråd i henhold til  

 den kommunale valglovs § 101, stk. 4, indberettet til Valgbarhedsnævnet, at  

 amtsborgmester NN har modtaget et bødeforelæg af  .. 2005 for overtrædelse af  

 færdselslovens § 42, stk. 1, nr. 2.
 Det fremgår af sagen, at den pågældende den  .. 2006 har  

 vedtaget et bødeforelæg på 500 kr. for overtrædelse af færdselslovens § 42,  

 stk. 1, nr. 2, ved den  .. 2005 at have ført en personbil ad en vejstrækning  

 med mindst 67 km/t, selv om hastigheden uden for tættere bebygget område ikke  

 må overstige 60 km/t.
 I den anledning skal man meddele, at Valgbarhedsnævnet  

 har fundet, at den begåede handling ikke i almindeligt omdømme gør den  

 pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
