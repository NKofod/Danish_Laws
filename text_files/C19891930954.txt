 Vestre Landsret afsagde den 6. marts 1989 dom i nogle konkrete  

 fiskersager, hvorefter de sagsøgte kommuner blev tilpligtet at refundere de  

 dagpengebeløb, nogle fiskeskippere inden for ovennævnte periode fejlagtigt  

 havde udbetalt de sygemeldte fiskere.
I dommen anføres, at arbejdsgivere efter den oprindelige dagpengelov i  

 princippet altid skulle betale dagpenge i arbejdsgiverperioden også til  

 løsarbejdere.
Ved ændring af loven (lov nr. 571 af 27 oktober 1982) blev  

 dette ændret, idet der blev vedtaget en lempelse af arbejdsgivernes  

 dagpengepligt, jf. lovens § 3, stk. 5.
 Lovændringen trådte i kraft den 1. april 1983. Bestemmelsen i § 3, stk. 5  

 gav anledning til fortolkningstvivl om dagpengepligtens omfang specielt for  

 de fiskeskippere, der påmønstrede fiskere til et togt (løsarbejdere). Derfor  

 udsendte Sikringsstyrelsen meddelelse af 6. marts 1986 til kommunernes  

 social- og sundhedsforvaltninger.
 Som følge af dommen af 6. marts 1989 og den usikkerhed, der nu råder hos  

 fiskerkommuner om fremgangsmåden ved behandling af sager om refusion af  

 udbetalte dagpenge, der herefter kan ventes rejst mod dem, har en kommune i  

 juni 1989 indsendt 3 konkrete sager til afgørelse i Dagpengeudvalget.  

 Kommunen har samtidig bedt om at få præciseret de betingelser der må stilles  

 til dokumentation for at refusionskrav kan imødekommes.
 Dagpengeudvalget har - på grundlag af oplysningerne i de 3 sager - i et  

 principielt møde truffet den afgørelse i 2 af sagerne, at arbejdsgiveren  

 (kutterejernes Frivillige Dagpengeforsikringsordning) fritages for  

 dagpengeforpligtelsen, mens der blev besluttet afslag på anmodning herom i  

 den 3. sag, idet der ikke var fremskaffet tilstrækkelig dokumentation for  

 tilbagebetalingskravet i denne sag.
Dagpengeudvalget har kompetence til at træffe afgørelse om arbejdsgiverne  

 har haft pligt til at betale dagpenge og i hvilket omfang.
Fritagelse af  

 arbejdsgiver bevirker efter dommen, at der udløses et refusionskrav mod  

 kommunen, der svarer til det beløb, kommunen skulle have betalt sikrede.
 På grundlag af Dagpengeudvalgets afgørelse i de konkrete tilfælde kan  

 Socialstyrelsen oplyse, at de betingelser, der må kræves opfyldt, for at  

 kommunerne kan imødekomme de refusionskrav, der vil blive rejst er følgende:
 Hvis den registrerede årsindtægt ikke berettiger til det udbetalte beløb  

 (normalt maksimum), må der foretages en konkret vurdering.
 Socialministeriet har overfor Socialstyrelsen tilkendegivet, at der vil  

 blive udbetalt refusion til kommunen med 75% jf. dagpengelovens § 42, hvis  

 der betales refusion i de tilfælde, hvor sagen er dokumenteret i  

 overensstemmelse med de retningslinier, der fremgår af 1 - 5.
 Ministeriet har endvidere henstillet, at kommunerne, samtidig med at  

 dagpengebeløbene refunderes, tager forbehold om tilbagebetaling, hvis en  

 højesteretsdom skulle ændre landsrettes afgørelse.
