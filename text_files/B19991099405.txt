Teknisk forskrift om arbejdsmedicinske  

 undersøgelser efter lov om sikkerhed til søs I medfør af § 3, 17, stk. 5, og § 32 i lov nr. 900 af 16. december  

 1998 om sikkerhed til søs og efter bemyndigelse fra erhvervsministeren  

 fastsættes:
Anvendelsesområde § 1. Forskriften finder anvendelse for  

 arbejdsmedicinske undersøgelser af arbejdstagere beskæftiget om  

 bord i skibe, for så vidt disse ikke omfattes af lov om  

 arbejdsmiljø.
 Stk. 2. Forskriften har til formål at sikre  

 sejlende arbejdstagere mulighed for arbejdsmedicinsk undersøgelse.
 Stk. 3. Undersøgelser efter denne forskrift skal  

 tilrettelægges og gennemføres med henblik på at forebygge  

 og bekæmpe arbejdsbetingede lidelser.
 § 2. Forskriften indeholder bestemmelser, som er  

 udformet på baggrund af Rådets direktiv 89/391/EØF af 12.  

 juni 1989 om iværksættelse af foranstaltninger til forbedring af  

 arbejdstagernes sikkerhed og sundhed under arbejdet, EF-Tidende 1989, L 183  

 s. 1, Rådets direktiv 90/394/EØF af 28. juni 1990 om beskyttelse  

 af arbejdstagerne mod ricisi for under arbejdet at være udsat for  

 kræftfremkaldende stoffer, EF-Tidende 1990, L 196 s. 1, og Rådets  

 direktiv 90/679/EØF af 26. november 1990 om beskyttelse af  

 arbejdstagerne mod farerne ved at være udsat for biologiske agenser  

 under arbejdet, EF-Tidende 1990, L 374 s. 1.
Almindelige bestemmelser § 3.Søfartsstyrelsen kan bestemme, at en  

 arbejdsgiver (i det følgende benævnt reder), som betingelse for  

 at beskæftige arbejdstagere ved arbejde om bord i skibe, der er  

 forbundet med fare for deres sundhed, skal sørge for, at de  

 gennemgår arbejdsmedicinske undersøgelser eller tilbydes  

 sådanne foretaget, eventuelt regelmæssigt og om nødvendigt  

 også før arbejdet påbegyndes.
 Stk. 2. Søfartsstyrelsen kan, hvor arbejdet er  

 forbundet med særlige sygdomsrisici, stille krav om, at arbejdstagerne  

 vaccineres eller tilbydes vaccination som betingelse for  

 beskæftigelsen.
 Stk. 3. Tilsvarende bestemmelser kan træffes for  

 grupper af arbejdstagere, hvis arbejde er forbundet med sundhedsfare.
 § 4. Hvis der ved en arbejdsmedicinsk  

 undersøgelse efter forskriften konstateres en anomali, der kan skyldes  

 påvirkning under arbejdet, kan Søfartsstyrelsen bestemme, at  

 andre, herunder tidligere ansatte arbejdstagere, som under arbejde om bord  

 på et skib har været udsat for påvirkning af samme art,  

 skal tilbydes undersøgelse.
 § 5. I tilfælde, hvor  

 Søfartsstyrelsen vurderer, at forholdene i et skib kan indebære  

 en fare for arbejdstagernes sundhed kan Styrelsen til konstatering heraf lade  

 iværksætte arbejdsmedicinske undersøgelser af vedkommende  

 arbejdstagere.
 Stk. 2. Tilsvarende arbejdsmedicinske  

 undersøgelser kan iværksættes for særlige  

 områder efter udtalelse fra Søfartens  

 Arbejdsmiljøråd eller Fiskeriets  

 Arbejdsmiljøråd.
 Stk. 3. Det kan bestemmes, at en undersøgelse  

 efter stk. 1 og 2, skal tilbydes tidligere ansatte arbejdstagere.
 § 6. Rederen skal meddele den, der foretager  

 undersøgelsen, alle nødvendige oplysninger til brug  

 herfor.
 Undersøgelsesmetoder, -resultater m.v.
 § 7.Arbejdsmedicinske undersøgelsesmetoder  

 m.v. skal anvendes i overensstemmelse med bestemmelserne i § 1, stk. 2 og 3,  

 og skal gennemføres af sagkyndige.
 Stk. 2. De arbejdsmedicinske undersøgelser skal  

 forestås af arbejdsmedicinske klinikker eller afdelinger, herunder  

 arbejdsmedicinske ambulatorier, eller af andre lignende sagkyndige.
 Stk. 3. Gennemførelse af arbejdsmedicinske  

 undersøgelser af arbejdstagere, der befinder sig uden for Den  

 Europæiske Union, skal være af tilsvarende niveau, som  

 nævnt under stk. 1 og 2.
§ 8.Den, der forestår den arbejdsmedicinske  

 undersøgelse, indsender undersøgelsesresultaterne til  

 Søfartsstyrelsen senest 3 måneder efter, at  

 undersøgelsesresultatet foreligger, og orienterer den  

 undersøgte arbejdstager om resultatet.
Dette skal på anmodning  

 meddeles den pågældende arbejdstager skriftligt.
 Stk. 2. Undersøgelsesresultaterne må ikke  

 udleveres til rederen.
 § 9. Søfartsstyrelsen meddeler rederen,  

 hvorvidt resultaterne giver anledning til foranstaltninger.
§ 10. Den, der forestår de arbejdsmedicinske  

 undersøgelser, skal opbevare undersøgelsesresultatet for en  

 arbejdstager tillige med de optegnelser, der ligger til grund herfor, i  

 mindst 40 år efter, at påvirkningen under arbejdet er  

 ophørt.
Opbevaring og eventuel videregivelse af materialet skal i  

 øvrigt følge de af Direktoratet for Arbejdstilsynet givne  

 retningslinier på arbejdsmiljøområdet, hvori der eventuelt  

 kan være fastsat en kortere opbevaringstid.
 Stk. 2. En arbejdstager kan til enhver tid forlange at  

 blive gjort bekendt med de i stk. 1 nævnte oplysninger.
 Betaling m.v.
§ 11. Hvor der efter bestemmelser i forskriften  

 foretages arbejdsmedicinske undersøgelser af arbejdstagere om bord i  

 skibe, afholder rederen udgifterne herved.
Dette gælder også  

 udgifterne ved undersøgelser af tidligere ansatte arbejdstagere,  

 medmindre en sådan undersøgelse er iværksat efter § 5,  

 stk. 3.
 § 12. Rederen skal sørge for, at  

 undersøgelserne kan foregå uden hyretab for arbejdstagerne, og  

 at undersøgelserne så vidt muligt kan foretages i  

 arbejdstiden.
 Stk. 2. Hvis en undersøgelse omfatter tidligere  

 ansatte arbejdstagere om bord på i et skib, og en nuværende reder  

 som følge af stk. 1 eventuelt påføres omkostninger, skal  

 der kompenseres herfor af den, der afholder udgiften ved den  

 arbejdsmedicinske undersøgelse.
 § 13. Et eksemplar af denne tekniske forskrift  

 skal findes om bord.
 Straffe- og ikrafttrædelsesbestemmelse.
§ 14. Med bøde, hæfte eller  

 fængsel i indtil 1 år straffes den, der 1)	overtræder §§ 6-8 eller §§ 10-13, eller 2)	ikke efterkommer et påbud eller forbud, der er meddelt efter  

 forskriftens bestemmelser.
Stk. 2. Straffen kan stige til hæfte eller  

 fængsel i indtil 2 år, hvis der 1)	ved overtrædelsen er sket skade på liv eller helbred  

 eller fremkaldt fare herfor, 2)	tidligere er afgivet forbud eller påbud for samme eller  

 tilsvarende forhold, eller 3)	ved overtrædelsen er opnået eller tilsigtet en  

 økonomisk fordel for den pågældende selv eller andre.
 Stk. 3. Det skal betragtes som en særligt  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 15. Forskriften træder i kraft den 1. januar 2000.
