Nr BTL 205 Betænkning over Forslag til lov om ændring af lov om afgift af vin og  

 frugtvin m.m.   

 Nr L 205 1985-86, 1. samling Blad nr 676 Afgivet af skatte- og afgiftsudvalget Afgivet: 19860319 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter, som denne har besvaret skriftligt.
Udvalget har endvidere modtaget mundtlig og skriftlig henvendelse fra Vin og Spiritus Organisationen i Danmark, VSOD.
Der er af ministeren for skatter og afgifter stillet ændringsforslag, hvorom der henvises til de ledsagende bemærkninger.
Herefter indstiller et mindretal (det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslaget til vedtagelse med det af ministeren stillede ændringsforslag.
For så vidt angår en begrænsning af långivning til forbrugsformål henvises til den af udvalget afgivne betænkning over forslag til lov om ændring af lov om afgift af benzin (L 214).
Et andet mindretal (socialdemokratiets medlemmer af udvalget) indstiller lovforslaget til forkastelse ved 3. behandling, fordi det indgår som led i en samlet økonomisk politik, der har medført en skævere fordeling af indkomster og formuer de seneste år.
På den baggrund virker afgiftsforhøjelserne urimelige over for store samfundsgrupper - ikke mindst de offentligt ansatte der er sakket bagud i realløn.
Et tredje mindretal (socialistisk folkepartis medlemmer af udvalget) indstiller lovforslaget til forkastelse ved 3. behandling.
Et fjerde mindretal (fremskridtspartiets medlem af udvalget) indstiller lovforslaget til forkastelse ved 3. behandling.
Mindretallet henviser i øvrigt til betænkningsbidraget til L 214 (forslag til lov om ændring af lov om afgift af benzin).
Ændringsforslag Af ministeren for skatter og afgifter, tiltrådt af et mindretal (KF, V, RV, CD og KrF):
Til § 1 I den foreslåede affattelse af § 2, stk. 1, i lov om afgift af vin og frugtvin m.m. ændres »11 kr. 80 øre« til: »12 kr. 60  

 øre«, »21 kr.
90 øre« til: »23 kr. 40 øre« (2 steder), »7 kr. 60  

 øre« til: »8 kr. 15 øre« og »12 kr. 10 øre« til: »12 kr. 95  

 øre«.
Bemærkninger Ved ændringsforslaget bringes forholdet mellem ølafgifts- og vinafgiftssatsen tilbage til det forhold, der var gældende mellem satserne før maj 1984, hvor ølafgiften blev forhøjet, men ikke vinafgiften. Ændringen indebærer en yderligere forhøjelse af vinafgiften på 80 øre pr. liter, svarende til et merprovenu på årsbasis på godt 95 mill. kr.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
