Cirkulæreskrivelse om meddelelse om  

 beregning af ankefristen. Årsager, der kan begrunde en overskridelse af  

 ankefristen Kommentarer m.v.:
 En anke anses for at være fremkommet rettidigt, hvis  

 ankeinstansen modtager anken inden 4 uger og 2 dage regnet fra den dato, hvor  

 afgørelse er fremsendt til medlemmet.
 Der henvises iøvrigt til afsnittet om beregning af  

 ankefrister i Justitsministeriets vejledning om forvaltningsloven.
 Meddelelse om afgørelsen:
 A:
 I følgende sager har Ankenævnet ikke anset  

 anken for at være fremkommet rettidigt, og Ankenævnet har ikke  

 fundet, at der har været grundlag for at bortse fra overskridelsen af  

 ankefristen:
1) Medlemmet havde på grund af ferie ikke læst  

 direktoratets afgørelse før den 27. juli.
Ankenævnet  

 fandt ikke at kunne behandle medlemmets klage af 18. august, da fristen  

 udløb den 11. august.
2) Medlemmets læge havde attesteret, at medlemmet i  

 perioden fra medio februar til primo juli talrige gange havde konsulteret  

 lægen på grund af sygdom.
Ankenævnet fandt ikke, at denne  

 erklæring dokumenterede, at sygdom havde forhindret medlemmet i at anke  

 rettidigt.
3) Medlemmet ankede den 19. maj en afgørelse af 1.  

 april.
Medlemmet anførte, at han ikke havde været  

 opmærksom på ankefristen, da han de sidste 14 dage havde ligget i  

 flytterod.
Ankenævnet fandt ikke grundlag for at bortse fra  

 ankefristen, da medlemmet havde fået korrekt ankevejledning.
4) Medlemmets advokat havde ved en fejlekspedition fremsendt  

 anken 3 dage for sent.
Ankenævnet fandt ikke at kunne bortse fra  

 ankefristen.
 B:
 I følgende sager har ankenævnet valgt at  

 bortse fra manglende overholdelse af ankefristen:
1) Ca. 9 måneder efter at direktoratet havde truffet  

 afgørelse, klagede medlemmets advokat og anførte, at medlemmet  

 på grund af sygdom ikke havde været i stand til at varetage sine  

 interesser inden fristens udløb eller i de første måneder  

 herefter.
 Efter at Ankenævnet havde modtaget en  

 redegørelse fra Rigshospitalet, fandt Ankenævnet at kunne bortse  

 fra ankefristen.
2) Ankenævnet modtog meddelelse om, at medlemmet var  

 bortrejst fra landet forud for direktoratets afgørelse, hvorfor  

 Ankenævnet ville behandle sagen, hvis nævnet hørte fra  

 medlemmet inden en given frist.
