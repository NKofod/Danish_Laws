Betænkning afgivet af  

 Uddannelsesudvalget den 30. januar 2001 Betænkning over Forslag til lov om elevers og studerendes  

 undervisningsmiljø [af  

 undervisningsministeren (Margrethe Vestager)] 1. Ændringsforslag Der er stillet 3 ændringsforslag til lovforslaget.  

 Socialistisk Folkepartis, Centrum-Demokraternes og Enhedslistens medlemmer af  

 udvalget har stillet ændringsforslag nr. 1 og 3, og Socialistisk  

 Folkepartis og Enhedslistens medlemmer af udvalget har stillet  

 ændringsforslag nr. 2.
2. Udvalgsarbejdet Lovforslaget blev fremsat den 5. oktober 2000 og var til  

 1. behandling den 25. oktober 2000. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 8 møder.
Deputationer Følgende har mundtligt over for udvalget redegjort  

 for deres holdning til lovforslaget:
Danske Gymnasieelevers Sammenslutning, Danske Studerendes Fællesråd, Gymnasieelevernes Landsorganisation og Landssammenslutningen af Kursusstuderende.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Dansk Metalarbejderforbund afdeling 13.
Spørgsmål Udvalget har stillet 16 spørgsmål til  

 undervisningsministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (S og RV) indstiller  

 lovforslaget til vedtagelse uændret.
 Et andet mindretal i udvalget (V og DF) indstiller  

 lovforslaget til forkastelse ved 3. behandling og vil stemme imod de  

 stillede ændringsforslag.
 Venstres medlemmer af udvalget mener, at kvalitet skal  

 være nøgleordet, når det gælder elever og  

 studerendes undervisningsmiljø, men Venstre finder samtidig, at denne  

 lov ikke er midlet.
 Lovens hovedformål - at sætte øget  

 fokus på den eksisterende lovgivning på området - kan  

 opnås ved andre tiltag.
 De aktiviteter, der foreslås iværksat under et  

 nyoprettet Dansk Center for Undervisningsmiljø, kan med fordel  

 gennemføres inden for bestående økonomiske rammer som en  

 naturlig opgave for Danmarks Pædagogiske Universitet.
 Det æstetiske miljø er et blødt  

 parameter, der er uegnet til lovgivning, ligesom Venstre finder det  

 virkningsløst at benytte lovgivning til regulering af  

 mindreåriges opførsel, som tilfældet er i § 1, stk. 3,  

 hvor man kræver, at elever skal medvirke til at tilvejebringe og  

 opretholde et godt undervisningsmiljø og bidrage til, at de  

 foranstaltninger, der træffes for at fremme et godt  

 undervisningsmiljø, virker efter deres hensigt.
 At få mindreårige elever til at bidrage til et  

 godt undervisningsmiljø er en pædagogisk opgave, ikke en  

 lovgivningsmæssig opgave.
 Da de tiltag, loven kommer med, enten er tiltag, der kan  

 gennemføres inden for de nugældende rammer, eller tiltag, der  

 ikke egner sig til lovgivning, ønsker Venstre ikke at støtte  

 loven.
Dansk Folkepartis medlem af udvalget kan godt følge  

 intentionerne i lovforslaget.
Undervisningsmiljøet har meget stor  

 betydning, men som det også fremgår af lovforslaget, er mange af  

 de forhold, som vedrører studerendes sikkerhed og  

 sundhedsmæssige forhold, allerede undergivet en ganske omfattende  

 regulering og kontrol.
Derfor er Dansk Folkeparti af den opfattelse, at  

 etablering af et Dansk Center for Undervisningsmiljø ikke på  

 nuværende tidspunkt er den rigtige model til sikring af et bedre  

 uddannelsesmiljø for studerende.
Dansk Folkeparti mener, at det kunne  

 sikres bedre ved at lade f.eks.
Arbejdsmiljøinstituttet og  

 Bedriftssundhedstjenesten varetage de opgaver, som lovforslaget lægger  

 op til.
 Et tredje mindretal i udvalget (KF) vil ved 3.  

 behandling af lovforslaget stemme hverken for eller imod lovforslaget.  

 Mindretallet vil stemme hverken for eller imod ændringsforslag nr. 1,  

 imod ændringsforslag nr. 2 og for ændringsforslag nr. 3.
 Et fjerde mindretal i udvalget (SF og EL)  

 indstiller lovforslaget til vedtagelse med de stillede  

 ændringsforslag.
SF og Enhedslisten opfordrer undervisningsministeren til  

 sammen med elev- og studenterorganisationerne at udarbejde en særlig  

 sikkerhedsuddannelse for elever og studerende, således at disse bliver  

 opkvalificeret til at deltage i arbejdet som  

 undervisningsmiljørepræsentanter.
SF og Enhedslisten finder  

 generelt ikke, at lovforslaget er tilfredsstillende.
SF og Enhedslisten havde  

 hellere set, at elever og studerende fik rettigheder i henhold til  

 arbejdsmiljøloven i overensstemmelse med de krav, som elevernes og de  

 studerendes organisationer gennem flere år har stillet, og som SF og  

 Enhedslisten har stillet forslag om i Folketinget.
Herunder havde SF og  

 Enhedslisten gerne set Arbejdstilsynet som klageinstans og tilsynsmyndighed,  

 hvilket dog er blevet afvist af undervisningsministeren.
SF og Enhedslisten  

 har derfor stillet ændringsforslag om, at bestyrelsen for Dansk Center  

 for Undervisningsmiljø bliver klageinstans.
Samlet set er lovforslaget  

 en forbedring i forhold til gældende regler, og SF og Enhedslisten kan  

 derfor støtte det.
 Et femte mindretal i udvalget (CD) indstiller  

 lovforslaget til vedtagelse med de under nr. 1 og 3 stillede  

 ændringsforslag.
CD har længe opfordret regeringen til at komme med  

 forslag til forbedringer af elevers og studerendes undervisningsmiljø.  

 Regeringens initiativ er således resultatet af en forespørgsel  

 den 21. marts 2000, som bl.a.
CD var medforslagsstiller til, hvor regeringen  

 blev bedt om at redegøre for sine planer for forbedring af sikkerhed  

 og sundhed for elever og studerende samt for børn i  

 daginstitutioner.
CD havde gerne set, at elever og studerende blev omfattet  

 af reglerne i arbejdsmiljøloven med Arbejdstilsynet som klageinstans  

 og tilsynsmyndighed.
CD mener ikke, at det er fornuftigt at opbygge et nyt  

 parallelt system i Dansk Center for Undervisningsmiljø, når der  

 allerede er etableret et velfungerende system med stor faglig ekspertise i  

 Arbejdstilsynet, og når dertil kommer, at elevers og studerendes  

 praktiske øvelser af arbejdsmæssig karakter allerede er omfattet  

 af arbejdsmiljølovens bestemmelser.
Samlet set er lovforslaget dog et  

 skridt i den rigtige retning, hvorfor CD støtter det.
Et mindretal (SF s, CD s og Enhedslistens medlemmer af  

 udvalget) havde gerne set, at elever og studerende blev omfattet af reglerne  

 i arbejdsmiljøloven, sådan som det er tilfældet i f.eks.  

 Sverige, og ikke kun når det drejer sig om praktiske øvelser af  

 arbejdsmæssig karakter.
Børn og unge tilbringer jo stort set  

 lige så mange timer i skolen eller på uddannelsesstedet, i  

 skolefritidsordninger m.v., som voksne tilbringer på en arbejdsplads.  

 Derfor mener disse partier, at det er nærliggende at forvente den samme  

 form for indretning ikke alene i forhold til de fysiske forhold, men  

 også i forhold til muligheden for at præge stedet.
En moderne dansk virksomhed er indrettet med passende lys,  

 luft og udluftningsmuligheder.
Der er kantine eller frokoststue og et  

 køleskab til madpakkerne.
Toilet- og badeforhold er ordentlige, og  

 arbejdshøjden og borde og stole passer til medarbejderne.
En moderne  

 arbejdsplads er endvidere indrettet med et personligt præg, så  

 medarbejderne netop kan føle sig godt tilpas, kan inspireres,  

 være kreative, effektive og trives sammen med deres kolleger.
Men det er langtfra virkelighed på mange skoler og  

 uddannelsessteder rundt omkring.
Det, man omtaler i ejendomsbranchen som  

»et godt håndværkertilbud«, passer meget godt på beskrivelsen af flere  

 skoler, fritidsordninger og uddannelsessteder, selv om det naturligvis ikke  

 gælder alle elevers og studerendes undervisningsmiljø.
Partierne anerkender dog, at lovforslaget er et skridt i  

 den rigtige retning, og noterer sig, at regeringen er parat til at overveje,  

 hvilke mere indholdsmæssige ændringer i reguleringen af  

 undervisningsmiljøet der måtte være behov for, hvis det  

 skulle vise sig, at regeringens forventninger om, at forslaget vil sikre og  

 udvikle et godt undervisningsmiljø, ikke holder stik.
Partierne  

 konstaterer med tilfredshed, at Folketinget i folketingsåret 2004-05  

 vil modtage en redegørelse for erfaringerne med loven med henblik  

 på at sikre grundlaget for sådanne overvejelser.
 Partierne er desuden af den opfattelse, at elevers og  

 studerendes repræsentanter i en sikkerhedsgruppe bør have  

 stemmeret, når det drejer sig om spørgsmål  

 vedrørende deres eget undervisningsmiljø. På den  

 måde sikres det, at elever og studerende føler et aktivt  

 medansvar og engagement for at skabe et godt undervisningsmiljø  

 på skoler og uddannelsessteder.
 Et sjette mindretal i udvalget (KRF) vil  

 redegøre for sin stilling ved lovforslagets 2. behandling.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 3 Af	et mindretal (SF, CD og EL):
 1) Stk. 2 affattes således:
 »Stk. 2.
 a)	Seks medlemmer, der beskikkes efter indstilling fra organisationer  

 og foreninger, der repræsenterer elever og studerende m.v.
 b)	Et medlem, der beskikkes efter indstilling fra Skole og Samfund.
 c)	Et medlem, der beskikkes efter indstilling fra Danske  

 Underviserorganisationers Samråd.
d)	Otte medlemmer, der beskikkes efter indstilling fra organisationer  

 og foreninger m.v., der    repræsenterer ejerne af  

 uddannelsesstederne.« [Ændret bestyrelsessammensætning] Af  et mindretal (SF og EL):
 2) Efter stk. 6 indsættes som nyt stykke:
» [Klageadgang] Til § 4 Af	et mindretal (SF, CD og EL), tiltrådt af et  

mindretal (KF):
 3) I stk. 2 indsættes efter 1. pkt. som nyt  

 punktum:
» [Elevrepræsentanters stemmeret] Bemærkninger Til nr. 1 Med ændringerne i sammensætningen af  

 bestyrelsen for Dansk Center for Undervisningsmiljø tilgodeses den  

 gruppe af personer, som loven er rettet mod.
Til nr. 2 Med ændringen bliver der en egentlig klageinstans,  

 for så vidt angår undervisningsmiljøet på skoler og  

 uddannelsesinstitutioner.
Til nr. 3 Med ændringen får elevrepræsentanterne  

 stemmeret i sager, der direkte vedrører undervisningsmiljøet,  

 hvilket er logisk bl.a. set i lyset af lov om ændring af forskellige  

 love på Undervisningsministeriets område (Det  

 repræsentative demokrati i uddannelsessystemet), jf. lovforslag nr.
L  

 98, folketingsåret 1999-2000 Hans Peter Baadsgaard (S) fmd.  

  Peder Sass (S)  Jeppe Kofod (S)  Svend Erik  

 Larsen (S)  Carsten Hansen (S)  Aage Frandsen (SF)  

  Susanne Clemensen (CD) Henrik Svane (RV)  

  Søren Kolstrup (EL)  

  Anders Mølgaard (V) nfmd.  

  Hanne Severinsen (V)  Else Winther Andersen (V)  

  Gitte Lillelund Bech  (V) Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Enhedslisten (EL) 5 Venstre, Danmarks Liberale Parti (V) 43 * Kristeligt Folkeparti (KRF) 4 Det Konservative Folkeparti (KF) 16 ** Frihed 2000 (FRI) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 3 Det Radikale Venstre (RV) 7 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 40 Bilagsnr.
