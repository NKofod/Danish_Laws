 Mulighed for at omberegne kontanthjælp i tilfælde, hvor der i  

 forbindelse med fejlagtig udbetaling af overskydende skat er foretaget  

 fradrag herfor i hjælpen.
 MEDDELELSE OM AFGØRELSEN:
 Der kan i forbindelse med fremrykningen af tidspunktet for udsendelse af  

 den skattemæssige årsopgørelse opstå tilfælde, hvor en kontanthjælpsmodtager,  

 der får udbetalt overskydende skat og får beløbet trukket fra i  

 kontanthjælpen, senere bliver stillet over for krav om betaling af restskat  

 som følge af ligningsmæssige korrektioner i den først udsendte årsopgørelse.
 Efter Socialministeriets opfattelse kan der i disse særlige tilfælde ske  

 omberegning af den kontanthjælp, der er beregnet med fradrag af den  

 overskydende skat, idet forudsætningerne for at foretage fradraget i hjælpen  

 svigter, når der efterfølgende sker korrektion i årsopgørelsen.
 Der kan fortsat ikke i almindelighed ydes hjælp efter bistandsloven til  

 betaling af restskat, da spørgsmålet om afvikling af gæld til det offentlige  

 - herunder skatterestancer - falder uden for lovens § 40, stk. 1, og må løses  

 efter de regler, der iøvrigt findes om det pågældende gældsforhold, jfr. pkt.  

 25 i Socialministeriets kontanthjælpscirkulære af 16. december 1986 (for  

 tiden efter 1. juli 1987 pkt. 24 i vejledning af 5. marts 1987 om  

 kontanthjælp efter bistandsloven).
