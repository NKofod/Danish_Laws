Fusionsskatteloven Reference FUL § 15c stk. 2.
LV 1998, S.D.3.3 Sagen drejer sig om to selskaber, der driver  

 produktionsvirksomhed inden for samme branche.
Selskaberne ønsker at  

 indskyde de to virksomheder i et fællesejet driftsselskab.  

 Sammenlægningen er begrundet i rationaliseringshensyn med henblik  

 på at opnå en styrket produktions- og salgsorganisation.  

 Sammenlægningen ønskes gennemført som en skattefri  

 tilførsel af aktiver, jf.
FUL § 15 c.
De to indskydende selskaber tilfører samtlige de  

 til virksomhederne tilhørende aktiver og passiver til et  

 fællesejet nystiftet driftsselskab.
Parterne er enige om, at de  

 indskydende selskaber skal vederlægges med henholdsvis 60 % A-aktier og  

 40 % B-aktier.
Idet værdien af de to indskydende selskabers  

 nettoaktiver imidlertid ikke svarer til forholdet 60/40, bestemmes det i  

 udkast til vedtægter for driftsselskabet, at A-aktionæren  

 tildeles en fortrinsret til udbytte på en bestemt beløb, inden  

 der kan udloddes sædvanligt udbytte til både A- og  

 B-aktionærer.
Der er dog fastsat en række tids- og  

 forretningsmæssige betingelser i forbindelse med driftsselskabets  

 indtjening, som skal være opfyldt, før det særlige udbytte  

 til A-aktionæren kan udloddes.
Det er Styrelsens opfattelse, at den aftalte fortrinsret  

 til udbytte til A-aktionæren ikke er forenelig med fusionsskattelovens  

 § 15 c, stk. 2, jf. tillige LV 1998, S.D.3.3, der efter Styrelsens opfattelse  

 indebærer, at de indskydende selskaber alene vederlægges med  

 aktier i det modtagende selskab.
Styrelsen har således anset den  

 omhandlede fortrinsret til udbytte for en delvis vederlæggelse med  

 "andet end aktier".
På denne baggrund valgte det selskab, der var  

 tiltænkt vederlæggelse i B-aktier,  i stedet at foretage en  

 låneoptagelse i et ovenstående holdingselskab med henblik  

 på en kapitalforhøjelse i det indskydende datterselskab.
Herved  

 blev dette selskabs nettoaktiver forhøjet før tilførslen  

 af aktiver, således at værdien af de indskydende selskabers  

 aktiver og passiver herefter svarende til det aftalte  

 aktievederlæggelsesforhold på 60/40.
 De nævnte aktieklasser og den særlige  

 fortrinsret til udbytte til A-aktionæren kunne herefter ophæves.  

 På det nu foreliggende grundlag kunne Told- og Skattestyrelsen på  

 Ligningsrådets vegne meddele tilladelse til skattefri tilførsel  

 af aktiver uden fastsættelse af særlige vilkår.
