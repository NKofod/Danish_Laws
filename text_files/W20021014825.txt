 Virksomhed med møbelopbevaring var ikke  

 omfattet af fritagelsesbestemmelsen i momslovens § 13, stk. 1, nr. 8, om  

 udlejning  

 af fast ejendom.
Landsskatteretskendelse af 2. oktober 2002 vedr.
Momspligt   

 opbevaring af bohave  momstilsvar med tilbagevirkende kraft Klagen skyldes, at told- og skatteregionen den 20. februar 2001  

 har truffet afgørelse om, at A er momspligtig ved virksomhed med  

 møbelopbevaring, og om, at hans momstilsvar for perioden 1. juli 1996 til 30.  

 juni 2000 skal forhøjes med 171.431 kr.
Det fremgår af sagens oplysninger, at klageren er frivillig  

 momsregistreret for forpagtning, og har indtægter ved opbevaring af møbler  

 (bohave). Møblerne opbevares i lokaler, hvor de enkelte kunders møbler er  

 separeret fra hinanden ved hjælp af flytbare skillerum.
Der er mellem kunden  

 og  

 klageren lavet en aftale vedrørende opbevaring af bohave.
Under sagens  

 behandling ved regionen er der fremlagt et eksempel på aftale, hvoraf bl.a.  

 fremgår følgende:
  

  

 Aftale vedr. opbevaring  

 af bohave Hermed er jeg ( ) forpligtet til selv at afholde forsikring  

 vedr. opbevaring at mit bohave, samt at give forsikringsselskabet meddelelse  

 om  

 opbevaringen.
Bemærkninger: _____MODTAGET 500 KR FOR 1 MDS OPBEVARING Lejer:
 Udlejer:
( ..) ( ..) Under sagens behandling ved Landsskatteretten er det oplyst, at  

 standardkontrakten efterfølgende er afløst af en ny formular:
( ..) Lejekontrakt indgået mellem udlejer:  

    

  

 ( ..) og lejer: ( ..) Rummet må alene anvendes til opbevaring af møbler og lignende  

 løsøregenstande.
 Lejemålet begynder den _____.
 Lejemålet udgør pr. måned kr. _____.
Lejen betales forud på den af udlejer anviste måde.
Leje for  

_____ måned er betalt samtidig hermed.
( ..) Hvis lejen ikke betales som anført ovenfor, ophører lejemålet  

 uden opsigelse, og såfremt lejer ikke afhenter de opbevarede effekter senest  

 8  

 dage efter udlejers skriftlige påkrav herom, er udlejer berettiget til at  

 bortskaffe effekterne uden yderligere varsel.
 5. Lejemålet kan opsiges af lejer med en måneds forudgående  

 varsel, samt lejemålet  

    

  

 kan opsiges  

 med 3 måneders varsel fra udlejers side.
 6. Forsikring afholdes af lejer.
( ..) Klagerens repræsentant har over for Landsskatteretten oplyst, at  

 klagerens virksomhed ved møbelopbevaring alene omfatter udlejning af lokaler  

 forsynet med el og varme, og at klageren ikke foretager møbeltransport eller  

 anden aktivitet med tilknytning til møbelopbevaringen.
Møblerne hentes og  

 bringes af lejer eller en af lejer arrangeret transport.
Opbevaringen sker i  

 nedlagte landbrugsbygninger, og lejeren får efter behov tildelt et større  

 eller  

 mindre afsnit.
En del afsnit er adskilt ved faste skillerum  en del ved  

 løse  

 vægge i form af net af hensyn til luftcirkulation.
Udlejer foretager ikke  

 ændringer under lejemålets forløb, og afsnittet forsynes med lejers navn  

 eller  

 mærke.  

    

  

 Det er videre oplyst, at udlejer  

 kan ændre størrelsen af tomme rum eller afsnit ved at opsætte ny skillevæg  

 eller slå to rum sammen, hvis der er behov herfor, men udlejede rum eller  

 afsnit ændres aldrig i lejeperioden.
Repræsentanten har videre oplyst, at lejeaftalen ikke omfatter  

 andre brugsrettigheder eller ydelser, og at lejer bærer ansvaret for de  

 opmagasinerede effekter og selv tegner eventuel forsikring.
Yderligere er det  

 oplyst, at den månedlige leje fastsættes efter, hvor mange kubikmeter,  

 afsnittet kan rumme.
De enkelte rum eller afsnit kan opdeles i tre typer: Små  

 på 12-15 m  

  

 3  

  

 , mellemstørrelse på 20-30 m  

  

 3  

  

 , og enkelte  

 store på 40 m  

  

 3  

  

 . Alle rum og afsnit er i én etage.
Selve bygningen  

 aflåses, men ikke de enkelte rum, og lejerne har adgang til rummet efter  

 forudgående aftale med klageren, da alene han har nøgle til bygningen.  

 Længden  

 af lejemål varierer fra 1 måned op til 5 år.
Lejere, der f.eks. rejser til  

 udlandet i et bestemt tidsrum, aftaler ofte en fast lejeperiode, mens øvrige  

 lejere, der måske søger efter et nyt sted at bo, indgår lejeaftale på  

 opsigelsesvilkår.
 Regionen har ved den påklagede afgørelse fundet, at klageren er  

 momspligtig ved virksomhed med møbelopbevaring, og at klagerens momstilsvar  

 for  

 perioden 1. juli 1996 til 30. juni 2000 skal forhøjes med 171.431 kr.
 Man har herved bl.a. henset til, at vederlag fra kunder  

 vedrørende opbevaring af møbler er omfattet af momslovens § 4, stk. 1.
 Klagerens repræsentant har over for Landsskatteretten principalt  

 nedlagt påstand om, at klagerens virksomhed med udlejning af fast ejendom er  

 omfattet af momslovens § 13, stk. 1, nr. 8, og således er fritaget for moms.  

 Subsidiært er der nedlagt påstand om, at virksomheden først skal  

 momsregistreres  

 vedrørende møbelopbevaring fra og med 20. februar 2001.
Til støtte for den principale påstand er det bl.a. anført, at  

 den påklagede afgørelse ikke er begrundet og ikke har støtte i momsloven  

 eller  

 momsvejledningen.
Ifølge momsvejledningen, afsnit D.11.8, er udgangspunktet,  

 at  

 al udlejning og bortforpagtning af fast ejendom er fritaget for moms.  

 Momsfritagelsen omfatter udlejning  

    

  

 uafhængig af brugen af det lejede, og fritagelsen omfatter såvel hele  

 bygninger som enkelte lokaler uanset størrelsen.
Møbelopbevaring sker som  

 regel  

 i forbindelse med flyttevirksomhed, og der ses således ikke at foreligge  

 praksis for anvendelse af loven på præcis dette område.
Repræsentanten har  

 henvist til to afgørelser, og har anført, at de har væsentlige træk tilfælles  

 med nærværende sag.
Det drejer sig for det første om Landsskatterettens afgørelse i  

 SKM 2001.48/TfS 2001.159, hvor der blev lagt afgørende vægt på, at  

 momsfritagelse kræver, at lejeaftalen  som i nærværende tilfælde   

 omfatter et  

 afgrænset og identificerbart område, hvor lejer frit kan komme.
For det andet  

 drejer det sig om Told- og Skattestyrelsens afgørelse, refereret i TfS  

 1994.746, som blev truffet på grundlag af oplysninger om, at den leverede  

 ydelse alene bestod af en brugsret til en del af en fast ejendom mod et  

 vederlag, og at der var tale om en lejeaftale, der alene vedrørte en nærmere  

 bestemt staldplads/boks, som kunne identificeres.
Til støtte for den subsidiære påstand er det bl.a. anført, at  

 klageren har søgt at rette sig efter momsloven med støtte i momsvejledningen.  

 På grund af toldvæsenets vekslende praksis omkring momsregistrering af  

 klagerens råstofudvinding har klageren stedse i sine årsregnskaber  

 omhyggeligt  

 redegjort for omfanget af momsregistrering af sine aktiviteter.
Som eksempel  

 er  

 fremlagt kopi af årsregnskab for 1997/98 i ekstrakt, idet der henvises til  

 side  

 3.
Til støtte for den subsidiære påstand er det videre bl.a.  

 anført, at klagerens revisor ved skrivelser af 27. marts og 13. december 1990  

 rettede henvendelse til toldvæsenet angående momsregistreringen.
Skrivelsen  

 af  

 27. marts 1990 var affødt af en telefonsamtale med toldvæsenet angående  

 udbetaling af en stormskadeerstatning, hvor skrivelsen af 13. december 1990  

 blev fulgt op af flere telefonsamtaler med toldvæsenet og resulterede i den  

 registrering, som klageren har i dag, og som forvaltningen nu underkender.
Klageren og dennes revisor har foretaget alle rimelige  

 bestræbelser på at foretage en korrekt registrering.
På denne baggrund er det  

 urimelig byrdefuldt for borgeren at ændre momsregistreringsforhold med  

 tilbagevirkende kraft med deraf følgende betydelige efterbetalingskrav.
Den  

 administrative praksis har tillige været præget af betydelig usikkerhed.
I  

 den  

 forbindelse er der henvist til det i afgørelsen anførte omkring klagerens  

 virksomhed ved indvinding af sand.
Denne virksomhed var således før 1977  

 pålagt  

 at opkræve moms.
Pr. 1. februar 1977 ændrede forvaltningen opfattelse,  

 hvorefter virksomheden blev fritaget for moms.
Ved eftersyn i indeværende år  

 blev statueret momspligt for fremtiden, men ved den endelige afgørelse fandt  

 forvaltningen, at udvindingsretten er en momsfri transaktion.
Usikkerheden  

 omkring momspligt af klagerens udlejningsvirksomhed er ikke mindre, og denne  

 usikkerhed bør komme borgeren til gode derved, at momspligt alene pålægges  

 med  

 virkning for fremtiden, nemlig fra afgørelsens dato.
Der er i den forbindelse henvist til Told- og Skattestyrelsens  

 afgørelse, refereret i TfS 1997.671. Heraf fremgår det, at den tidligere  

 nævnte  

 afgørelse fra 1994 om momsfri udlejning af staldpladser havde virkning fra 7.  

 november 1994, men da afgørelsen ændrede retningslinjerne i Momsvejledningen  

 1996, blev det bestemt, at udlejer dog kan vælge at lade afgørelsen  

 alene have  

 fremadrettet virkning, hvis dette findes bedst stemmende med virksomhedens  

 forhold.
Samme vilkår bør tildeles klageren i nærværende sag.
Den  

 foreliggende  

 afgørelse er urimelig byrdefuld, da klageren naturligvis ikke har mulighed  

 for  

 med tilbagevirkende kraft at opkræve moms helt eller delvist hos sine kunder.
 Landsskatteretten  

 udtaler:
 I henhold til momslovens § 13, stk. 1, nr. 8, er følgende  

 fritaget for afgift:
Administration, udlejning og bortforpagtning af fast ejendom,  

 herunder levering af gas, vand, elektricitet og varme som led i udlejningen  

 eller  

 bortforpagtningen.
Fritagelsen omfatter dog ikke udlejning af værelser i  

 hoteller og lign., udlejning af værelser i virksomheder, der udlejer for  

 kortere tidsrum end 1 måned, udlejning af camping-, parkerings- og  

 reklameplads, samt udlejning af opbevaringsbokse. Art. 13 B, punkt b, i 6. momsdirektiv har følgende ordlyd:
 Bortforpagtning og udlejning af fast ejendom, med undtagelse  

 af:
udlejning inden for hotelsektoren eller sektorer med tilsvarende  

 opgaver, således som dette begreb er fastlagt i medlemsstaternes lovgivning,  

 herunder udlejning i ferielejre eller i områder, der er indrettet som  

 campingpladser; udlejning af pladser til parkering af køretøjer; udlejning af udstyr og maskiner, der installeres på brugsstedet; udlejning af bokse. Retten finder ikke, at den i sagen omhandlede aktivitet med  

 møbelopbevaring er omfattet af fritagelsesbestemmelsen i momslovens § 13,  

 stk.  

 1, nr. 8, om udlejning af fast ejendom.
Retten finder det således ikke  

 godtgjort, at kontraktsparterne har betalt og betaler en leje for et  

 afgrænset  

 og identificerbart område eller dele af en fast ejendom.
Retten har herved  

 bl.a. henset til det fremlagte kontraktsmateriale, og til, at den pågældende  

 alene har adgang til de opbevarede effekter efter nærmere aftale med  

 klageren.
Retten finder det ikke dokumenteret eller sandsynliggjort, at  

 klageren er bibragt en retsbeskyttet forventning om, at den omhandlede  

 aktivitet med møbelopbevaring var omfattet af momslovens § 13, stk. 1, nr. 8.  

 Det bemærkes herved bl.a., at de fremlagte skrivelser af 27. marts og 13.  

 december 1990 omhandler momsfri udlejning af fast ejendom.
Retten finder det  

 endvidere ikke med det anførte vedrørende udvinding af sand og vedrørende  

 Told-  

 og Skattestyrelsens afgørelse vedrørende staldpladser, refereret i TfS  

 1997.671, godtgjort, at den af regionen trufne afgørelse er udtryk for en  

 praksisændring.
Allerede derfor finder retten ikke grundlag for at tage den  

 subsidiære påstand til følge.
 Den påklagede afgørelse stadfæstes således.
