 I Medfør af Lov Nr. 197 af 7. Maj 1948 om Markeder m.v. for Heste og  

 Kreaturer fastsættes herved følgende:
 1. Markeder for Heste og Kreaturer maa kun afholdes  

 efter Tilladelse fra Landbrugsministeriet.
 2. Styrelserne for de hidtil i Markedsfortegnelsen  

 opførte Markeder vil snarest muligt fra Landbrugsministeriet modtage  

 Meddelelse om, i hvilket Omfang de nævnte Markeder fremtidigt vil kunne  

 afholdes, og Ændringer i den saaledes fastsatte Markedsordning maa kun  

 foretages efter forud indhentet Tilladelse fra Landbrugsministeriet.
 3. Paa Grundlag af de i Stk. 2 nævnte Tilladelser  

 offentliggør Landbrugsministeriet inden Paabegyndelsen af Kalenderaaret en  

 Markedsfortegnelse indeholdende Tidspunkterne for de i det paagældende  

 Kalendereaar tilladte Markeder.
 4. Saafremt et Marked efter de i Stk. 2 nævnte  

 Tilladelser falder paa en Søndag eller anden af Folkekirkens helligdage eller  

 paa Paaskelørdag eller Grundlovsdagen den 5. Juni, vil det paagældende Marked  

 i den aarlige Fortegnelse blive henlagt til den nærmest følgende Søgnedag,  

 saafremt denne dag af Hensyn til omliggende Markeder ikke anses for belejlig,  

 til en anden passende Søgnedag.
 5. Den aarlige markedsfortegnelse offentliggøres i  

 Universitets Almanak og for saa vidt angaar Ændringer, der maatte blive  

 tilladt, efter at Redaktionen af nævnte Almanak er afsluttet, i en særlig  

 Tillægsfortegnelse, der offentliggøres i Statstidende i Begyndelsen af hvert  

 Kalenderaar.
§ 2 1. Markeder maa kun afholdes på Markedspladser med  

 fast og tør Jordbund samt hensigtsmæssige Adgangs- og Tilførselsforhold.
2. Bortset fra de i Stk. 3 nævnte Markeder kræves der  

 indtil videre ingen særlig Godkendelse af de i Brug værende Markedspladser,  

 men Landbrugsministeriet kan til enhver Tid, som en Betingelse for Markedets  

 fortsatte Godkendelse, fordre gennemført særlige Foranstaltninger til  

 Opnaaelse af de i Stk. 1 nævnte Forhold.
Flytning eller Ændring af  

 Markedspladsen maa ikke finde Sted uden Landbrugsministeriets Samtykke.
3. Markedspladser, der skal anvendes til de i Henhold  

 til særlig Godkendelse oprettede Eksportmarkeder samt Markeder for  

 Tuberkulosefrit Levekvæg, skal indrettes i Overensstemmelse med de i hvert  

 Tilfælde af Veterinærdirektoratet fastsatte Fordringer og må ikke tages i  

 Brug, forinden Pladsens Beliggenhed og Indretning er godkendt af vedkommende  

 veterinærinspektør.
Det samme gælder Samlestalde.
4. Bygninger, Ramper, Halvtag o. lign. maa kun opføres  

 paa de i Stk. 1 og 33 nævnte Markedspladser efter Tilladelse fra  

 Veterinærdirektoratet.
Det samme gælder Ændringer og Ombygninger af saadanne  

 Bygninger m.v.
Planer og Tegninger skal forinden Arbejdets Paabegyndelse  

 indsendes til vedkommende Veterinærinspektør.
5. Ved Indgangen til Markeder, hvortil der er Adgang  

 for Kreaturer, som ikke hidrører fra Besætninger, der med hensyn til  

 Tuberkulose tilfredstiller Betingelserne for at kunne betegnes som  

 tuberkulosefri eller reaktionsfri eller med Hensyn til smitsom Kastning  

 tilfredsstiller Betingelserne for at kunne betegnes som kastningsfri, skal  

 være anbragt en særlig Plakat med Oplysning om Markedets Karakter.
Plakaten  

 rekvireres hos Veterinærdirektoratet, Holbergsgade 23, København K.
 6. Saafremt særlig Indsyning af Dyr til Markeder er  

 paabudt, skal dette foregaa paa en indhegnet Plads, hvortil Adgang er forbudt  

 uvedkommende.
 7. Iøvrigt gælder fortsat de i Medfør af Lovgivningen  

 vedrørende smitsomme Sygdomme hos Husdyrene, Bekæmpelse af Tuberkulose hos  

 Kvæg, Svin og Fjerkræ og Bekæmpelse af smitsom kastning hos Kvæg fastsatte  

 Bestemmelser.
§ 3 Almindelige Torvedage, Markeder for Faar og Lam, Grisemarkeder eller  

 særlige Markeder for Uld eller Frugt og Grøntsager, til hvis Afholdelse der  

 ikke udkræves Landbrugsministeriets Tilladelse, kan, når vedkommende  

 Politimester skønner, at den paagældende Foranstaltning har en vis almen  

 Betydning, og der gennem Politimesteren rettes Anmodning herom til Komiteen  

 for Almanakkens Udgivelse og Forhandling, Studiestræde 6, København K., faas  

 optaget i den aarlige Markedsfortegnelse.
§ 4 1. Arrangørerne af Markeder er pligtige holde  

 Landbrugsministeriet underrettet om, hvilke Personer, Foreninger eller  

 Institutioner, der fungerer som Markedsstyrelse, og hvortil Henvendelser  

 vedrørende Markedets Forhold kan rettes.
 2. Af Hensyn til det lovpaabudte Dyrlægetilsyn skal  

 Afholdelsen af Auktioner over samt Bortsalg og Opkøb af sammenbragte Heste og  

 Kreaturer af Arrangørerne anmeldes til vedkommende Politimester senest 8 Dage  

 inden Auktionens (Bortsalgets, Opkøbets) Afholdelse.
§ 5 1. De i Medfør af § 3 i Lov Nr. 197 af 7. Maj 1948 om  

 Markeder m.v. for Heste og Kreaturer beskikkede tilsynsførende Dyrlæger er  

 pligtige at forrette Tilsynet i Overensstemmelse med et af  

 Landbrugsministeriet udfærdiget Regulativ.
 2. Det paahviler vedkommende Markedsstyrelse eller  

 Dyrenes Ejer at stille den fornødne manuelle Medhjælp til Raadighed for  

 Dyrlægen til Dyrenes Undersøgelse m.v.
§ 6 1. Udgifterne ved fornævnte Tilsyn med Markeder og  

 Dyrskuer afholdes af Statskassen i Overensstemmelse med det til enhver tid  

 gældende Cirkulære herfra vedrørende Dyrlægernes Betaling for offentlige  

 Forretninger.
 2. Udgifterne ved Tilsynet med Auktioner samt Bortsalg  

 og Opkøb afholdes efter de i Stk. 1 fastsatte Takster af vedkommende  

 Auktionsholder eller den, der lader Bortsalget eller Opkøbet foretage.
 3. Saafremt der i Medfør af de gældende Bestemmelser  

 vedrørende smitsomme Sygdomme hos Husdyrene er paabudt særlig Indsyning af  

 Dyrene ved Tilførselen, eller der maatte blive paabudt anden Undersøgelse,  

 Serumbehandling og lignende under Opholdet paa Markedet, Auktionen,  

 Bortsalget eller Opkøbet, skal Betalingen herfor udredes af Markedsstyrelsen  

 respektivt Arrangørerne af Auktionen, Bortsalget eller Opkøbet, hvilket  

 ligeledes gælder Kontrol med Attester, Udstedelse af Passersedler og  

 lignende.
 § 7  Overtrædelse af de i denne Bekendtgørelse  

 fastsatte Bestemmelser straffes i Henhold til § 5 i Lov Nr. 197 af 7. Maj  

 1948 om Markeder m.v. for Heste og Kreaturer.
§ 8 Denne Bekendtgørelse træder straks i Kraft.
 Landbrugsministeriet, den 20. Juli 1948.
Kr.
Bording.
