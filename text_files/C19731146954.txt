Når der i henhold til § 13, stk. 1 og 2, i justitsministeriets cirkulære  

 nr 220 af 16. december 1963 om samarbejde med Finland, Island, Norge og  

 Sverige angående fuldbyrdelse af straf m.v. af politiet (anklagemyndigheden)  

 fremsættes begæring om fuldbyrdelse i et andet nordisk land af en her i  

 landet idømt frihedsstraf, er det undertiden fremkommet, at der er gået  

 relativ lang tid,inden der fra det pågældende nordiske land er modtaget  

 meddelelse om, at straffuldbyrdelsen kan finde sted i dette land.
Særligt for  

 frihedsberøvede personers vedkommende er det uheldigt, når opholdet i  

 arresthus, inden overførsel finder sted, bliver af længere varighed.
Med henblik på at fremskynde behandlingen af disse sager i de andre  

 nordiske lande anmoder man om, at bestemmelsen i § 17 i nævnte cirkulære om  

 fremsættelse af »foreløbige« begæringer overfor det pågældende  

 nordiske land bringes i anvendelse på det tidligst mulige tidspunkt under  

 straffesagens behandling i alle tilfælde hvor det må antages, at der efter  

 domsafsigelsen vil blive fremsat begæring om fuldbyrdelse af frihedsstraf i  

 det pågældende land.
Endvidere anmoder man om, at begæringen i henhold til  

 cirkulærets § 13 fremsættes samtidig med, at fuldbyrdelsesordre meddeles.
 Det er overfor justitsministeriet oplyst, at begæringer om fuldbyrdelse af  

 frihedsstraf i et andet nordisk land på grund af usikkerhed med hensyn til  

 spørgsmålet, om den pågældende vil blive udvist, ofte først fremsættes, når  

 der af justitsministeriet er truffet bestemmelse om udvisning.
 I anledning heraf skal man til orientering oplyse, at i de tilfælde, hvor  

 straffuldbyrdelse er påbegyndt eller påregnes påbegyndt her i landet og der  

 ikke er tale om kortvarige frihedsstraffe på under 3 måneder, træffer  

 justitsministeriet som altovervejende hovedregel bestemmelse om udvisning,  

 medmindre den pågældende har særlig tilknytning til Danmark.  

 Justitsministeriet træffer normalt også bestemmelse om udvisning, hvor  

 tilknytningen alene består i en kortere tids ophold her i landet, og der ikke  

 foreligger anden, f.eks. familiemæssig tilknytning.
 Såfremt det efter foranstående skønnes sandsynligt, at udvisning vil finde  

 sted, bør begæringen i henhold til cirkulærets §§ 17 og 13 fremsættes uagtet  

 spørgsmålet om udvisning ikke er afgjort.
Man henleder i øvrigt opmærksomheden på bestemmelserne i § 24, stk. 3 og  

 4, i direktoratet for kriminalforsorgens cirkulære af 29. juni 1973 om  

 anbringelse m.v. i kriminalforsorgens anstalter og arresthusene og om  

 iværksættelse af udståelse af frihedsstraf eller forvaring.
Efter disse  

 bestemmelser kan en varetægtsfængslet, der efter en eventuel domfældelse kan  

 forventes overført til fuldbyrdelse af frihedsstraf i et andet nordisk land,  

 efter reglerne i justitsministeriets cirkulære nr. 220 af 16. december 1963,  

 overføres fra et arresthus til Københavns fængsler, når efterforskningen i  

 straffesagen i det væsentligste er tilendebragt og vedkommende politimester  

 og den pågældende selv samtykker deri.
Sådan overførsel kan også finde sted,  

 når en person efter domsafsigelsen afventer overførsel til et andet nordisk  

 land.
Disse ordninger er genneført for i et vist omfang at afbøde ulemperne  

 ved et længere ophold i et arresthus, hvor der bl.a. sjældent er mulighed for  

 fællesskab med personer af samme nationalitet.
 Eksemplarer af skrivelsen er sendt direkte til arresthusene.
 P.M.V.
H.H.Brydensholt /J.Waagensen Til politiet, anklagemyndigheden og arrestinspektørerne.
