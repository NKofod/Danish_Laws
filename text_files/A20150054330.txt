Lov om ændring af lov om anlæg af en jernbanestrækning København-Ringsted over Køge (Bemyndigelse til etablering af niveaufri udfletning ved Ny Ellebjerg med dertilhørende anlæg) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 527 af 26. maj 2010 om anlæg af en jernbanestrækning København-Ringsted over Køge foretages følgende ændringer:
 1. I § 1 indsættes efter stk. 1 som nyt stykke:
»Stk. 2. Transportministeren bemyndiges til at etablere en niveaufri udfletning ved Ny Ellebjerg med dertilhørende anlæg, jf. stk. 3.« Stk. 2 bliver herefter stk. 3.
 2. I § 1 indsættes som stk. 4:
»Stk. 4. Kort over niveaufri udfletning ved Ny Ellebjerg fremgår af bilag 1 a.« 3. I § 2, 2. pkt., ændres »bilag 2 og 3« til: »bilag 2-5«.
 4. I § 4, stk. 2, ændres »med deraf følgende rådighedsindskrænkninger« til: »eller andre servitutter med deraf følgende rådighedsindskrænkninger, der er nødvendige for etableringen af anlægget«.
 5. Som bilag 1 a, 4 og 5 indsættes bilag 1, 2 og 3 til denne lov.
§ 2 Loven træder i kraft dagen efter bekendtgørelsen i Lovtidende.
Givet på Christiansborg Slot, den 29. april 2015 Under Vor Kongelige Hånd og Segl MARGRETHE R.
