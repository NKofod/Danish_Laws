Betænkning afgivet af Sundheds- og Ældreudvalget den 9. april 2019 Betænkning over Forslag til lov om ændring af sundhedsloven og lov om autorisation af sundhedspersoner og om sundhedsfaglig virksomhed (Styrket indsats på høreapparatområdet) [af sundhedsministeren (Ellen Trane Nørby)]:
1. Ændringsforslag Sundhedsministeren har stillet 6 ændringsforslag til lovforslaget.
2. Indstillinger Et flertal i udvalget (udvalget med undtagelse af EL og SF) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Et andet mindretal i udvalget (SF) vil ved 3. behandling stemme hverken for eller imod lovforslaget.
Mindretallet vil stemme for de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Dansk Folkeparti Dansk Folkepartis medlemmer af udvalget bemærker, at lovforslaget, som også er en opfølgning på finanslovsaftalen, indeholder en lang række elementer, som har til formål at sikre, at borgere med høretab fremover kan modtage en effektiv og en uvildig behandling af høj kvalitet.
DF har længe kæmpet for forbedringer på området og indkaldte derfor sundhedsministeren til en forespørgselsdebat om at sikre hørehæmmede en ordentlig behandling i sundhedsvæsenet i folketingsåret 2017-18, som endte med forslag til vedtagelse nr.
V 13:
»Folketinget konstaterer med beklagelse, at ventetiden på høreapparatbehandling på offentligt sygehus er steget og varierer mellem 4-123 uger.
Folketinget ønsker at styrke indsatsen på området og opfordrer regeringen til at tage initiativ til en fremtidssikret løsning på ventelisteproblemerne og styrke borgernes kendskab til frit valg på området, herunder borgernes mulighed for at gøre brug af de private audiologiske klinikker, kommunikationscentrene og privatpraktiserende hørelæger.
Dette med udgangspunkt i gældende regler for udlevering af høreapparater med offentligt tilskud.
Herudover opfordres regeringen til at komme med forslag til, hvordan genudlevering af høreapparater kan smidiggøres i såvel offentligt som privat regi.
Som en del af bestræbelserne for en bedre høreomsorg/behandling ønsker Folketinget at øge gennemsigtigheden, og finder det vigtigt, at regeringen i forbindelse med evalueringen af tilknytningsreglerne kommer med forslag til strammere regler, når øre-næse-halslæger både behandler patienter med høretab og er tilknyttet virksomheder med detailsalg af høreapparater.« Dette lovforslag er et skridt i den rigtige retning, og derfor kan DF støtte det.
Socialistisk Folkeparti Socialistisk Folkepartis medlemmer af udvalget bemærker, at de vil undlade at stemme ved tredjebehandlingen af forslaget.
SF er på den ene side glad for, at der med lovforslaget afsættes 25 mio. kr. til afhjælpning af de store ventetidspukler i forhold til at få et høreapparat.
SF ville dog have foretrukket at styrke behandlingen i offentligt regi på de audiologiske klinikker i stedet for primært at motivere borgere med hørenedsættelse til at tage imod et for samfundet dyrere behandlingstilbud i privat regi.
4. Ændringsforslag med bemærkninger Ændringsforslag Til § 1 Af sundhedsministeren, tiltrådt af udvalget:
 1) I den under nr. 2 foreslåede § 73 b ændres i stk. 1 »nationale kvalitetskrav« til: »nationale kvalitetskrav til høreapparatbehandling«.
[Sproglig præcisering] 2) I den under nr. 2 foreslåede § 73 e ændres i stk. 2 »i forhold til« til: »om«.
[Sproglig præcisering] 3) I den under nr. 2 foreslåede § 73 f ændres i stk. 1 »§ 73 c« til: »§ 73 c, stk. 1 og 2,«, og »§ 73 e« ændres til: »§ 73 e, stk. 1,«.
[Præcisering] 4) Efter nr. 3 indsættes som nyt nummer:
»01. I § 202 d, stk. 1, 2. pkt., ændres »§ 202 a, stk. 6« til: »§ 202 a, stk. 7«.« [Konsekvensrettelse] Til § 3 5) I stk. 2 ændres »§ 1, nr. 3« til: »§ 1, nr. 2«.
[Korrektion] Til § 4 6) I stk. 2 udgår »helt eller delvis«.
[Korrektion] Bemærkninger Til nr. 1 Det fremgår af det foreslåede § 73 b, stk. 1, at sundhedsministeren fastsætter regler om nationale kvalitetskrav, herunder om visitationsretningslinjer for henvisning til høreapparatbehandling.
 Det foreslås, at det tilføjes, at sundhedsministeren fastsætter regler om nationale kvalitetskrav til høreapparatbehandling.
Der er alene tale om en sproglig rettelse for at præcisere, hvad kvalitetskravene retter sig mod.
Med ændringen tilsigtes ingen indholdsmæssige ændringer af lovforslaget.
Til nr. 2 Det fremgår af det foreslåede § 73 e, stk. 2, at sundhedsministeren fastsætter regler om tilsyn med godkendte leverandører af høreapparatbehandling, herunder i forhold til oplysningspligt i forbindelse med tilsyn.
 Det foreslås, at »i forhold til« ændres til »om«.
 Der er alene tale om en sproglig præcisering uden indholdsmæssige ændringer af lovforslaget.
Til nr. 3 Det fremgår af det forslåede § 73 f, stk. 1, at sundhedsministeren kan delegere kompetence til at meddele godkendelse efter § 73 c og føre tilsyn efter § 73 e til en privat aktør.
Det foreslås, at § 73 c ændres til § 73 c, stk. 1 og 2, og at § 73 e ændres til § 73 e, stk. 1. Det er med ændringen præciseret, at sundhedsministeren kan delegere godkendelse af private leverandører og tilbagekaldelse af godkendelse af private leverandører til en privat aktør.
Det er endvidere præciseret, at sundhedsministeren kan delegere tilsynsopgaven med godkendte private leverandører til en privat aktør.
Der er alene tale om en sproglig præcisering af bestemmelsen med henblik på præcisering af, hvilke opgaver sundhedsministeren kan delegere til en privat aktør.
Der tilsigtes med præciseringen således ingen indholdsmæssige ændringer af lovforslaget.
Til nr. 4 Det fremgår af sundhedslovens § 202 d, stk. 1, 2. pkt., at Lægemiddelstyrelsen desuden kan kontrollere overholdelsen af krav i regler fastsat i medfør af § 202 a, stk. 6.
 Det foreslås, at § 202 a, stk. 6, ændres til § 202 a, stk. 7.
 Der er tale om en konsekvensrettelse som følge af lovforslagets § 1, nr. 3, hvor det foreslås at indsætte et nyt stykke i § 202 a, hvorefter stk. 6 bliver stk. 7.
 Med ændringen tilsigtes således ingen indholdsmæssige ændringer af lovforslaget.
Til nr. 5 Det fremgår af lovforslagets § 3, stk. 2, at sundhedsministeren fastsætter tidspunktet for ikrafttrædelse af § 73 c, § 73 e, § 73 f og § 73 g i sundhedsloven som affattet ved denne lovs § 1, nr. 3.
 Det foreslås, at henvisningen til § 1, nr. 3, ændres til § 1, nr. 2.
 Der er tale om en korrektion, da de omfattede bestemmelser fremgår af § 1, nr. 2, og ikke af § 1, nr. 3.
 Med ændringen tilsigtes ingen indholdsmæssige ændringer af lovforslaget.
Til nr. 6 Det fremgår af lovforslagets § 4, stk. 2, at § 2 ved kongelig anordning helt eller delvis kan sættes i kraft for Færøerne med de ændringer, som de færøske forhold tilsiger.
 Det foreslås, at »helt eller delvis« udgår af bestemmelsen.
 Der er tale om en korrektion, som følge af at lovforslagets § 2 kun vil kunne sættes i kraft i sin helhed.
5. Udvalgsarbejdet Lovforslaget blev fremsat den 28. februar 2019 og var til 1. behandling den 12. marts 2019. Lovforslaget blev efter 1. behandling henvist til behandling i Sundheds- og Ældreudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og sundhedsministeren sendte den 20. december 2018 dette udkast til udvalget, jf.
SUU alm. del  bilag 148. Den 28. februar 2019 sendte sundhedsministeren høringssvarene og et høringsnotat til udvalget.
Bilag Under udvalgsarbejdet er der omdelt 9 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Deputationer Udvalget har under udvalgsarbejdet modtaget 1 deputation, der mundtligt har redegjort for deres holdning til lovforslaget.
Spørgsmål Udvalget har under udvalgsarbejdet stillet 4 spørgsmål til sundhedsministeren til skriftlig besvarelse, som ministeren har besvaret.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Hans Andersen (V) Martin Geertsen (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Mette Abildgaard (KF) Astrid Krag (S) Flemming Møller Mortensen (S) Malte Larsen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Peder Hvelplund (EL) Finn Sørensen (EL) Pernille Schnoor (ALT) Torsten Gejl (ALT) Lotte Rod (RV) Kirsten Normann Andersen (SF) Trine Torp (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
