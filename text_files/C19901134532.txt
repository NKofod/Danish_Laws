Ang.: Detailforskrifter for Køretøjer 1991. (Tagreklameskilte m.v., Sæder  

 i personbil (M2)) Det meddeles herved, at Detailforskrifter for køretøjer 1991 vil indeholde  

 følgende lempede bestemmelser:
 »9.06.021 Personbil (M1) (1) Tagreklameskilt og lignende (herunder  

 taglygte på hyrevogn) skal være anbragt mindst 400 mm fra tagets forkant. (2)  

 Bestemmelsen i pkt. (1) gælder ikke for bil, der har foranliggende styring og  

 en taghøjde på mindst 180 cm over vejbanen.
10.01.022 Personbil (M2) (5) Sæde, der spærrer adgang til nødudgangsdør,  

 skal være indrettet således, at a) sædet kan vippes til side og bliver  

 stående i denne stilling, b) sædet på en simpel måde kan fjernes uden brug af  

 værktøj, eller c) ryglænet kan lægges ned, hvis bilen er indrettet til  

 befordring af højst 13 personer.
Der skal forefindes en tydelig  

 betjeningsvejledning.« Detailforskrifter for Køretøjer 1991 træder i kraft den 1. april 1991 og  

 gælder for køretøjer, der registreres, godkendes eller tages i brug første  

 gang på ikrafttrædelsesdatoen eller senere.
 Ethvert køretøj kan dog straks indrettes i overensstemmelse med  

 ovenstående bestemmelser.
 P.M.V.
