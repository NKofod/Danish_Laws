 Bekendtgørelse om Danmarks Ratifikation af den mellem Danmark, det  

 britiske Rige, de amerikanske Forenede Stater, Frankrig, Italien, Japan,  

 Norge, Nederlandene og Sverige den 9. Februar 1920 i Paris undertegnede  

 Traktat angaaende Spitzbergen.
Ved kgl.
Resolution af 24. December 1923 har Danmark ratificeret følgende  

 mellem Danmark, det britiske Rige, de amerikanske Forenede Stater, Frankrig,  

 Italien, Japan, Norge, Nederlandene og Sverige under 9. Februar 1920 i Paris  

 afsluttede Traktat, til hvilken Rigsdagen under 19. December 1923 havde givet  

 sit Samtykke:
Præsidenten for de amerikanske Forenede Stater, Hans Majestæt Kongen af  

 Storbritannien og Irland og de oversøiske britiske Besiddelser, Kejser af  

 Indien, Hans Majestæt Kongen af Danmark, den franske Republiks Præsident,  

 Hans Majestæt Kongen af Italien, Hans Majestæt Kejseren af Japan, Hans  

 Majestæt Kongen af Norge, Hendes Majestæt Dronningen af Nederlandene, Hans  

 Majestæt Kongen af Sverige, Som nærer det Ønske ved en Anerkendelse af Norges Højhedsret over Øgruppen  

 Spitzbergen, derunder indbefattet Bjørneøen, at give disse Egne en retfærdig  

 Styrelse for at sikre deres Udvikling og fredelige Udnyttelse, Har udnævnt til deres respektive Befuldmægtigede i det Øjemed at afslutte  

 en Traktat i saa Henseende:
 Præsidenten for de amerikanske Forenede Stater:
Hr.
Hugh Campbell Wallace, de amerikanske Forenede Staters overordentlige  

 og befuldmægtigede Ambassadør i Paris; Hans Majestæt Kongen af Storbritannien:
The Right Honourable Earl of Derby, K.
G., G.
C.
V.
O., C.
B., Hans  

 Britiske Majestæts overordentlige og befuldmægtigede Ambassadør i Paris; og, for Kanada:
The Right Honourable Sir George Halsey Perley, K.
C.
M.
G., Kanadas  

 Højkommissær i det Forenede Kongerige for det australske Statssamfund:
The Right Honourable Andrew Fisher, Australiens Højkommissær i det  

 Forenede Kongerige; for Ny-Zealand:
The Right Honourable Sir Thomas Mackenzie, K.
C.
M.
G., Ny-Zealands  

 Højkommissær i det Forenede Kongerige; for den sydafrikanske Union:
Hr.
Reginald Andrew Blankenberg, O.
B.
E., Sydafrikas fungerende  

 Højkommissær i det Forenede Kongerige; for Indien:
The Right Honourable Earl of Derby, K.
G., G.
C.
V.
O., C.
B.; Hans Majestæt Kongen af Danmark:
Hr.
Herman Anker Bernhoft, Hans Majestæt Kongen af Danmarks overordentlige  

 Gesandt og befuldmægtigede Minister i Paris; Den franske Republiks Præsident:
Hr.
Alexandre Millerand, Konsejlspræsident og Udenrigsminister; Hans Majestæt Kongen af Italien:
Hr.
Maggiorino Ferraris, Senator; Hans Majestæt Kejseren af Japan:
Hr.
K.
Matsui, Hans Majestæt Kejseren af Japans overordentlige og  

 befuldmægtigede Ambassadør i Paris; Hans Majestæt Kongen af Norge:
Baron Wedel Jarlsberg, Hans Majestæt Kongen af Norges overordentlige  

 Gesandt og befuldmægtigede Minister i Paris; Hendes Majestæt Dronningen af Nederlandene:
Hr.
John Loudon, Hendes Majestæt Dronningen af Nederlandenes  

 overordentlige Gesandt og befuldmægtigede Minister i Paris; Hans Majestæt Kongen af Sverige:
Grev J.-J.-A.
Ehrensværd, Hans Majestæt Kongen af Sveriges overordentlige  

 Gesandt og befuldmægtigede Minister i Paris; Som efter at have udvekslet deres Fuldmagter, der befandtes i god og  

 behørig Form, er kommet overens om følgende Bestemmelser:
 Artikel 1.
De Høje Kontraherende Parter er enige om under de i denne Traktat  

 fastsatte Betingelser at anerkende Norges fulde og uindskrænkede Højhedsret  

 over Øgruppen Spitzbergen, omfattende, tilligemed Bjørneøen eller  

 Beeren-Eiland, alle Øer, som ligger mellem den 10. og 35. Længdegrad Øst for  

 Greenwich og mellem den 74. og 81. nordlige Breddegrad, navnlig  

 Vest-Spitzbergen, Nord-Østlandet, Øen Barent, Øen Edge, Øen Wiche, Haabøen  

 eller Hopen-Eiland og Prins Karls Land tilligemed de dertil hørende større og  

 mindre Øer og Klipper (se vedføjede Kort).(* 1) Artikel 2.
 Alle de Høje Kontraherende Parters Skibe og Statsborgere skal i lige Grad  

 nyede Ret til Fiskeri og Jagt i de i Artikel 1 angivne Omraader og deres  

 Søterritorier.
 Det skal staa Norge frit for at opretholde, tage eller foreskrive egnede  

 Forholdsregler for at sikre Bevarelsen og, om fornødent, Genoprettelsen af  

 Dyre- og Planteverdenen i de nævnte Omraader og deres Søterritorier, under  

 Forudsætning af, at saadanne Forholdsregler altid skal bringes ligeligt til  

 Anvendelse paa alle de Høje Kontraherende Parters Statsborgere uden  

 nogensomhelst Undtagelse, Fortrinsret eller Begunstigelse, direkte eller  

 indirekte, til Fordel for nogen af dem.
 De, som har taget Landomraader i Besiddelse, og hvis Rettigheder er blevet  

 anerkendt i Overensstemmelse med Forskrifterne i Artiklerne 6 og 7, skal have  

 udelukkende Ret til Jagt paa deres Grundstykker: 1) i Nærheden af deres  

 Beboelse, Huse, Oplag, Værksteder og Anlæg, som paa de ved de stedlige  

 Politiforskrifter fastsatte Betingelser er oprettet til Udnyttelse af  

 Grundejendommen; 2) indenfor en Radius af 10 km omkring Foretagendernes eller  

 Virksomhedernes Hovedsæde; og i begge Tilfælde under Iagttagelse af de  

 Forskrifter, som udstedes af den norske Regering i Overensstemmelse med de i  

 nærværende Artikel foreskrevne Betingelser.
 Artikel 3.
 Alle de Høje Kontraherende Parters Statsborgere skal i lige Grad have fri  

 Adgang og Ret til af hvilkensomhelst Grund og i hvilketsomhelst Øjemed at  

 sejle ind i Farvande, Fjorde og Havne, hørende til de i Artikel 1 angivne  

 Omraader; de skal deer uden nogen Hindring kunne udøve enhver til Søen  

 knyttet Virksomhed, Industri, Minedrift og Handel paa fuldkommen lige Fod  

 under Iagttagelse af de stedlige Love og Bestemmelser.
 De skal under samme lige Vilkaar have Adgang til Udøvelse og Udnyttelse af  

 enhver til Søen knyttet Virksomhed, Industri, Minedrift og Handel, baade paa  

 Land og paa Søterritoriet, uden at der kan indføres noget Monopol i nogen  

 Henseende eller for nogetsomhelst Foretagende.
 Uden Hensyn til de Regler, som maatte være gældende i Norge med Hensyn til  

 Kystfart, skal de Høje Kontraherende Parters Skibe, som sejler til eller  

 kommer fra de i Art. 1 angivne Omraader, have Ret til at anløbe norske Havne  

 paa deres Frem- eller Tilbagerejse for at indskibe eller udskibe Passagerer  

 eller Varer, som er bestemte til eller kommer fra de nævnte Omraader, eller i  

 et hvilketsomhelst andet Øjemed.
 Man er enig om, at alle de Høje Kontraherende Parters Statsborgere  

 saavelsom deres Skibe og Varer i alle Henseender og navnlig med Hensyn til  

 alt, hvad der angaar Udførsel, Indførsel og Gennemførsel, ikke maa  

 underkastes nogensomhelst Afgift eller Restriktion, som ikke anvendes paa  

 Statsborgere, Skibe eller Varer, der i Norge Nyder  

 Mestbegunstigelsesbehandling, idet norske Statsborgere, Skibe eller Varer i  

 denne Henseende ligestilles med saadanne fra de andre Høje Kontraherende  

 Parter og ikke maa behandles gunstigere i nogen Henseende.
 Der maa ikke paalæges Udførselen af nogensomhelst Vare, som er bestemt til  

 nogen af de Kontraherende Parters Omraade, nogen anden eller mere byrdefuld  

 Afgift eller Restriktion, end der paalægges Udførselen af lignende Vare til  

 en hvilkensomhelst anden af de Kontraherende Magters (derunder indbefattet  

 Norges) Omraade eller til et hvilketsomhelst andet Land.
 Artikel 4.
 Alle offentlige traadløse Telegrafstationer, der indenfor de i Artikel 1  

 omhandlede Omraader er eller vil blive oprettet med den norske Regerings  

 Tilladelse eller paa dens Foranstaltning, skal altid paa fuldkommen lige Fod  

 staa aaben for Meddelelser fra Skibe af enhver Nationalitet og fra de Høje  

 Kontraherende Parters Statsborgere paa de Betingelser, der er fastsat i  

 Konventionen om traadløs Telegrafering af 5. Juli 1912 eller i den  

 internationale Konvention, som senere maatte blive afsluttet i dens Sted.
 Under Forbehold af mellemfolkelige Forpligtelser som Følge af  

 Krigstilstand skal Grundejere til eget Brug altid have Adgang til at opsætte  

 og benytte Apparater til traadløs Telegrafering, ved Hjælp af hvilke det skal  

 være berettiget at korrespondere om private Forretninger med faste eller  

 bevægelige Stationer, derunder indbefattet Stationer i Skibe eller  

 Luftfartøjer.
 Artikel 5.
 De Høje Kontraherende Parter anerkender Nytten af paa det i Artikel 1  

 angivne Omraade at oprette en international meteorologisk Station, hvis  

 Indretning skal være Genstand for en senere Konvention.
 Der skal endvidere afsluttes Konventioner om de nærmere Betingelser for  

 Udførelse af videnskabelige Undersøgelser i de nævnte Omraader.
 Artikel 6.
 Under Forbehold af Bestemmelserne i nærværende Artikel skal Rettigheder,  

 som er erhvervet af de Høje Kontraherende Parters Statsborgere, anerkendes  

 som gyldige.
 Krav, der opstaar som Føge af Besiddelsestagen eller Okkupation af Land,  

 der har fundet Sted inden Udertegnelsen af nærværende Traktat, skal behandles  

 i Overensstemmelse med vedføjede Tillæg, der skal have samme Kraft og  

 Gyldighed som nærværende Traktat.
 Artikel 7.
 Norge forpligter sig til i de i Artikel 1 angivne Omraader at indrømme  

 alle de Høje Kontraherende Parters Statsborgere en fuldtud ligelig Behandling  

 i Overensstemmelse med Bestemmelserne i nærværende Traktat, for saa vidt  

 angaar Ejendomsrettens Erhvervsmaader, dens Udnyttelse og Udøvelse, derunder  

 Minerettigheder.
 Ekspropriation kan kun finde Sted, hvor det almene Vel kræver det, og mod  

 Ydelse af Erstatning efter Ret og Billighed.
 Artikel 8.
 Norge forpligter sig til for de i Artikel 1 angivne Omraader at udfærdige  

 et Reglement for Minedrift, som navnlig med Hensyn til Skatter, Afgifter  

 eller Byrder af en hvilkensomhelst Art og med Hensyn til almindelige og  

 særlige Arbejdsbetingelser skal udelukke alle Forrettigheder, Monopoler og  

 Begunstigelser saavel til Fordel for en af de kontraherende Stater som for  

 Statsborgere i nogen af disse, derunder indbefattet Norge, og sikre det  

 lønnede Personale af enhver Art den Lønning og Beskyttelse, som er nødvendig  

 for deres fysiske, moralske og aandelige Velvære.
 Skatter, Byrder og Afgifter, der oppebæres, skal udelukkende anvendes til  

 Fordel for de nævnte Omraader og maa ikke overstige, hvad der er nødvendigt i  

 det paagældende Øjemed.
Hvad særlig angaar Udførselen af Mineralier har den norske Regering Ret  

 til at paalægge en Udførselsafgift, som dog ikke maa overstige 1 pCt. af den  

 samlede Værdi af de første 100.000 Tons udførte Mineralier, og for  

 Kvantiteter derudover skal Afgiften aftage proportionelt.
Afgiften skal  

 fastsættes ved Slutningen af Skibsfartssæsonen ved en Beregning af den  

 opnaaede Gennemsnitspris frit om Bord.
3 Maaneder forinden det Tidspunkt, paa hvilket Reglementet for Minedriften  

 skal træde i Kraft, skal Udkastet dertil af den norske Regering meddeles de  

 andre kontraherende Magter.
Hvis en eller flere af de nævnte Magter i Løbet  

 af denne Frist foreslaar at forandre disse Bestemmelser, forinden de kommer  

 til Anvendelse, skal Forslag herom af den norske Regering meddeles de andre  

 kontraherende Magter, for at de kan blive gjort til Genstand for Undersøgelse  

 og Afgørelse af en Kommission, sammensat af en Repræsentant for hver af de  

 nævnte Magter.
Denne Kommission skal træde sammen efter Indbydelse af den  

 norske Regering og skal træffe Afgørelse indenfor en Frist af 3 Maaneder  

 efter sin Sammentræden.
Dens Beslutninger træffes med Stemmeflerhed.
 Artikel 9.
 Med Forbehold af de Rettigheder og Pligter, som opstaar for Norge ved dets  

 Tiltræden af Folkenes Forbund, forpligter Norge sig til ikke at skabe eller  

 tillade oprettet nogen Flaadebasis i de i Artikel 1 angivne Omraader og ikke  

 at anlægge noget Fæstningsværk indenfor de nævnte Omraader, som aldrig maa  

 benyttes i Krigsøjemed.
 Artikel 10.
 Indtil de Høje Kontraherende Parters Anerkendelse af en russisk Regering  

 tillader Rusland at tiltræde nærværende Traktat, skal russiske Statsborgere  

 og Selskaber nyde de samme Rettigheder som de Høje Kontraherende Parters  

 Statsborgere.
 De Krav, som de maatte have at fremsætte paa de i Art. 1 nævnte Omraader,  

 skal ved Mellemkomst af den danske Regering, som erklærer sig villig til at  

 yde sin gode Bistand i dette Øjemed, gøres gældende paa de i Art. 6 og i  

 Tillæget til nærværende Traktat fastsatte Betingelser.
 Nærværende Traktat, hvis franske og engelske Tekst begge skal være  

 autentiske, skal ratificeres.
 Ratifikationerne skal deponeres i Paris saa snart som muligt.
 Magter uden for Europa kan gennem deres diplomatiske Repræsentant i Paris  

 indskrænke sig til at meddele den franske Republiks Regering, at deres  

 Ratifikation har fundet Sted, og de skal i saa Fald oversende  

 Ratifikationsinstrumentet saa snart som muligt.
 Nærværende Traktat skal, for saa vidt angaar Bestemmelserne i Artikel 8,  

 træde i Kraft, saa snart den er blevet ratificeret af alle de undertegnende  

 Magter, og i alle andre Henseender paa samme Dag som det i den nævnte Artikel  

 omhandlede Reglement for Minedrift.
Udenforstaaende Magter skal af den franske Republiks Regering indbydes til  

 at tiltræde nærværende Traktat, naar den er behørig ratificeret.
Saadan  

 Tiltræden finder Sted ved en Notifikation, der rettes til den franske  

 Regering, som paatager sig at give de andre kontraherende Parter Underretning  

 derom.
 Til Bekræftelse heraf har de nedennævnte Befuldmægtigede undertegnet  

 nærværende Traktat.
Sket i Paris den 9. Februar 1920 i to Eksemplarer, hvoraf det ene  

 oversendes til Hans Majestæt Kongen af Norges Regering, og det ande deponeres  

 i den franske Republiks Arkiv.
Bekræftede Genparter skal tilstilles de andre  

 undertegnende Magter.
 (L.S.) HUGH WALLACE.
 (L.S.) DERBY.
(L.S.) GEORGE H.
PERLEY.
 (L.S.) ANDREW FISHER.
(L.S.) TH.
MACKENZIE.
(L.S.) R.A.
BLANKENBERG.
 (L.S.) DERBY.
(L.S.) H.A.
BERNHOFT.
(L.S.) A.
MILLERAND.
 (L.S.) MAGGIORINO FERRARIS.
(L.S.) K.
MATSUI.
 (L.S.) WEDEL JARLSBERG.
(L.S.) J.
LOUDON.
(L.S.) J.
EHRENSVÆRD.
TILLÆG I.
1. Indenfor et Tidsrum af tre Maaneder fra nærværende  

 Traktats Ikrafttræden skal alle Krav paa Landomraader, som maatte være blevet  

 fremsat ovenfor de forskellige Magters Regeringer inden Undertegnelsen af  

 nærværende Traktat, af Reklamantens Regering notificeres en Kommissær, hvis  

 Hverv det er at undersøge saadanne Krav.
Kommissæren skal være en Dommer  

 eller Retskyndig af dansk Nationalitet med de fornødne Kvalifikationer og  

 skal udpeges af den danske Regering.
 2. Notifikationen skal indeholde en nøjagtig  

 Afgrænsning af Udstrækningen af det Landomraade, paa hvilket der gøres Krav,  

 og være ledsaget af en Kortskitse i en Maalestok, som ikke er mindre end  

 1:1,000,000, og paa hvilken det Landomraade, som der gøres Krav paa, er  

 tydeligt afmærket.
 3. Samtidig med Notifikationen maa der til Dækning af  

 de ved Kravenes Undersøgelse foranledigede Omkostninger deponeres en Sum af 1  

 penny for hver Acre (40 ares) af det Landomraade, der gøres Krav paa.
 4. Kommissæren kan af dem, der fremsætter Krav,  

 forlange alle andre Dokumenter eller Oplysninger, som han maatte anse for  

 nødvendige.
5. Kommissæren undersøger de Krav, der saaledes er  

 notificeret.
I dette Øjemed kan han benytte sig af saadan teknisk Bistand,  

 som han maatte anse for nødvendig, og i paakommende Tilfælde foranledige  

 Undersøgelser paa Stedet.
6. Kommissærens Vederlag skal fastsættes ved  

 Overenskomst mellem den danske Regering og de øvrige interesserede  

 Regeringer.
Kommissæren fastsætter selv Vederlaget til de Medhjælpere, som  

 han anser det for nødvendig at ansætte.
7. Efter at have undersøgt Kravene skal Kommissæren  

 udarbejde en Beretning, der nøjagtigt angiver de Krav, som efter hans Mening  

 straks skal anerkendes som velbegrundede, og dem, der enten paa Grund af  

 Indsigelse eller af andre Grunde efter hans Opfattelse bør gøres til Genstand  

 for Voldgift, saaledes som nedenfor bestemt.
Genparter af denne Beretning  

 skal af Kommissæren tilstilles de interesserede Regeringer.
 8. Hvis Summen af de i Henhold til Punkt 3 deponerede  

 Beløb er utilstrækkelig til at dække de Omkostninger, som foraarsages ved  

 Undersøgelsen af Kravene, skal Kommissæren, hvis Kravet synes ham begrundet,  

 straks angive det Restbeløb, som den, der fremsætter Kravet, skal erlægge.  

 Dette Beløb skal fastsættes efter Størrelsen af det Landomraade, med Hensyn  

 til hvilket Reklamantens Adkomst anerkendes.
 Skulde de i Henhold til Punkt 3 deponerede Beløb overskride de med  

 Undersøgelsen forbundne Omkostninger, skal forskellen anvendes til Betaling  

 af Udgifterne ved den nedennævnte Voldgift.
 9. Indenfor en Frist af 3 Maaneder, at regne fra  

 Afgivelsen af den i nærværende Afsnits Punkt 7 omhandlede Beretning, skal den  

 norske Regering tage de nødvendige Forholdsregler for at give de Personer,  

 hvis Krav Kommissærende har anerkendt som berettiget, en gyldig Adkomst, der  

 sikrer dem den udelukkende Ejendomsret over det paagældende Landomraade i  

 Overensstemmelse med de Love og Bestemmelser, som er eller vil blive sat i  

 Kraft i de i nærværende Traktats Artikel 1 angivne Omraader, og med Forbehold  

 af Bestemmelserne i det i nævnte Traktats Artikel 8 omhandlede Reglement for  

 Minedrift.
 Skulle imidlertid et yderligere Beløb kræves i Henhold til nærværende  

 Afsnits Punkt 8, skal der alene gives en foreløbig Adkomst, som først vil  

 blive endelig, naar den, der har fremsat Kravet, har erlagt det ham  

 yderligere afkrævede Beløb indenfor et saadant passende Tidsrum, som den  

 norske Regering vil kunne fastsætte.
 II.
 Krav, som den i foregaaende Afsnits Punkt 1 omhandlede Kommissær af en  

 hvilkensomhelst Grund ikke har anerkendt som gyldige, skal afgøres i  

 Overensstemmelse med nedenstaaende Bestemmelser:
 1. Indenfor 3 Maaneder at regne fra Afgivelsen af den  

 i foregaaende Afsnits Punkt 7 nævnte Beretning vil enhver af de Regeringer,  

 hvis Statsborgeres Krav ikke er blevet anerkendt, udnævne en Voldgiftsmand.
Kommissæren skal være Formand for den saaledes sammensatte Domstol.
I  

 tilfælde, hvor Stemmerne staar lige, skal han have den afgørende Stemme.
Han  

 udnævner en Sekretær til at modtage de i nærværende Afsnits Punkt 2  

 omhandlede Dokumenter og til at træffe de nødvendige Foranstaltninger til  

 Domstolens Sammentræden.
 2. Indenfor en Maaned efter Udnævnelsen af den i Punkt  

 1 nævnte Sekretær skal de paagældende, der har fremsat Krav, ved deres  

 respektive Regeringers Mellemkomst tilstille ham en Redegørelse, der  

 nøjagtigt angiver deres Krav, og som er ledsaget af saadanne Dokumenter og  

 nærmere Begrundelser, som de ønsker at anføre til Støtte derfor.
 3. Inden 2 Maaneder efter Udnævnelsen af den i Punkt 1  

 omhandlede Sekretær skal Domstolen træde sammen i København for at behandle  

 de Krav, som er bleven forelagt den.
4. Domstolens Sprog skal være Engelsk.
Dokumenter og  

 Redegørelser kan forelægges samme af de interesserede Parter i deres eget  

 Sprog, men skal i saa Fald være ledsaget af en Oversættelse til Engelsk.
 5. De, der har fremsat Kravene, skal være berettiget  

 til, forsaavidt de fremsætter Ønske derom, at blive hørt af Domstolen, enten  

 personlig eller ved Stedfortrædere, og Domstolen skal være berettiget til at  

 afkræve dem, der har fremsat Kravene, saadanne yderligere Forklaringer,  

 Dokumenter eller Redegørelser, som den maatte anse for nødvendige.
6. Forinden Sagens Behandling begynder, skal Domstolen  

 afkræve Parterne Deponering af eller Sikkerhedsstillelse for et saadant  

 Beløb, som den maatte anse nødvendig til Betaling af den Del af Domstolens  

 Udgifter, som falder paa hver Part.
Ved Fastsættelsen af dette Beløbs  

 Størrelse skal Domstolen først og fremmest tage Hensyn til Størrelsen af det  

 Landomraade, paa hvilket der fremsættes Krav.
Domstolen kan ogsaa afkræve  

 Parterne en yderligere Deponering i Tilfælde, som vil medføre særlige  

 Udgifter.
7. Voldgiftsdommernes Honorar skal beregnes per Maaned  

 og fastsættes af de interesserede Regeringer.
Formanden fastsætter Lønningen  

 til Sekretæren og de andre Personer, som Domstolen maatte anvende.
 8. Med Forbehold af Bestemmelserne i dette Tillæg skal  

 Domstolen frit kunne fastsætte Procesmaaden.
 9. Ved Kravenes Behandling skal Domstolen tage Hensyn  

 til:
a. alle folkeretlige Regler, som er anvendelige paa Tilfældet; b. almindelige Retfærdigheds- og Billighedsgrundsætninger; c. følgende Omstændigheder:
10. Alle Domstolens Udgifter skal i et af Domstolen  

 fastsat Forhold fordeles paa dem, der fremsætter Krav.
Hvis Størrelsen af de  

 Summer, som er erlagt i Henhold til Punkt 6, skulde overskride Domstolens  

 Udgifter, skal Forskellen i et saadant Forhold, som Domstolen maatte anse for  

 passende, tilbagebetales de Parter, hvis Krav er blevet anerkendt.
 11. Domstolens Afgørelser skal af den meddeles de  

 interesserede Regeringer, derunder i alle Tilfælde den norske Regering.
Den norske Regering skal inden 3 Maaneder efter Modtagelsen af hver  

 Afgørelse tage de fornødne Skridt til at give dem, der har fremsat Krav, som  

 er blevet anerkendt af Domstolen, en gyldig Adkomst til det paagældende  

 Landomraade i Overensstemmelse med de Love og Bestemmelser, som er eller vil  

 blive sat i Kraft paa de i Art. 1 angivne Omraader og med Forbehold af  

 Bestemmelserne i det i nærværende Traktats Art. 8 omhandlede Reglement for  

 Minedrift.
Dog skal de saaledes givne Adkomster først blive endelige, naar  

 den, der har fremsat Kravet, erlægger sin Andel af Domstolens Udgifter  

 indenfor en saadan passende Frist, som den norske Regering vil kunne  

 fastsætte.
 III.
 Ethvert Krav, som ikke er blevet notificeret overfor Kommissæren i  

 Overensstemmelse med Punkt 1 i Afsnit I, eller som ikke er blevet anerkendt  

 af ham og ikke forelagt Domstolen i Overensstemmelse med Afsnit II, skal være  

 endelig bortfaldet.
Ratifikationsinstrument er blevet deponeret i det franske  

 Udenrigsministerium af det serbisk-kroatisk-slovenske Kongerige den 6. Juli  

 d.
A. og af Rumænien (* 1) Ikke medtaget her.
