Betænkning afgivet af Sundhedsudvalget  

 den 24. april 2002 Betænkning over Forslag til folketingsbeslutning om gratis  

 receptpligtig medicin til børn under 18 år [af  

 Line Barfod (EL) og Pernille Rosenkrantz-Theil&nbsp  

 ;(EL)] 1. Udvalgsarbejdet Beslutningsforslaget blev fremsat den 7. december 2001 og  

 var til 1. behandling den 10. januar 2002. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 3  

 møder.
Spørgsmål Udvalget har stillet 1 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal i udvalget (udvalget med undtagelse af  

 SF) indstiller beslutningsforslaget til forkastelse.
Flertallet kan  

 stemme for det af Line Barfod (EL) den 24. april 2002 uden for  

 betænkningen stillede ændringsforslag.
 Dansk Folkeparti vil ikke afvise, at der på et  

 tidspunkt kan indføres gratis receptpligtig medicin til børn,  

 idet Dansk Folkeparti principielt er enig i forslagsstillernes intentioner.  

 Dansk Folkeparti vil derfor være indstillet på at overveje  

 spørgsmålet på ny under forudsætning af, at der  

 fremkommer økonomisk råderum og tilstrækkelig  

 dokumentation for de finansielle konsekvenser af forslaget.
Det Radikale Venstre kan ikke tilslutte sig forslaget, da  

 det virker aldeles urealistisk efter Det Radikale Venstres opfattelse.  

 Enhedslisten påpeger, at det ikke bør være  

 økonomien, der afgør, om børn kan få den  

 fornødne medicin.
Det Radikale Venstre skal i den forbindelse  

 bemærke, at der i forvejen er tilskudsordninger til økonomisk  

 trængte, der har et begrundet behov for medicin, og der er  

 tilskudsordninger til patienter med kroniske sygdomme.
Det Radikale Venstre  

 kan desuden frygte, at medicinforbruget vil stige, hvis receptpligtig medicin  

 gøres gratis, ganske som det var tilfældet, da insulin blev  

 gratis for diabetespatienter, jf. ministerens svar på  

 spørgsmål 1.
Et mindretal i udvalget (SF) indstiller  

 beslutningsforslaget til vedtagelse.
SF kan stemme for det af Line  

 Barfod (EL) den 24. april 2002 uden for betænkningen stillede  

 ændringsforslag.
 Enhedslisten, Tjóðveldisflokkurin, Inuit  

 Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Hans Andersen (V)  Ester Larsen (V)  

  Preben Rudiengaard (V)  Jørgen Winther (V)  

 nfmd.  Birthe Skaarup (DF) fmd.  

  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  Karen J.
Klint (S)  

  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)  Kamal Qureshi (SF)  

  Naser Khader (RV) Enhedslisten, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 9 Bilagsnr.
