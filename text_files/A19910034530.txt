(Omlægning af regnskabsår, revisorskift  

 m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om visse selskabers aflæggelse af årsregnskab m.v., jf.  

 lovbekendtgørelse nr. 436 af 20. juni 1989, som senest ændret ved § 3 i lov  

 nr. 289 af 8. maj 1991, foretages følgende ændringer:
 1. § 3 affattes således:
» § 3.  Regnskabsåret skal omfatte tolv måneder.  

 Dog kan et selskabs første regnskabsperiode omfatte et kortere eller længere  

 tidsrum, dog højst atten måneder.
Senere omlægning af regnskabsåret kan kun  

 finde sted, når særlige forhold tilsiger det.
Omlægningsperioden skal da  

 omfatte et kortere tidsrum end tolv måneder.
Omlægningen skal anføres i  

 noterne og behørigt begrundes.
Stk. 2.  Virksomheder, der hører til samme koncern, skal  

 have samme regnskabsår, medmindre særlige forhold tilsiger andet.
Er det ved  

 etablering af koncernforhold nødvendigt at omlægge en dattervirksomheds eller  

 et moderselskabs regnskabsår, kan omlægningsperioden uanset stk. 1, 4. pkt.,  

 omfatte op til atten måneder.« 2. I § 4, stk. 4, 2. pkt., indsættes efter  

 »indvirkning« ordene: » - herunder så vidt muligt den  

 beløbsmæssige indvirkning -».
 3. § 26, stk. 2, 2. pkt., affattes således:
»Eventuelle fravigelser skal anføres i noterne og behørigt begrundes,  

 ligesom deres indvirkning - herunder så vidt muligt den beløbsmæssige  

 indvirkning - på selskabets aktiver og passiver, dets økonomiske stilling og  

 resultatet skal angives.« 4. Efter § 26 indsættes som ny paragraf:
»§ 26 a.  Fraviges § 26, stk. 1, nr. 2, skal  

 årsregnskabet for det år, hvori ændringen finder sted, udarbejdes efter den  

 nye metode.
Den samlede beløbsmæssige indvirkning på selskabets aktiver og  

 passiver, dets økonomiske stilling og resultatet anføres i noterne.
Dette  

 gælder også indvirkningen på skat af årets resultat og eventualskat.
Stk. 2.  De pågældende poster ændres i overensstemmelse  

 med den nye metode i åbningsbalancen for det år, hvori ændringen finder  

 sted.« 5. I § 61 e, stk. 1 , indsættes som 4. pkt.:
»I aktieselskaber, hvis aktier eller obligationer er genstand for  

 offentlig kursnotering, skal revisor tillige straks give meddelelse herom til  

 Københavns Fondsbørs.« 6. I § 61 e, stk. 3, indsættes efter 1. pkt. som nyt  

 punktum:
»I aktieselskaber, hvis aktier eller obligationer er genstand for  

 offentlig kursnotering, skal der inden 8 dage efter revisors meddelelse om  

 sin fratræden indkaldes til ekstraordinær generalforsamling, hvor ny revisor  

 skal vælges.« 7. I § 61 e indsættes som stk. 4:
» Stk. 4 .  Den tiltrædende revisor skal rette  

 henvendelse til den fratrædende revisor, der har pligt til at oplyse grundene  

 til fratrædelsen.« 8. I § 61 g indsættes efter stk. 2 som nyt stykke:
»Stk. 3 .  Endvidere skal revisor påse, hvorvidt  

 bestyrelsen overholder sine pligter efter aktieselskabsloven,  

 anpartsselskabsloven og lov om erhvervsdrivende fonde til at udarbejde  

 forretningsorden og til at oprette og føre bøger, fortegnelser og  

 protokoller, samt hvorvidt reglerne i denne lovs § 61 j om forelæggelse og  

 underskrivelse af revisionsprotokollen er overholdt.
Såfremt revisor  

 konstaterer, at de omhandlede krav ikke er opfyldt, skal denne udfærdige en  

 særskilt erklæring herom, der vedlægges årsregnskabet til  

 generalforsamlingen.« Stk. 3  bliver herefter stk. 4.
 9. I § 61 k, stk. 1 , indsættes efter 2. pkt. som nyt  

 punktum:
»I aktieselskaber, hvis aktier eller obligationer er genstand for  

 offentlig kursnotering, skal revisor være til stede på den ordinære  

 generalforsamling.« 10. I § 61 k indsættes efter stk. 1 som nyt stykke:
»Stk. 2.  På generalforsamlingen skal revisor  

 besvare spørgsmål om regnskaber m.v., som påtegnes af revisor og behandles på  

 den pågældende generalforsamling.« Stk. 2.  bliver herefter stk. 3.
 11. I § 62, stk. 1 , indsættes efter 1. pkt.:
»Årsregnskaber m.v. for aktieselskaber, hvis aktier eller  

 obligationer er genstand for offentlig kursnotering, skal dog indsendes  

 straks efter godkendelsen og senest fem måneder efter regnskabsårets  

 udgang.« 12. I § 65, stk. 1 , ændres »§ 61 e, stk. 1, 3.  

 pkt.,» til: »§ 61 e, stk. 1, 3. og 4. pkt., § 61 g, stk. 3,».
§ 2 I lov om forsikringsvirksomhed, jf. lovbekendtgørelse nr. 726 af 31.  

 oktober 1990, som senest ændret ved § 4 i lov nr. 289 af 8. maj 1991,  

 foretages følgende ændringer:
 1. § 119 affattes således:
» § 119.  Regnskabsåret skal omfatte tolv  

 måneder.
Dog kan et selskabs første regnskabsperiode omfatte et kortere eller  

 længere tidsrum, dog højst atten måneder.
Senere omlægning af regnskabsåret  

 kan finde sted, når særlige forhold tilsiger det.
Omlægningsperioden skal da  

 omfatte et kortere tidsrum end tolv måneder.
Omlægningen skal anføres i  

 noterne og behørigt begrundes.
Stk. 2 .  Virksomheder, der hører til samme koncern,  

 skal have samme regnskabsår, medmindre særlige forhold tilsiger andet.
Er det  

 ved etablering af koncernforhold nødvendigt at omlægge en dattervirksomheds  

 eller et moderselskabs regnskabsår, kan omlægningsperioden uanset stk. 1, 4.  

 pkt., omfatte op til atten måneder.« 2. I § 120, stk. 4, 2. pkt., indsættes efter  

 »indvirkning« ordene: » - herunder så vidt muligt den  

 beløbsmæssige indvirkning -».
 3. § 122, stk. 3, 2. pkt., affattes således:
»Eventuelle fravigelser skal anføres i noterne og behørigt begrundes,  

 ligesom deres indvirkning - herunder så vidt muligt den beløbsmæssige  

 indvirkning - på selskabets aktiver og passiver, dets økonomiske stilling og  

 resultatet skal angives.« 4. Efter § 122 indsættes som ny paragraf:
»§ 122 a.  Fraviges § 122, stk. 1, nr. 2, skal  

 årsregnskabet for det år, hvori ændring finder sted, udarbejdes efter den nye  

 metode.
Den samlede beløbsmæssige indvirkning på selskabets aktiver og  

 passiver, dets økonomiske stilling og resultatet anføres i noterne.
Dette  

 gælder også indvirkningen på skat af årets resultat og eventualskat.
Stk. 2.  De pågældende poster ændres i overensstemmelse  

 med den nye metode i åbningsbalancen for det år, hvori ændringen finder  

 sted.« 5. I § 125 indsættes efter stk. 2 som nyt stykke:
» Stk. 3 .  Indsendelse efter stk. 2 af  

 årsregnskaber m.v. for forsikringsselskaber, hvis aktier eller obligationer  

 er genstand for offentlig kursnotering, skal dog finde sted senest fem  

 måneder efter regnskabsårets udgang.« Stk. 3  bliver herefter stk. 4.
 6. I § 182 indsættes efter stk. 3 som nyt stykke:
»Stk. 4.  I forsikringsselskaber, hvis aktier eller  

 obligationer er genstand for offentlig kursnotering, skal der inden 8 dage  

 efter revisors meddelelse om sin fratræden indkaldes til ekstraordinær  

 generalforsamling, hvor ny revisor skal vælges.« Stk. 4-7 bliver herefter stk. 5-8.
 7. I § 182 indsættes som stk. 6 og 7:
 »Stk. 6.  Ved revisorskift i forsikringsselskaber,  

 hvis aktier eller obligationer er genstand for offentlig kursnotering, skal  

 revisor tillige straks give meddelelse herom til Københavns Fondsbørs.
Stk. 7 .  Den tiltrædende revisor skal rette henvendelse  

 til den fratrædende revisor, der har pligt til at oplyse grundene til  

 fratrædelsen.« 8. I § 184 indsættes efter stk. 3 som nyt stykke:
» Stk. 4 .  Endvidere skal revisorerne påse,  

 hvorvidt de i loven fastsatte krav til bestyrelsen om udarbejdelse af  

 forretningsorden og om oprettelse og førelse af bøger, fortegnelser og  

 protokoller er opfyldt, samt hvorvidt reglerne i § 188 om forelæggelse og  

 underskrivelse af revisionsprotokollen er overholdt.
Såfremt revisorerne  

 konstaterer, at de omhandlede krav ikke er opfyldt, skal disse udfærdige en  

 særskilt erklæring herom, der vedlægges årsregnskabet til  

 generalforsamlingen.
Revisorerne skal senest 10 dage efter udfærdigelsen af  

 erklæringen indsende denne til Finanstilsynet.« Stk. 4  bliver herefter stk. 5.
 9. I § 189, stk. 3 , indsættes efter 2. pkt. som nye  

 punktummer:
»I forsikringsselskaber, hvis aktier eller obligationer er genstand  

 for offentlig kursnotering, skal revisor være til stede på den ordinære  

 generalforsamling.
På generalforsamlingen skal revisorerne besvare spørgsmål  

 om regnskaber m.v., som påtegnes af revisor og behandles på den pågældende  

 generalforsamling.« 10. I § 260, stk. 1, indsættes efter »§ 181, stk. 2,  

 1. pkt.,»: »§182, stk. 6, § 184, stk. 4,».
§ 3 Stk. 1.  Loven træder i kraft den 1. juli 1991.
 Stk. 2 .  Bestemmelserne i § 1, nr. 1-4 og 11, samt § 2,  

 nr. 1-5, finder anvendelse på regnskabsår, der begynder den 1. juli 1991  

 eller senere.
Givet på Christiansborg Slot, den 6.  

 juni 1991 Under Vor Kongelige Hånd og Segl MARGRETHE R.
