Fremsat den 19. oktober 2004 af  

 Villy Søvndal (SF), Anne Baastrup (SF),  

 Aage Frandsen (SF),  

 Holger K.
Nielsen (SF) og Kamal Qureshi (SF) Forslag til folketingsbeslutning om gratis skole- og  

 institutionsmad til alle børn Med det formål at bidrage til at grundlægge gode madvaner i  

 barndommen, forbedre børns ernæringstilstand samt forbedre indlæringen hos  

 folkeskolens elever opfordrer Folketinget regeringen til at fremsætte de  

 nødvendige lovforslag og foretage de nødvendige ændringer i administrative  

 forskrifter,  

 hvorefter kommunerne skal tilbyde alle børn i daginstitutioner, dagpleje og  

 folkeskoler et sundt og så vidt muligt økologisk dagligt frokostmåltid samt  

 fremsætte forslag til finansiering heraf.
Bemærkninger til forslaget Beslutningsforslaget er en genfremsættelse af beslutningsforslag  

 nr.
B 141 fra folketingsåret 2003-04, Folketingstidende Tillæg A side 6352 og  

 6354, Tillæg B side 1664 og Folketingets forhandlinger side 8614 og 11469.
Regeringen er bekymret over, at folkeskolens elever ikke lærer  

 nok.
Det er der også grund til, ikke mindst når man kigger på skoler i  

 socialt  

 belastede områder.
Men regeringens svar i form af flere timer er fantasiløst  

 og  

 måske også virkningsløst.
Socialistisk Folkeparti tror meget mere på  

  

 bedre  

  

 timer.
En af forudsætningerne for bedre timer er, at eleverne fungerer  

 godt.
Og et vigtigt element er, at eleverne spiser rigtigt.
Mange elever får  

 ikke spist noget i løbet af dagen.
Det nedsætter indlæringsevnen, og det gør  

 dem i øvrigt også ukoncentrerede og rastløse, hvorefter uroen i  

 klasseværelset  

 bliver større.
Andre elever har fyldt deres maver med wienerbrød og cola.  

 Denne  

 usunde kost betyder, at eleverne i et godt stykke tid er mere optaget af  

 fordøjelse, så hjernen har svært ved at fungere.
Ingen eller dårlig kost er  

 en  

 trussel mod indlæringen.
Men hvad er der så galt med den »gode gamle« madpakke? Igennem  

 tiderne er tusindvis af madpakker endt i papirkurve, fordi de ikke er særligt  

 indbydende.
Stadig færre voksne spiser en madpakke til frokost.
De fleste  

 arbejdspladser har en velforsynet kantine, og ellers er der masser af  

 butikker  

 med et stort udbud af lækre sandwich m.v.
Det er et velstandsfænomen i ordets  

 bedste forstand, men det er en form for velstand, som de færreste børn har  

 del  

 i.
Mange får stadig madpakke med; andre er halvvejs ramt af velstanden.
De  

 får  

 penge med i stedet for.
Problemet er, at alt for mange af de penge går til  

 cola, wienerbrød og anden underlødig kost.
Dette er med til at grundlægge dårlige madvaner, som vil  

 forfølge børnene resten af livet.
Fedtceller dannes i barndommen, så de  

 wienerbrødsspisende børn, der ikke allerede er overvægtige som børn, har  

 større  

 risiko for at blive det senere i livet med alle de problemer og gener, det  

 medfører.
Det er på den måde, man grundlægger sygdomme som sukkersyge og  

 hjerte-karsygdomme, som er folkesygdomme i Danmark.
Man kan hæve den moralske pegefinger og sige, at det er  

 forældrenes ansvar.
Men fakta er, at det er næsten umuligt for forældrene at  

 kontrollere, hvad børnene spiser i børnehaven eller skolen.
 Ved at indføre et tilbud om gratis og sund mad i skolen slår man  

 flere fluer med et smæk:
 En bedre indlæring i folkeskolen.
 Et bidrag til sunde og gode kostvaner for vores børn.
 God mad gør barndommen lidt bedre.
 Og man kan tilføje, at de travle  

 børnefamilier bliver lidt mindre travle om morgenen, hvis de slipper for at  

 smøre madpakke til børnene.
Da regeringen trådte til, afskaffedes en masse nævn, råd og  

 puljer, hvorved regeringen sparede penge.
Dens spindoktorer skabte det  

 indtryk,  

 at det blot var en masse venstreorienterede smagsdommere, der blev fyret.
Men  

 det var f.eks. forsøgspuljen til gratis mad i skoler og institutioner, der  

 røg  

 sig en tur.
Det var 50 mio. kr. årligt, som Socialistisk Folkeparti havde  

 været  

 med til at få afsat under den forrige regering.
Her var det de små  

 »smagsdommere« i skoler og børnehaver, der blev ramt! Regeringen ved godt, at den er gal.
Derfor har regeringen nu  

 åbnet op for madordninger med forældrebetaling.
Det er en skidt ide.
Det  

 sætter  

 skel mellem de børn, hvor forældrene vil betale og har råd, og så de andre  

 børn.
Og det er som nævnt ikke mindst børnene fra økonomisk trængte familier,  

 der har behov for sund mad.
Århus Kommune byder i dag på gratis mad i børnehaver og  

 vuggestuer.
Den ordning har den Venstrestyrede kommune netop lagt op til at  

 få  

 afskaffet  til fordel for betalingsmad i børnehaver og ingenting i  

 vuggestuer.  

 Venstre ved man hvor man har! I Århus er der i forvejen en skolemadordning,  

 hvor børnene (eller deres forældre) betaler.
Det er absolut bedre end  

 ingenting  

  som er det tilbud, de fleste folkeskoleelever har  men  

 betalingen betyder,  

 at kun en mindre del af eleverne deltager i ordningen.
Regeringens linje bryder med principperne om, at folkeskolen  

 skal være gratis, og om, at de økonomisk dårligst stillede skal have gratis  

 børnepasning.
Regeringen handler sådan, fordi den sætter skattestoppet over  

 alt  

 andet.
Det er meget usikkert, hvad gratis mad vil koste, men  

 størrelsesordenen  

 er 1,5 mia. kr.
Det er lidt mindre end det, som et års skattestop koster.
Socialistisk Folkeparti foreslår, at kommunerne får disse penge  

 over bloktilskuddet mod, at de forpligter sig til at tilbyde alle børn i  

 pasningstilbud eller folkeskole et gratis dagligt måltid.
Ordningen skal  

 indfases i løbet af et par år  den kræver en del investeringer i  

 køkkener og  

 kantiner; formentlig noget under 1 mia. kr., som kommunerne skal kunne låne  

 til.
Disse faciliteter vil til gengæld også kunne bruges på anden vis, f.eks.  

 hvis forældrene eller andre i lokalområdet ønsker at arrangere en ugentlig  

 fællesspisning,  

 fester el. lign.
 Skole- og institutionsbestyrelser kan så samtidig passende  

 benytte lejligheden til at lukke slikboder og fjerne sodavandsautomater fra  

 skoler m.v.
Ordningen skal så vidt muligt tilbyde økologisk mad.
Nogle  

 madvarer kan være svære at skaffe i økologisk udgave; i andre tilfælde er  

 økologien uforholdsmæssig dyr.
Men som hovedregel skal der købes økologisk  

 ind.  

 Dermed vil ordningen også sikre større afsætning for økologiske produkter,  

 som  

 dermed kan bringes ned i pris.
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om gratis skole- og institutionsmad til alle børn.
(Beslutningsforslag nr.
B 16).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
