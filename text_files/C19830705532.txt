(Supplement) Hermed fremsendes ovennævnte meddelelse nr. 007.03 med bilag, der er et  

 supplement til den under 14.juni 1979 udsendte meddelelse nr. 007.01 om  

 færdselsregulering og afmærkning.
 Meddelelse nr. 007.03 med blanketter A, B og C er udarbejdet af en  

 arbejdsgruppe og godkendt af gruppen vedrørende eventuel rationalisering af  

 sagsbehandling inden for samarbejdsaftalen om bestyrelse af hovedlandeveje.
 Yderligere eksemplarer vil kunne rekvireres ved henvendelse til:
Vejdirektoratet Anlægs- og driftsområdet Sagskoordinationskontoret Postbox 2169 1016 København K.
 Tlf.: (01) 11 33 38.
 Genpart af nærværende skrivelse er tilsendt amtskommunens/kommunens  

 tekniske forvaltning.
 P.D.V.
Aage Andersen overingeniør Administrative og tekniske retningslinier for sagsbehandling i henhold til  

 samarbejdsaftalen om bestyrelse af hovedlandevejene.
Meddelelse nr.007.03 om færdselsregulering og afmærkning.
 (Supplement til meddelelse nr. 007.01 af 14.juni 1979).
I henhold til cirkulæreskrivelse af 14.juni 1978, j.nr.
A01-F0121-05 og  

 meddelelse nr. 007.01 af 14.juni 1979 om færdselsregulering og afmærkning  

 indkøber Vejdirektoratets samarbejdspartnere afmærkningsmateriel til  

 hovedlandevejene.
 For at opnå ensartethed i bestillinger overfor skilteleverandører m.v. og  

 lette administration af indkøbene er der af en arbejdsgruppe fremstillet  

 vedlagte bestillingsblanketter med tilhørende retningslinier.
Afmærkningsmateriel til brug på hovedlandevejene bestilles herefter på  

 bestillingsblanketter af disse typer.
Ligeledes anvendes bestillingsblanket  

 ved alle bestillinger af tavletegninger (orienteringstavler, tabelvejvisere)  

 hos Vejdirektoratet, uanset om det er tavler til hovedlandeveje, landeveje  

 eller kommuneveje.
 Blanketterne er udformet således at amtskommuner og kommuner også kan  

 anvende dem ved bestilling af materiel til egne veje, i det der er plads til  

 stempel eller bomærke på blanketternes forside.
Blanketterne anvendes ikke ved større afmærkningsprojekter på  

 hovedlandeveje, hvor levering af afmærkningsmateriel udbydes i licitation.
I  

 disse tilfælde udarbejdes tilbudsliste efter det i vejregler vedrørende  

 afmærkningsmateriel viste paradigma for tilbudsliste TBL-P, 9.10.11.42.
 P.D.V.
Aage Andersen overingeniør Bilag: Blanket A Blanket B Blanket C Rekv.
A nr.
 Vejledning i brugen af blanket A.
Blanketten udfyldes på skrivemaskine.
Anvendes til bestilling af  

 færdselstavler og kantpæle med tilbehør.
Ved bestilling af tavler m.v. til hovedlandeveje sendes 2 eksemplarer af  

 blanket A til til leverandøren.
Leverandøren sender det ene eksemplar af  

 blanket A sammen med fakturaen, det andet eksemplar arkiveres hos  

 leverandøren.
 Fotokopier kan benyttes.
 Hvis blanketten udfyldes i Vejdirektoratet, bliver den nummereret med et  

 V-plus nummer.
 Der må ikke på samme blanket opføres tavler, der skal betales af  

 forskellig vejbestyrelser eller som skal leveres til forskellige  

 modtagelsessteder.
 Blanketten bruges til bestilling af følgende typer:
 A Advarselstavler.
 B Vigepligtstavler.
 C Forbudstavler.
 D Påbudstavler.
 E Oplysningstavler.
 U Undertavler til ovennævnte tavler.
 L Rutetavler, men kun til opsætning med B16-B17.
 M Servicetavler.
 N Kantpæle, kant- og spidsmarkering.
 O Baggrundsafmærkning.
 P Hellefyr.
 Udfyldning af blanketten.
 Rubrik 1.
 Der anføres amts- og kommunenummer samt administrativt vejnummer.
 Rubrik 2.
 I rubrikken anføres tavletyper og -nummer i henhold til  

 Justitsministeriets bekendtgørelse om vejafmærkning 1977 eller Ministeriet  

 for offentlige arbejders vejregler vedrørende afmærkning.
 Hvis der skal leveres undertavle til en hovedtavle, skal undertavlen  

 anføres på linien under hovedtavlen.
 Rubrik 3.
I rubrikken anføres det ønskede antal af den pågældende tavle.
Flere  

 tavler af samme art kan anføres på samme linie, hvis de hører til samme kryds  

 eller tilsammen udgør afmærkning af en samlet strækning.
Oplysning om  

 standere anføres i rubrik 7. Andre oplysninger kan anføres i rubrik 9.
 Rubrik 4.
 I rubrikken angives tavlestørrelsen ved:
 S = Standardstørrelse.
 O = Overstørrelse.
 R = Reduceret størrelse.
 Tavlestørrelserne fremgår af Ministeriet for offentlige arbejders  

 vejregler.
 Rubrik 5.
 I rubrikken anføres, om tavlerne skal være ureflekterende, reflekterende  

 eller belyst.
 U = ureflekterende.
 I = alm. refleks.
 II = kraftig refleks eller kortlysrefleks.
 B = belyste tavler.
 Anvendelse af reflekstype eller belysning må kun ske i overensstemmelse  

 med vejregelforskrifterne eller Vejdirektoratets bestemmelser.
 Rubrik 6.
 I rubrikken anføres, om der ønskes leveret beslag til tavlerne, og hvilken  

 slags der ønskes, idet:
 a = ingen beslag.
 b = almindelige beslag til tavler uden kantliste.
 c = dobbelt beslag til tavler uden kantliste.
 d = almindelige beslag til tavler med kantliste.
 e = dobbelt beslag til tavler med kantliste.
 f = særlige beslag.
 Rubrik 7.
I rubrikken anføres om der skal leveres standere til tavlerne samt type og  

 antal standere i alt.
Standerbetegnelsen i henhold til Ministeriet for  

 offentlige arbejders vejregler anvendes. Ønskes ingen standere noteres det  

 med et -.
 Rubrik 8.
I rubrikken anføres standerlængden, høj/lav galge/stander til 1, 2 eller 3  

 tavler.
Længden anføres som højden over terræn til overkant af hovedtavle.
 Rubrik 9.
 I rubrikken kan anføres særlige oplysninger f.eks. om armaturer og  

 angivelse af farve på tavlerne, hvis dette er nødvendigt.
 Rubrik 10.
 I rubrikken skrives adressen, hvor materiellet skal sendes til.
 Rubrik 11.
 I rubrikken anføres navn og adresse på rekvirenten, hvor regningen skal  

 sendes til.
Rekv.
B nr.
 Vejledning i brugen af blanket B.
Blanketten udfyldes på skrivemaskine.
Anvendes til bestilling af  

 orienteringstavler med tilbehør.
 Ved bestilling af tavler til hovedlandeveje sendes 2 eksemplarer af  

 blanket B til Vejdirektoratet med skitse af tavlerne, samt kortudsnit i  

 1:100.000, der viser tavlernes placering med kilometerangivelse for hver  

 tavle.
Efter godkendelse og nummerering sender Vejdirektoratet det ene eksemplar  

 tilbage til rekvirenten og arkiverer det andet eksemplar.
Herefter sender  

 rekvirenten 2 kopier af de godkendte eksemplarer til leverandøren.
Ved levering af tavlerne sender leverandøren det ene godkendte eksemplar  

 sammen med fakturaen til rekvirenten.
Leverandøren arkiverer det andet  

 eksemplar.
 Fotokopier kan benyttes.
 Til jordtavler vedlægges endvidere tegninger af vejens tværprofil med  

 tavlernes placering.
 Til portaltavler vedlægges:
 Plantegning af vejen med portalens placering.
 Tegning af vejens tværprofil med tavlernes placering, i forhold til  

 vognbanerne.
Oplysning om antal af portalarme og bærerør, længde af gangbro og rækværk, samt antal og type af armaturer og fundamenter.
 Der må ikke på samme blanket opføres tavler, der skal betales af  

 forskellige vejbestyrelser eller som skal leveres til forskellige  

 modtagelsessteder.
 Udfyldning af blanketten.
 Rubrik 1.
 Der anføres amts- og kommunenummer samt administrativt vejnummer,  

 stationering og vejside i forhold til kilometreringsretningen.
 Kryds kan anføres ved anvendelse af vejnummer for begge veje f.eks. hldv.  

 432/ldv. 544.
 Rubrik 2.
 I rubrikken angives tavletype i henhold til Justitsministeriets  

 bekendtgørelse om vejafmærkning eller Ministeriet for offentlige arbejders  

 vejregler.
 Rubrik 3.
I rubrikken angives, hvis der på grund af lokale forhold stilles krav om  

 særlige begrænsninger af dimensionerne eller ønskes bestemt skriftstørrelse,  

 eller der er andre krav der skal opfyldes, f.eks. bredde max 2,5 m.
Normalt  

 er tavlestørrelsen forudbestemt af vejreglerne.
 Rubrik 4.
 I rubrikken angives om tavlernes forside og bageside samt tekster skal  

 være ureflekterende, reflekterende eller belyst.
Tavlernes farver er normalt forudbestemt af vejreglernes bestemmelser om  

 tavletyper.
Bemærkninger om farver kan evt. angives på den skitse, der  

 vedlægges begæringen, jfr. rubrik 7.
 Rubrik 5.
 Ophængning.
 Her anføres x ud for den ønskede type.
 (Dimensionering først efter optegning af tavlerne).
 Rubrik 6.
 Tilbehør.
 Her anføres x ud for den ønskede type.
 (Dimensionering først efter optegning af tavlerne).
 Rubrik 7.
 Der anføres bemærkninger, der kan have betydning for optegning eller  

 levering af tavler, f.eks. længde af standere, gangsbroer eller lign. hvis  

 dette ikke fremgår af medsendte tegninger.
 Rubrik 8.
 I rubrikken skrives adressen, hvor materiellet skal sendes til.
 Rubrik 9.
 I rubrikken anføres navn og adressen på rekvirenten, hvor regningen skal  

 sendes til.
Rekv.
C nr.
 Vejledning i brugen af blanket C.
Blanketten udfyldes på skrivemaskine.
Anvendes til bestilling af  

 pilvejvisere F 11, F 12 og F 13 med tilbehør.
 Ved bestilling af tavler til hovedlandeveje sendes 2 eksempler af blanket  

 C til leverandøren.
Samtidig med levering af pilvejviserne sender leverandøren det ene  

 eksemplar sammen med fakturaen tilbage til rekvirenten.
Det andet eksemplar  

 arkiveres hos leverandøren.
 Fotokopier kan benyttes.
 Rubrik 1.
 Der anføres amts- og kommunenummer samt administrativt vejnummer og  

 vejside i forhold til kilometreringsretningen.
 Rubrik 2.
 Antallet anføres her.
 Rubrik 3.
 I rubrikken skal tavlens tekst med evt. rutenummer og evt. servicetavle  

 (med et M-nr.) anføres i henhold til Justitsministeriets bekendtgørelse om  

 vejafmærkning 1977 eller Ministeriet for offentlige arbejders vejregler  

 vedrørende afmærkning.
 Rubrik 4.
 Farven på tavlen anføres med enten H/R for hvis/rød pilvejviser, G/H for  

 grøn-hvid pilvejviser, H/B for hvid-blå pilvejviser og G/S for gul-sort  

 pilvejviser, der anvendes til midlertidig afmærkning ved omkørsel for  

 vejarbejder.
 Rubrik 5.
 Der anføres om tavlen skal være ureflekterende, reflekterende eller  

 belyst.
U = ureflekterende I = alm. refleks II = kraftig refleks eller kortlysrefleks (må kun anvendes til gul-sort  

 pilvejviser).
 B = belyst tavle.
 Rubrik 6.
 Dimensionen på pilvejviseren anføres med H x L (højde x længde). En  

 eventuel max. længde af tavlen angives.
 Rubrik 7.
Der anføres om der ønskes høj/lav 2-benet galge eller høj 1-benet galge,  

 evt. ulige benlængde på galge.
Endvidere angives om galgen skal anvendes til  

 1, 2 og 3 pilvejvisere samt disses højde. Ønske om fundamenter og type  

 oplyses.
 Rubrik 8.
 I rubrikken skrives adressen, hvor materiellet skal sendes til.
 Rubrik 9.
 I rubrikken anføres navn og adresse på rekvirenten, hvor regningen skal  

 sendes til.
