(Til brandvæsenet, politiet og  

 Civilforsvarskorpset samt andre myndigheder og institutioner, som vil  

 kunne tænkes at blive impliceret i indsatsen ved uheld med  

 farlige stoffer) Justitsministeriet udsender herved følgende vejledning for indsats ved akutte uheld med farlige stoffer på landjorden, i søer, i vandløb samt havne:
1. Definitioner Ved farlige stoffer forstås i denne sammenhæng flydende,  

 luftformige eller faste stoffer, som i den konkrete situation er til fare for  

 omgivelserne.
 Ved akut uheld forstås i denne sammenhæng ethvert pludseligt spild  

 eller udslip af farlige stoffer i forbindelse med fremstilling, anvendelse,  

 opbevaring, bortskaffelse eller transport af de pågældende stoffer.
2. Alarmering Ved akutte uheld med farlige stoffer skal brandvæsenet omgående alarmeres  

 ved opkald til alarmeringscentralen på tlf. 000, medmindre spildet eller  

 udslippet umiddelbart kan fjernes eller uskadeliggøres.
 Alarmeringscentralen alarmerer det slukningspligtige brandvæsen og  

 politiet på det sted, hvor uheldet er sket, ligesom det pågældende amts  

 eventuelle miljøvagt (i Københavns og Frederiksberg kommuner: kommunens  

 miljøvagt) underrettes i overensstemmelse med de mellem amtet/kommunen og  

 alarmeringscentralen indgåede aftaler herom.
 Såfremt det af meldingen fremgår, at personer er kommet til skade,  

 alarmeres tillige ambulancetjenesten.
3. Ledelse Ved akutte uheld med farlige stoffer har brandinspektøren  

 (indsatslederen) ledelsen af den tekniske indsats på skadestedet, jf.  

 »Instruks for brandinspektører i kommuner med brand- eller  

 beredskabskommission«.
Indsatslederen træffer afgørelse om tilkaldelse  

 af yderligere indsatsstyrker, herunder beredskabets trin 2 og trin 3, jf.  

 nedenfor under pkt. 4.
 Den samlede indsats ved større skader koordineres af politimesteren  

 (Politidirektøren i København) eller hans stedfortræder.
 Politiet har ansvaret for de politimæssige opgaver og skal desuden bistå  

 ved alarmering og underretning af de myndigheder og instanser, som det  

 skønnes nødvendigt at underrette eller tilkalde efter forhandling med  

 indsatslederen.
 Når indsatslederen skønner, at faren er overstået, skal den endelige  

 indsats, herunder oprydningen, overgives til miljømyndighederne.
4. Beredskabet Beredskabet til indsats ved akutte uheld med farlige stoffer er opbygget  

 i 3 trin.
Trin 1 er et førsteudrykningsberedskab, der indsættes ved alle  

 akutte uheld med farlige stoffer.
Det findes på alle brandstationer.
Det  

 omfatter en automobilsprøjte, suppleret med lettere opsamlings- og  

 tætningsmateriel samt personlig udrustning for mandskabet.
Trin 2 supplerer trin 1 ved mere omfattende uheld.
Det findes på  

 et antal brandstationer samt Civilforsvarskorpsets kaserner (se bilag 1). Det  

 omfatter automobilsprøjte samt sværere opsamlings- og tætningsmateriel,  

 forskelligt specialudstyr og personlig udrustning for mandskabet.
Trin 3 supplerer trin 1 og 2 ved større uheld.
Det findes på  

 Civilforsvarskorpsets kaserner, og det omfatter fortrinsvis specialudstyr  

 samt store personelstyrker.
 Materielfortegnelsen til trin 1 og 2 fastsættes af Statens  

 Brandinspektion, til trin 3 af Civilforsvarsstyrelsen efter aftale med  

 Statens Brandinspektion.
 En oversigt over de nugældende materielfortegnelser til trin 1 og 2 findes  

 som bilag 2.
 Udover beredskabets 3. trin bør der i en akut uheldssituation kunne  

 tilkaldes forskelligt supplerende materiel, som f.eks. slamsugere, tankvogne  

 og lastvogne.
 Ved melding om akut uheld med farligt stof skal der som minimum afsendes  

 trin 1, bemandet med en holdleder og 5 mand samt vagthavende indsatsleder.
 Såfremt indsatslederen skønner, at trin 1 beredskabet ikke er i stand til  

 at løse opgaven, skal han tilkalde trin 2 og eventuelt trin 3.
 Det er tillige indsatslederen, der træffer bestemmelse om tilkaldelse af  

 supplerende materiel.
 Såfremt det af meldingen klart fremgår, at det drejer sig om et  

 mindre spild af et kendt stof, kan førsteudrykningens bemanding reduceres til  

 1 holdleder og 3 mand.
5. Indsatsens gennemførelse Indsatsen omfatter blandt andet:
- redning af personer - evakuering af truede områder - information til truede personer - rensning af kontaminerede personer - standsning af udbredelse - standsning af udstrømning - identifikation af stoffet - opsamling eller neutralisering af stoffet - oprydning Såfremt farlige stoffer er løbet i kloakken, eller der er fare herfor,  

 skal kloakvæsenet tilkaldes.
Endvidere skal amtets miljøafdeling (i  

 Københavns og Frederiksberg Kommuner: kommunens miljøafdeling)  

 underrettes, medmindre miljøvagten allerede er underrettet fra  

 alarmeringscentralen.
 Såfremt farlige stoffer er strømmet ud i søer eller vandløb, eller der er  

 fare herfor, skal amtets miljøafdeling (i Københavns og Frederiksberg  

 Kommuner: kommunens miljøafdeling) tilkaldes, medmindre miljøvagten  

 allerede er underrettet fra alarmeringscentralen.
 Såfremt farlige stoffer er sivet ned i jorden, eller der er fare herfor,  

 skal miljømyndighederne tilkaldes.
 Indsatslederen kan til brug for stofidentifikationen søge hjælp gennem de  

 i punkt 7 nævnte informationssystemer.
 Supplerende bistand kan bl.a. fås hos de i bilag 3 nævnte myndigheder og  

 organisationer m.v.
6. Økonomi Indsatsen skal gennemføres på hurtigste og sikreste måde uden hensyntagen  

 til, hvem der skal afholde de dermed forbundne udgifter.
 Udgifter til indsatsen afholdes endeligt af skadevolderen, men afholdes om  

 nødvendigt foreløbigt af kommunen.
 Ved særlig store skader kan udgifterne i visse tilfælde afholdes af  

 staten, jf. tekstanmærkning nr. 50 til § 23 på finansloven.
7. Information til indsatslederen om farlige stoffer Til brug for indsatslederen er der opbygget et informationssystem, som  

 består af 3 trin, jf. betænkning 1128/1988 om transport af farligt gods.
 Informationssystemet består af:
 a: Hæftet »Farlige stoffer«.
 b: Civilforsvarsstyrelsens indsatskort for kemikalieuheld.
 c: Kemikalieberedskabsvagten, (døgnbemandet rådgiverordning) bemandet med  

 personale fra Statens Brandinspektion og Civilforsvarsstyrelsens  

 Analytisk-Kemiske Laboratorium.
 Informationsmaterialet til punkt a og b revideres af et revisionsudvalg  

 bestående af repræsentanter for Statens Brandinspektion,  

 Civilforsvarsstyrelsen, Dansk Brandinspektørforening og Miljøstyrelsen.
 Ved større uheld eller ved uheld med farlige stoffer, der ikke er  

 omhandlet af informationsmaterialet til punkt a og b kan indsatslederen  

 henvende sig til den under punkt c nævnte Kemikalieberedskabsvagt på tlf. nr.  

 30 43 15 21 eller ops 50 13 75 22. Inden for almindelig arbejdstid skal  

 henvendelse dog ske til Statens Brandinspektion på tlf. nr. 42 85 13 66 eller  

 til Civilforsvarsstyrelsens Analytisk-Kemiske Laboratorium på tlf. nr. 35 37  

 18 07.
 Oplysninger om farlige stoffers indvirkning på mennesker kan tillige fås  

 hos Giftinformationscentralen på Rigshospitalet, Arbejdsmedicinsk Klinik,  

 tlf. nr. 31 39 42 33.
 Miljøstyrelsens vejledning nr. 8/74 om beredskab til indsats ved uheld og  

 ulykker med farlige stoffer på landjorden ophæves.
Justitsministeriet, den 15. september  

 1991 Bilag 1 Oversigt over placeringen af trin 2-beredskabet Antal trin 2-beredskaber:
----------------------------------------------------------------- Placering af trin 2-beredskaber:
Bilag 2 Oversigt over nugældende materielfortegnelser etc.
Trin 1 Til brug ved indsats i forbindelse med akutte uheld med farlige stoffer  

 anbefales det, at hver brandstation råder over følgende materiel:
Opsamlingsmateriel 2 stk. opsamlingsbakker, 30-40 liter, plast 1 stk. lav opsamlingsbakke, 10-20 liter, plast, 5 stk. opsamlingstromler, 100 liter, plast eller 1 stk. opsamlingskar, selvrejsende, a mindst 500 liter 4 stk. plastspande, 10-15 liter 2 stk. aluminiumsplader, ca. 1,8 m x 0,5 m 1 stk. håndøse, kunststof 1 stk. håndpumpe, 40-100 liter/min., gnistfri Tætningsmateriel 2 stk. flydespærringer (længde efter forholdene) 2 stk. kloakafdækningsposer med måtte 1 stk. nylonpresenning, 4 x 4 m 1 stk. 10 mm nylontov, 15 m 1 rulle svær plast 1 stk. 80 mm bånd, 10 m, med spænde 1 sæt træpropper 1 sæt trækiler 1 rulle klæbebånd 1 stk. kniv Personlig udrustning 2 par gummistøvler 2 par gummihandsker 2 stk. gummiforklæder eller vandtætte busseronner med hætte 2 stk. waders 2 stk. lette kemikaliedragter Værktøj 2 stk. koste 4 stk. skovle, gnistfri 2 stk. gummiskrabere 2 stk. advarselstavler med stander og undertavle  

 »Eksplosionsfare« 8 stk. afspærringslinier a 5 m 8 stk. jordspyd 2 stk. eksplosionssikre lygter 1 stk. værktøjskasse med diverse værktøj 1 stk. førstehjælpskasse olieabsorberende midler Trin 2 Opsamlingsmateriel 2 stk. opsamlingsbakker, 30-40 liter, plast 1 stk. lav opsamlingsbakke, 10-20 liter, plast 4 stk. 3 m3 opsamlingskar 4 stk. plastfoliepressenninger med gummisnøre til afdækning af kar 4 stk. plastspande, 10-15 liter 2 stk. aluminiumsplader, ca. 1,8 m x 0,5 m 10 stk. plastposer 1 stk. håndøse, kunststof 1 stk. håndpumpe, 40-100 liter/min, gnistfri 1 stk. lænsepumpe (el, benzin, turbine) eksplosionssikret 1 stk. tragt 3 stk. jordforbindelseskabler med spyd 9 m sugeslange (dimension efter pumpetype) 1 stk. sugehoved (dimension efter sugeslange) 1 stk. sugerør med justergreb 1 stk. skimmer (dimension efter sugeslange) 1 stk. trykrør med sikurv 2 stk. siskovle eller ketchere Diverse overgangsstykker efter behov 1 stk. 900 C-bøjning 4 stk.
C-slanger Tætningsmateriel Flydespærringer efter behov 4 stk. kloakafdækningsposer med måtte 1 stk. nylonpressenning, 4 x 4 m 1 stk. 10 mm nylontov, 15 m 1 rulle svær plast 1 stk. 80 mm bånd, 10 m, med spænde 1 sæt træpropper 1 sæt trækiler 4 ruller klæbebånd 1 stk. kniv Personlig udrustning 4 par gummistøvler 2 par waders 4 par gummihandsker 4 stk. lette kemikaliedragter 2 stk. totalbeskyttelsesdragter Værktøj 4 stk. koste 4 stk. skovle, gnistfri 4 stk. gummiskrabere 2 stk. advarselstavler med stander og undertavler  

 »Eksplosionsfare« 16 stk. afspærringsliner a 5 m 12 stk. jordspyd 4 stk. eksplosionssikre lygter 1 stk. brandtæppe 1 stk. pulverslukker Diverse gnistfrit værktøj 2 stk. kloakdækselnøgler 1 stk. eksplosimeter 1 stk. sporingspumpe + rør 1 rulle universalindikatorpapir 1 sæt genoplivningsudstyr 1 stk. førstehjælpskasse Absorberende og neutraliserende midler.
Bilag 3 Supplerende bistand kan bl.a. fås hos nedennævnte myndigheder og  

 organisationer:
 Producenter, aftagere og modtagere af de pågældende stoffer.
 Kommunekemi, Nyborg.
 Arbejdstilsynets lokale tilsynskredse.
 Stadsdyrlæger.
 Vandmyndigheder (kommunale og amtskommunale vandmyndigheder).
 Fiskerikontrol.
 Vejmyndighederne.
 Kemikalieinspektionen (Miljøstyrelsen).
