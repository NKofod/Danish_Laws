I I tilslutning til udenrigsministeriets bekendtgørelse nr. 15 af 13.  

 februar 1970 og efterfølgende bekendtgørelser, senest nr. 22 af 21. marts  

 1978 (Lovtidende C), meddeles det, at Forbundsrepublikken Tyskland med  

 virkning fra den 26. juni 1979 har tiltrådt konventionen af 15. november 1965  

 om forkyndelse i udlandet af retslige og udenretslige dokumenter i sager om  

 civile eller kommercielle spørgsmål.
 Forbundsrepublikken Tyskland har ved sin tiltrædelse afgivet følgende  

 erklæringer:
1. Anmodning om forkyndelse skal rettes til den  

 centrale myndighed i den delstat, i hvilken forkyndelse skal finde sted.
De  

 centrale myndigheder efter konventionens art. 2, jfr. art. 18, stk. 3, er  

 for:
Baden-Wurttemberg Das Justizministerium Baden-Wurttemberg D-7000 Stuttgart Bayern Das Bayerische Staatsministerium der Justiz D-8000 Munchen Berlin Der Senator fur Justiz D-1000 Berlin Bremen Der Prasident des Landgerichts Bremen D-2800 Bremen Hamburg Der Prasident des Amtsgerichts Hamburg D-2000 Hamburg Hessen Der Hessische Minister der Justiz D-6200 Wiesbaden Niedersachsen Der Niedersachsische Minister der Justiz D-3000 Hannover Nordrhein-Westfalen Der Justizminister des Landes Nordrhein-Westfalen D-4000 Dusseldorf Rheinland-Pfalz Das Ministerium der Justiz D-6500 Mainz Saarland Der Minister fur Rechtspflege D-6600 Saarbrucken Schleswig-Holstein Der Justizminister des Landes Schleswig-Holstein D-2300 Kiel Den centrale myndighed er beføjet til selv at gennemføre postforkyndelse,  

 hvis betingelserne for en forkyndelse efter konventionens art. 5, stk. 1,  

 litra a), er opfyldt.
 Uden for disse tilfælde er det Amtsgericht i distriktet, hvor forkyndelse  

 skal finde sted, der foretager forkyndelse.
 Dokumenterne, der skal forkyndes, skal være affattet på tysk eller oversat  

 til dette sprog.
 2. Erklæring efter konventionens art. 6, stk. 1 og 2,  

 afgives af den centrale myndighed, hvis denne selv har ladet dokumenterne  

 postforkynde, ellers afgives erklæringen af Amtsgericht.
 3. Kompetent til at modtage anmodning om forkyndelse  

 fra en fremmed konsul (konventionens art. 9, stk. 1) er den centrale  

 myndighed i den delstat, i hvilken forkyndelse skal finde sted, samt de  

 myndigheder, som i medfør af § 1 i lov af 18. december 1958 om gennemførelse  

 af Haagerkonventionen af 1. marts 1954 angående civilprocessen er kompetente  

 til at modtage anmodninger fra fremmede konsuler.
 4. I medfør af konventionens artikel 21, stk. 2, litra  

 a), modsætter Forbundsrepublikken Tysklands regering sig fremsendelsesmåderne  

 i art. 8 og 10.
 Forkyndelse gennem diplomatiske eller konsulære repræsentanter kan derfor  

 kun finde sted, hvis dokumentet skal forkyndes for en statsborger i den stat,  

 hvorfra dokumentet stammer.
 Forkyndelse efter konventionens art. 10 kan ikke finde sted.
 II USA, der tidligere har opkrævet et standardbeløb på US dollars 15,- for  

 forkyndelse, jfr. udenrigsministeriets bekendtgørelse nr. 44 af 6. maj 1971  

 (Lovtidende C), har med virkning fra den 28. juni 1978 frafaldet dette krav  

 over for lande, herunder Danmark, som ikke opkræver gebyr for forkyndelse af  

 amerikanske dokumenter.
III Storbritannien, der tidligere for alle forkyndelser ved sædvanlig  

 fremgangsmåde (konventionens art. 2-7) har opkrævet et standardgebyr på pund  

 sterling 6.00, jfr. udenrigsministeriets bekendtgørelse nr. 22 af 21. marts  

 1978, har med virkning fra 1. januar 1979 frafaldet dette krav.
 I tilfælde af forkyndelse ved andre fremgangsmåder, der giver anledning  

 til ekstraudgifter, forbeholder de britiske myndigheder sig dog ret til at  

 kræve dækning for de faktiske udgifter.
