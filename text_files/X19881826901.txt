 Akkumuleret investeringsforening endeligt frifundet for krav om  

 betaling af afgift af fondscertifikater, jf.
 kapitaltilførselsafgiftslovens § 4, nr. 3.
 Ved Østre Landsrets dom af 28. marts 1983 i retssagen mellem  

 investeringsforeningen Dansk Sparinvest og Skatteministeriet fik den  

 sagsøgende investeringsforening medhold i, at den ikke var pligtig at svare  

 kapitaltilførselsafgift af den fordobling af certifikatmassen i  

 investeringsforeningens afdeling C, der fandt sted den 3. december 1979,  

 hvorved hvert hidtidigt certifikat blev ombyttet med to nye, hvert med et  

 pålydende svarende til det hidtidige.
 Denne ombytning var sket, uden at certifikatindehaverne betalte noget  

 beløb, og der blev således ikke ved den foretagne split tilført C-afdelingen  

 ny kapital af nogen art.
 Statsskattedirektoratet havde opkrævet afgift under henvisning til  

 kapitaltilførselsafgiftslovens § 4, nr. 3.
 Ved dommen blev Skatteministeriet tilpligtet at tilbagebetale det  

 opkrævede afgiftsbeløb m.v., 1.049.062 kr., tilligemed renter heraf 12 % p.a.  

 fra den 24. juni 1980 (betalingsdagen) at regne.
 Dommen var af kammeradvokaten - inden eksekutionsfristens udløb - blevet  

 anket til Højesteret.
 Anken er hævet den 23. februar 1988, hvorefter Østre Landsrets dom er  

 endelig.
