Meddelelse om køretøjers  

 indretning og udstyr m.v. nr. 1747  

 Lastbiler godkendt til slæbning Ifølge § 1, stk. 3, i bekendtgørelse om  

 slæbning af køretøjer af 22. marts 1999, skal en bil for  

 at kunne godkendes som bjærgningskøretøj (godkendes til  

 slæbning) være forsynet med løftebom eller anden  

 bjærgningsanordning til transport af et havareret  

 køretøj.
 Det har imidlertid vist sig, at der er et behov for at  

 godkende en "almindelig" lastbil som  

 bjærgningskøretøj, idet kun  

 bjærgningskøretøjer må slæbe en havareret bil  

 eller et påhængskøretøj væk fra motorvej  

 eller motortrafikvej, jf. § 9, stk. 2. Slæbning af store biler  

 ønskes i nogle tilfælde foretaget med stang (især for  

 høje lastbiler og busser), og et  

 påhængskøretøj fra et vogntog, hvor den  

 trækkende bil er havareret, vil kunne fjernes ved, at  

 påhængskøretøjet tilkobles lastbilen ved korrekt  

 benyttelse af tilkoblingsanordningen.
 Derfor tillader Færdselsstyrelsen hermed, at  

 almindelige lastbiler med en tilladt totalvægt på mindst 12.000  

 kg tillige kan godkendes til slæbning med henblik på den  

 nævnte anvendelse, uanset at lastbilerne ikke er specielt indrettet til  

 bjærgning, jf. bekendtgørelse om slæbning af 22. marts  

 1999, § 1, stk. 3. Lastbilerne skal medbringe lygtebom, der også er  

 forsynet med afmærkningslygte (gult roterende blink), og lastbilen skal  

 være forsynet med afmærkningslygte.
 Slæbningsbekendtgørelsen vil blive  

 ændret i overensstemmelse hermed efter, at der har været afholdt  

 høringsrunde med henblik på at finde ud af, om der skal  

 foretages yderligere justeringer i bekendtgørelsen.
 Fra dags dato kan lastbiler imidlertid godkendes til  

 slæbning, som nævnt ovenfor.
