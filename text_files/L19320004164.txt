Bekendtgørelse om en mellem Danmark og Sverige afsluttet deklaration med tilhørende Søkort og Noteveksling angaaende Grænseforholdene i Sundet Under den 30. Januar 1932 er der i Stockholm mellem den danske og den svenske Regering blevet afsluttet følgende Deklaration med tilhørende Søkort og Noteveksling angående Grænseforholdene i Sundet:
 DEKLARATION.
Den Kgl.
Danske og den Kgl.
Svenske Regering, som har taget Spørgsmaalet om Grænserne i Sundet, begrænset i Nord af en Linie: Gilbjerghoved-Kullen, og i Syd af en Linie: Stevns Fyrtaarn-Falsterbo Pynt, op til nærmere Undersøgelse, har derved konstateret, at den nedenfor beskrevne Linie danner Grundlag for den rette Afgrænsning for de to Landes Udøvelse af de Rettigheder, som nedenfor er nævnt:
 I Sundets nordlige Del fra den nordlige Grænselinie til Pladsen for Lous Flak Lys- og Fløjtetønde (55 grader 49' 36'» N) (12 grader 42« 42'» E) gaar linien midt imellem Sjællands Kyst og svensk Fastland (uden Hensyn til Øen Hven).
Fra Pladsen for Lous Flak Lys- og Fløjtetønde gaar Linien i lige Retning til Pladsen for Lystønden Saltholm Flak (55 grader 41« 55'» N) (12 grader 51« 00'» E) N.
E. og herfra sydover som rette Linier sukcessive til følgende 4 Punkter:
 1) 55 grader 38« 37'» N, 12 grader 53« 54'» E.
2) 55 grader 36« 49'» -, 12 grader 53« 04'» - 3) 55 grader 32« 25'» -, 12 grader 43« 57'» - 4) 55 grader 29« 19'» -, 12 grader 43« 06'» - Herfra drages Linien videre til Sydgrænsen efter tilsvarende Regler som for Sundets nordlige Del, idet den paa denne Strækning dog dannes af rette Linier, bestemt ved følgende Punkter:
 4) 55 grader 29« 19'» N, 12 grader 43« 06'» E.
5) 55 grader 25« 52'» -, 12 grader 36« 49'» - 6) 55 grader 20« 12'» -, 12 grader 38« 42'» - De geografiske Koordinater for de ovenfor angivne Punkter refererer sig til vedføjede Søkort, paa hvilket Linien er indført.
 De to Regeringer er enige om, at den nævnte Linie danner Grænsen mellem de to Landes Søterritorier i Sundet, saa langt disse Søterritorier iøvrigt maatte strække sig efter de i saa Henseende gældende Regler.
Den danske og den svenske Regering forpligter sig til i Sundet ogsaa udenfor Territorialgrænserne at afholde sig fra at oprette Fyr, Sømærker eller i det hele taget nogen fast Indretning, af hvad Art det end maatte være, henholdsvis Øst og Vest for denne Linie, ligesom den skal danne Grænsen mellem deres Ret til at afmærke og bjerge Vrag og til at foretage andre Foranstaltninger til Skibsfartens Betryggelse, og lign.
Faste Sømærker eller andre Indretninger, som tidligere maatte være etableret fra dansk Side Øst for eller fra svensk Side Vest for den nævnte Linie, vil være at inddrage af den Stat, hvem de tilhører, efter Forhandlinger mellem vedkommende danske og svenske Myndigheder og inden for et Tidsrum af seks Maaneder fra denne Deklarations Undertegnelse.
Denne Deklaration gør ingen Ændring i de gældende Regler om Lodsning i Øresund; jfr.
Deklaration af 14. August 1873 med Tillæg af 12. Oktober 1911); og om Ordningen af Fiskeriforholdene i de til Danmark og Sverige grænsende Farvande; jfr.
Konvention af 14. Juli 1899 og Deklaration af 5. Oktober 1907.) Til Bekræftelse heraf har de undertegnede med behøring Bemyndigelse underskrevet denne Deklaration, som er affattet paa det danske og det svenske Sprog, og forsynet samme med deres Segl.
 Udfærdiget i Stockholm i to Eksemplarer, den 30. januar 1932.
(sign.) WORSAAE. (L.
S.) (sign.) FREDERIK RAMEL. (L.
S.) Note fra den svenske Udenrigsminister til den danske Chargé dAffaires.
KUNGL.
UTRIKES DEPARTEMENTET.
 Stockholm den 30. januari 1932.
Herr Chargé d'Affaires, I anslutning till den i dag undertecknade deklarationen angående graenserna i Øresund har jag aeran meddela, att svenska regeringen erkaenner sig vara foerpliktad att hålla genomfarten genom Sundet vid Flintraennan och oester om Ven oeppen foer alla danska fartyg, daeribland såvael handels- som oerlogsfartyg, vilka skola aega raett att fritt anvaenda naemda farvatten till genomfart utan att daerfoer erlaegga någon som helst avgift (med undantag av erstaettning foer frivillig lotstjaenst), liksom de icke heller i oevrigt i något avseende må behandlas mindre gynnsamt aen svenska eller något som helst annat lands fartyg.
 Samtidigt som jag på Kungl. svenska regeringens vaegnar avgiver ovanstående foerklaring, har jag aeran tillaegga, att intet daeri skall kunna tolkas såsom varande i strid mot de foerpligtelser, som må åvila Sverige såsom medlem av Nationernas foerbund, liksom ej heller foerhindra Sverige att vidtaga sådana temporaera foersvarsåtgaerder, som det finner erforderliga i haendelse av internationella militaera foervicklingar, vari det indrages.
 Svenska regeringen erkaenner videre danske regeringens raett att faststaella graenserna foer Køpenhamns redd på samma saett som hittills skett, och att behandla sagda farvatten såsom inre danskt farvatten.
 Mottag, Herr Chargé d'Affaires, foersaekran om min fullkomligaste hoegaktning.
 (sign.) FREDERIK RAMEL.
Herr Worsaae, Kungl.
Dansk Chargé d'Affaires, etc. etc.
 Stockholm.
Note fra den danske Chargé d'Affaires til den svenske Udenrigsminister KGL.
DANSK GESANDTSKAB.
 Stockholm, den 30. Januar 1932.
Herr Baron, Herved har jeg den Ære at anerkende Modtagelsen af Hr.
Udenrigsministerens Note af Dags Dato, hvori Deres Excellence i Forbindelse med den idag undertegnede Deklaration angaaende Grænserne i Sundet har meddelt mig, at den Kgl. svenske Regering anerkender at være forpligtet til at holde Gennemsejlingen gennem Sundet ad Flinterenden og Østen for Hven aaben for alle danske Skibe, derunder saavel Handels- som Marineskibe, som skal være berettiget til frit at benytte det nævnte Gennemsejlingsfarvand uden derfor at erlægge nogen som helst Afgift (med Undtagelse af Vederlag for frivillig Lodstjeneste), ligesom de ogsaa iøvrigt i ingen Henseende maa behandles ugunstigere end svenske eller et hvilket som helst andet Lands Skibe.
Idet Hr.
Udenrigsministeren paa den Kgl.
Svenske Regerings Vegne har afgivet ovenstaaende Erklæring, har Deres Excellence tilføjet, at intet deri skal kunne fortolkes som værende i Strid med de Forpligtelser, som maatte paahvile Sverige som Medlem af Folkenes Forbund, eller forhindre Sverige i at foretage saadanne midlertidige Forsvarsforanstaltninger, som det finder paakrævet i Tilfælde af internationale militære Forviklinger, hvori det inddrages.
 Den Kgl. svenske Regering anerkender endvidere den Kgl. danske Regerings Ret til at fastsætte Grænserne for Københavns Red, saaledes som dette hidtil er sket, og at behandle dette Farvand som indre dansk Farvand.
 Modtag, Herr Baron, Forsikringen om min mest udmærkede Højagtelse.
 (sign.) WORSAAE.
Hans Excellence Herr Udenrigsminister, Baron Fr.
Ramel, etc. etc.
 Det Kgl. svenske Udenrigsdepartement.
 Hvilket herved bringes til almindelig Kundskab.
