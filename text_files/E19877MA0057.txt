Der har været rejst spørgsmål om fradragsret for moms ved anskaffelse og  

 drift af en bus.
Bussen anvendes til transport af - medarbejdere fra  

 banegården til virksomhedens forskellige afdelinger ved arbejdets start, -  

 medarbejdere til banegården fra virksomhedens forskellige afdelinger ved  

 arbejdets slutning, - medarbejdere mellem virksomhedens afdelinger, og -  

 gæster til og fra de forskellige afdelinger.
 Nævnet har truffet afgørelse om, at der ikke er fradragsret for  

 virksomhedens buskørsel mellem banegården og virksomhedens afdelinger, idet  

 kørslen må anses som en naturalydelse til personalet, jf momslovens § 16, stk  

 3, punkt c.
Nævnet traf også afgørelse om, at kørsel mellem virksomhedens forskellige  

 afdelinger vedrører virksomhedens momspligtige omsætning, hvis medarbejderne  

 præsterer arbejde på begge arbejdssteder (afdelinger) umiddelbart før og  

 efter kørslen.
Der er herefter fuld fradragsret for momsen, der vedrører  

 denne kørsel, efter momslovens § 16, stk 1.
 Nævnet traf endelig afgørelse om, at der ikke er fradragsret for bussens  

 anvendelse til kørsel med gæster, idet denne betragtes som repræsentation, jf  

 lovens § 16, stk 3, punkt e.
 Se også Mn.866, Mn.987, Mn.1044 og Mn.1125.
