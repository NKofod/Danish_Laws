Bekendtgørelse om adgang for  

 selvstændige erhvervsdrivende til at bevare medlemskab af  

 Arbejdsmarkedets Tillægspension I medfør af § 2, stk. 2, i lov om Arbejdsmarkedets  

 Tillægspension, jf. lovbekendtgørelse nr. 752 af 20. oktober  

 1998, har bestyrelsen for Arbejdsmarkedets Tillægspension fastsat  

 følgende regler:
Anmodning om fortsat medlemskab § 1. En person, der har været medlem af ATP,  

 enten som lønmodtager eller som modtager af en ydelse nævnt i  

 ATP-lovens § 2 a, stk. 1-3, sammenlagt i mindst 3 år og som  

 derudover har betalt bidrag svarende til 3 årsbidrag, kan skriftligt  

 anmode om at fortsætte sit medlemskab af ATP, hvis vedkommende bliver  

 selvstændig erhvervsdrivende.
En blanket til dette brug fås hos  

 ATP.
Stk. 2. Den udfyldte blanket sendes til ATP og skal være  

 ledsaget af fornøden dokumentation for, at medlemmet har etableret sig  

 som selvstændig erhvervsdrivende.
Det forudsættes, at den  

 pågældende mindst opnår en indtægt, svarende til 9  

 timers ugentlig beskæftigelse til den timeløn, der anvendes ved  

 beregning af bidrag for lønmodtagere, hvis arbejdstid ikke kendes.
 Stk. 3. Anmodning om fortsat medlemskab skal være  

 modtaget i ATP, inden der er gået 3 år, efter at medlemmet er  

 påbegyndt selvstændig erhvervsvirksomhed og ikke længere  

 betaler ATP-bidrag som lønmodtager eller som modtager af en ydelse  

 nævnt i ATP-lovens § 2 a, stk. 1-3. ATP kan i særlige  

 tilfælde tillade, at medlemskab bevares, uanset at fristen er  

 overskredet.
Bidragspligt § 2. En selvstændig erhvervsdrivende, som  

 bevarer medlemskabet, betaler bidrag fra den 1. i måneden efter, at  

 anmodningen er modtaget i ATP.
 Stk. 2. Bidragsbetalingen for et medlem ophører ved  

 dettes fyldte 67. år eller ved pensionering inden dette tidspunkt, jf.  

 ATP-lovens § 9, stk. 5. Indbetalingen ophører endvidere,  

 hvis medlemmet forinden fritages fra medlemskab efter § 5, stk. 1,  

 eller udelukkes fra medlemskab efter § 5, stk. 2.
 Stk. 3. Der betales ikke bidrag for måneder, hvori  

 pågældende er ude af erhverv.
 Stk. 4. Der betales bidrag for perioder, hvor medlemmet  

 modtager dagpenge fra en arbejdsløshedskasse for  

 selvstændige.
Bidragets størrelse § 3. En selvstændig erhvervsdrivende betaler  

 selv det fulde bidrag, jf.
ATP-lovens § 15, stk. 5.
Indbetaling af bidrag § 4. Bidrag forfalder til betaling den 1. januar,  

 1. april, 1. juli og 1. oktober for det forudgående kvartal med sidste  

 rettidige betalingsdag henholdsvis den 20. januar, 14. april, 14. juli og 14.  

 oktober.
 Stk. 2. Indbetales bidraget ikke rettidigt, betales rente af  

 det skyldige beløb med 1,5 pct. pr. påbegyndt måned,  

 regnet fra den pågældende opkrævningsperiodes  

 udløb.
 Stk. 3. Bidraget indbetales til ATP ved brug af det  

 indbetalingskort, som ATP udsender inden kvartalets udløb, jf.  

 stk. 1.
Ophør af medlemskab § 5. En person, der som selvstændig  

 erhvervsdrivende har bevaret medlemskabet, kan fritages for medlemskabet med  

 virkning fra udløbet af den måned, hvori anmodningen er modtaget  

 i ATP.
Stk. 2. En selvstændig erhvervsdrivende, der ikke  

 indbetaler skyldige bidrag, udelukkes fra fortsat medlemskab som  

 selvstændig erhvervsdrivende.
Udelukkelsen har virkning fra det  

 tidspunkt, hvor der er betalt bidrag til.
 Stk. 3. Bidrag, der med rette er indbetalt af en  

 selvstændig erhvervsdrivende i denne egenskab, kan ikke  

 tilbagebetales.
Stk. 4. En person, som er fritaget for medlemskab i henhold  

 til bestemmelsen i stk. 1, og som i hele fritagelsesperioden har  

 indbetalt til ATP enten som lønmodtager eller som modtager af en  

 ydelse nævnt i ATP-lovens § 2 a, stk. 1-3, kan  

 genindtræde som selvstændig erhvervsdrivende den 1. i  

 måneden efter, at ATP har modtaget en anmodning herom.
Hvis en person  

 er udelukket fra medlemskab i medfør af stk. 2, kan vedkommende  

 kun genindtræde som selvstændig erhvervsdrivende, hvis der i  

 tiden efter udelukkelsen på ny har været beskæftigelse som  

 lønmodtager i mindst 3 år, og der er indbetalt bidrag svarende  

 til mindst 3 årsbidrag.
ATP kan i særlige tilfælde tillade  

 genindtræden, selv om disse vilkår ikke er opfyldt.
 Pensionsret m.v.
§ 6. En person, der som selvstændig  

 erhvervsdrivende har bevaret medlemskabet, erhverver ret til ATP-pension  

 efter samme regler, som gælder for lønmodtagere.
Efterlevende  

 ægtefæller og afdødes børn under 18 år er  

 endvidere - efter ATP-lovens almindelige regler - berettiget til  

 engangsbeløb i forbindelse med den selvstændige  

 erhvervsdrivendes død.
 § 7. Bestemmelserne i ATP-Loven og i de  

 bekendtgørelser, der er udfærdiget i medfør af loven,  

 finder - med mindre andet følger af nærværende regler -  

 tilsvarende anvendelse for selvstændige erhvervsdrivende, der  

 vælger at bevare medlemskabet efter lovens § 2, stk. 2.
 Ikrafttræden m.v.
 § 8. Bekendtgørelsen træder i kraft  

 den 4. december 1999.
 Stk. 2. Samtidig ophæves regler af 24. marts 1993.
