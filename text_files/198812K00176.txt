Nr LSF 176 Forslag til Lov om tilskud til skovforbedrende foranstaltninger Fremsat af landbrugsministeren (Tørnæs) den 12. januar 1989 Vedtaget ved tredjebehandling den 16. marts 1989 Lov nr. 194 af 29/03/1989 § 1. Landbrugsministeren kan i årene 1989-92, jf. dog stk. 2, inden for beløbsrammer, der fastsættes på finansloven, yde tilsagn om tilskud til skovforbedrende foranstaltninger i privat skovbrug.
 Stk. 2. Udnyttes en beløbsramme som nævnt i stk. 1 ikke fuldt ud i  

 finansåret, kan det resterende rammebeløb overføres til senere finansår, dog  

 ikke ud over finansåret 1993. Ansøgning om tilskud skal indgives senest 31.  

 december 1992.
 § 2. Tilsagn om tilskud kan gives til private ejere af skove.
 Stk. 2. Landbrugsministeren fastsætter nærmere regler om afgrænsningen af  

 tilskudsmodtagere.
 § 3. Tilskud kan ydes til:
 1) Udhugning og udrensning af yngre bevoksninger.
 2) Konvertering af lavtproducerende bevoksningstyper.
 3) Etablering af løvskovsbælter til forebyggelse af skovbrand og  

 stormfald.
 4) Anlæg af skovveje og læggepladser.
 5) Gravning og oprensning af grøfter.
 6) Udarbejdelse af driftsplaner.
 Stk. 2. Der kan ikke gives tilskud til anlæg og pleje af juletræer og  

 pyntegrønt.
 Stk. 3. Der kan ikke gives tilskud til arbejder, som ejeren over for  

 offentlige myndigheder er forpligtet til at udføre.
 Stk. 4. Landbrugsministeren kan fastsætte regler om, at andre  

 skovforbedrende foranstaltninger end de i stk. 1 nævnte kan opnå støtte efter  

 loven.
§ 4. Tilskud kan ydes med indtil 70 pct. af omkostningerne ved et projekt  

 inden for beløbsgrænser fastsat af landbrugsministeren.
Indtægter, der  

 fremkommer som følge af projektet, modregnes i de tilskudsberettigede  

 omkostninger.
Stk. 2. Der kan ikke gives tilsagn om tilskud til projekter, hvor de  

 tilskudsberettigede omkostninger udgør mindre end 20.000 kr.
Vedrører  

 projektet alene udarbejdelse af driftsplaner, jf. § 3, stk. 1, nr. 6, skal  

 omkostningerne udgøre mindst 3.000 kr.
Stk. 3. De tilskudsberettigede omkostninger omfatter udgifter til direkte  

 løn, leje af maskiner, planter og materialer.
For ansøgere, der har jordbrug  

 som hovederhverv, kan omkostningerne endvidere omfatte udgifter til  

 tilpasning af landbrugsmateriellet.
Omkostningerne opgøres med fradrag af  

 merværdiafgift.
 Stk. 4. Udgifter til sagkyndig vejledning i forbindelse med projekternes  

 gennemførelse kan medregnes med højst 15 pct. af de samlede omkostninger.
 Stk. 5. Landbrugsministeren kan fastsætte regler om reduktion af  

 tilskuddet for ansøgere, hvis samlede skovareal overstiger 50 hektar.
 § 5. Tilskud kan ikke ydes til projektudgifter, hvortil der ydes tilskud  

 efter anden lovgivning.
 Stk. 2. Landbrugsministeren kan endvidere bestemme, at der ikke kan ydes  

 tilskud, hvis ansøgeren tidligere har modtaget støtte efter denne lov eller  

 lov om tilskud til produktions-, beskæftigelses- og miljøfremmende  

 foranstaltninger i det private skovbrug, jf. lovbekendtgørelse nr. 729 af 3.  

 november 1987.
 § 6. Ansøgninger skal udfærdiges med bistand af en godkendt konsulent.
 Stk. 2. Landbrugsministeren godkender efter indhentet udtalelse fra Dansk  

 Skovforening, De danske Skovdyrkerforeninger og Det danske Hedeselskab et  

 antal konsulenter til at medvirke ved ansøgninger efter loven.
 § 7. Projekter skal gennemføres på de betingelser og inden for de  

 tidsfrister, som fastsættes ved meddelelse af tilsagn om tilskud.
 Stk. 2. Tilskud ydes ikke til omkostninger, ansøgeren har afholdt eller  

 påtaget sig at afholde, inden tilsagn om tilskud er givet.
 § 8. Landbrugsministeren nedsætter et sagkyndigt udvalg, som er rådgivende  

 i sager af større betydning efter loven.
Stk. 2. Landbrugsministeriet, Miljøministeriet, Danmarks  

 Naturfredningsforening, Dansk Skovforening, De danske Skovdyrkerforeninger,  

 Det danske Hedeselskab, De danske Landboforeninger og Danske  

 Husmandsforeninger udpeger hver et medlem af udvalget.
Landbrugsministeriets  

 medlem er formand for udvalget.
§ 9. Landbrugsministeren kan bestemme, at tilsagn om tilskud bortfalder  

 helt eller delvis, og at udbetalt tilskud skal tilbagebetales, hvis ansøgeren 1) har givet urigtige eller vildledende oplysninger, 2) har fortiet oplysninger af betydning for afgørelsen, eller 3) hvis betingelserne for tilsagn om tilskud ikke opfyldes.
 § 10. Landbrugsministeren fastsætter nærmere regler om tilskudsordningens  

 gennemførelse og administration, herunder om udbetaling af tilskud.
 Stk. 2. Landbrugsministeren eller den, ministeren bemyndiger hertil, har  

 til enhver tid uden retskendelse og mod behørig legitimation adgang til  

 arealer, hvortil der er ydet tilskud, til brug ved bedømmelse af, om de  

 betingelser, der er fastsat ved tilsagn om tilskud, opfyldes.
 § 11. Henlægger landbrugsministeren sine beføjelser efter loven til en  

 institution under Landbrugsministeriet, kan ministeren fastsætte regler om  

 adgangen til at påklage afgørelser truffet i henhold til bemyndigelsen,  

 herunder om, at klager ikke skal kunne indbringes for anden administrativ  

 myndighed.
 § 12. Tidspunktet for lovens ikrafttræden fastsættes af  

 landbrugsministeren.
 § 13. Loven gælder ikke for Færøerne og Grønland.
Oprindeligt fremsat forslag § 1. Landbrugsministeren kan i årene 1989-92, jf. dog stk. 2, inden for beløbsrammer, der fastsættes på finansloven, yde tilsagn om tilskud til skovforbedrende foranstaltninger i privat skovbrug.
 Stk. 2. Udnyttes en beløbsramme som nævnt i stk. 1 ikke fuldt ud i  

 finansåret, kan det resterende rammebeløb overføres til senere finansår, dog  

 ikke ud over finansåret 1993. Ansøgning om tilskud skal indgives senest 31.  

 december 1992.
 § 2. Tilsagn om tilskud kan gives til private ejere af skove.
 Stk. 2. Landbrugsministeren fastsætter nærmere regler om afgrænsningen af  

 tilskudsmodtagere.
 § 3. Tilskud kan ydes til:
 1) Udhugning og udrensning af yngre bevoksninger.
 2) Konvertering af lavtproducerende bevoksningstyper.
3) Etablering af løvskovbælter til forebyggelse af skovbrand og stormfald.
 4) Anlæg af skovveje og læggepladser.
 5) Gravning og oprensning af grøfter.
 6) Udarbejdelse af driftsplaner.
 Stk. 2. Der kan ikke gives tilskud til anlæg og pleje af juletræer og  

 pyntegrønt.
 Stk. 3. Der kan ikke gives tilskud til arbejder, som ejeren over for  

 offentlige myndigheder er forpligtet til at udføre.
 Stk. 4. Landbrugsministeren kan fastsætte regler om, at andre  

 skovforbedrende foranstaltninger end de i stk. 1 nævnte kan opnå støtte efter  

 loven.
§ 4. Tilskud kan ydes med indtil 70 pct. af omkostningerne ved et projekt  

 inden for beløbsgrænser fastsat af landbrugsministeren.
Indtægter, der  

 fremkommer som følge af projektet, modregnes i de tilskudsberettigede  

 omkostninger.
Stk. 2. Der kan ikke gives tilsagn om tilskud til projekter, hvor de  

 tilskudsberettigede omkostninger udgør mindre end 20.000 kr.
Vedrører  

 projektet alene udarbejdelse af driftsplaner, jf. § 3, stk. 1, nr. 6, skal  

 omkostningerne udgøre mindst 3.000 kr.
Stk. 3. De tilskudsberettigede omkostninger omfatter udgifter til direkte  

 løn, leje af maskiner, planter og materialer.
For ansøgere, der har jordbrug  

 som hovederhverv, kan omkostningerne endvidere omfatte udgifter til  

 tilpasning af landbrugsmateriellet.
Omkostningerne opgøres med fradrag af  

 merværdiafgift.
 Stk. 4. Udgifter til sagkyndig vejledning i forbindelse med projekternes  

 gennemførelse kan medregnes med højest 15 pct. af de samlede omkostninger.
 Stk. 5. Landbrugsministeren kan fastsætte regler om reduktion af  

 tilskuddet for ansøgere, hvis samlede skovareal overstiger 50 hektar.
 § 5. Tilskud kan ikke ydes til projektudgifter, hvortil der ydes tilskud  

 efter anden lovgivning.
 Stk. 2. Landbrugsministeren kan endvidere bestemme, at der ikke kan ydes  

 tilskud, hvis ansøgeren tidligere har modtaget støtte efter denne lov eller  

 lov om tilskud til produktions-, beskæftigelses- og miljøfremmende  

 foranstaltninger i det private skovbrug, jf. lovbekendtgørelse nr. 729 af 3.  

 november 1987.
 § 6. Ansøgninger skal udfærdiges med bistand af en godkendt konsulent.
 Stk. 2. Landbrugsministeren godkender efter indhentet udtalelse fra Dansk  

 Skovforening, De danske Skovdyrkerforeninger og Det danske Hedeselskab et  

 antal konsulenter til at medvirke ved ansøgninger efter loven.
 § 7. Projekter skal gennemføres på de betingelser og inden for de  

 tidsfrister, som fastsættes ved meddelelse af tilsagn om tilskud.
 Stk. 2. Tilskud ydes ikke til omkostninger, ansøgeren har afholdt eller  

 påtaget sig at afholde, inden tilsagn om tilskud er givet.
 § 8. Landbrugsministeren nedsætter et sagkyndigt udvalg, som er rådgivende  

 i sager af større betydning efter loven.
Stk. 2. Landbrugsministeriet, Miljøministeriet, Danmarks  

 Naturfredningsforening, Dansk Skovforening, De danske Skovdyrkerforeninger,  

 Det danske Hedeselskab, De danske Landboforeninger og Danske  

 Husmandsforeninger udpeger hver et medlem af udvalget.
Landbrugsministeriets  

 medlem er formand for udvalget.
§ 9. Landbrugsministeren kan bestemme, at tilsagn om tilskud bortfalder  

 helt eller delvist, og at udbetalt tilskud skal tilbagebetales, hvis  

 ansøgeren 1) har givet urigtige eller vildledende oplysninger, 2) har fortiet oplysninger af betydning for afgørelsen, eller 3) hvis betingelserne for tilsagn om tilskud ikke opfyldes.
 § 10. Landbrugsministeren fastsætter nærmere regler om tilskudsordningens  

 gennemførelse og administration, herunder om udbetaling af tilskud.
 Stk. 2. Landbrugsministeren eller den, ministeren bemyndiger hertil, har  

 til enhver tid uden retskendelse og mod behørig legitimation adgang til  

 arealer, hvortil der er ydet tilskud, til brug ved bedømmelse af, om de  

 betingelser, der er fastsat ved tilsagn om tilskud, opfyldes.
 § 11. Henlægger landbrugsministeren sine beføjelser efter loven til en  

 institution under Landbrugsministeriet, kan ministeren fastsætte regler om  

 adgangen til at påklage afgørelser truffet i henhold til bemyndigelsen,  

 herunder om at klager ikke skal kunne indbringes for anden administrativ  

 myndighed.
 § 12. Tidspunktet for lovens ikrafttræden fastsættes af  

 landbrugsministeren.
 § 13. Loven gælder ikke for Færøerne og Grønland.
Bemærkninger til lovforslaget Almindelige bemærkninger Formålet med lovforslaget er at fremme træproduktionen og de miljømæssige  

 værdier i de private skove ved at yde tilskud til skovforbedrende  

 foranstaltninger.
Den siden 1977 gældende lov om tilskud til produktions-, beskæftigelses-  

 og miljøfremmende foranstaltninger i det private skovbrug er udløbet ved  

 udgangen af 1988. Med forslaget videreføres væsentlige elementer i  

 skovstøtteloven for en fire-årig periode, idet der samtidig sker en række  

 tilpasninger.
Med forslaget gennemføres endvidere Rådets forordning (EØF) Nr.  

 797/85 om forbedring af landbrugsstrukturernes effektivitet, senest ændret  

 ved forordning (EØF) Nr. 1094/88, for så vidt angår skovforbedrende  

 foranstaltninger.
 Forslaget er udformet under hensyn til det af miljøministeren den 17.  

 november 1988 fremsatte forslag til skovlov og indeholder de nødvendige  

 afgrænsninger i forhold hertil.
 Det bemærkes i øvrigt, at regeringen senere agter at fremsætte forslag om  

 ændring af de gældende regler om tilskud til konsulentvirksomhed inden for  

 skovbruget.
 1. Baggrund.
Det skovbevoksede areal i Danmark udgør ca. 400.000 ha., hvoraf ca. 65  

 pct. er i privat eje.
Af ca. 25.000 private skove er langt den overvejende  

 del kombinerede land- og skovbrug.
Danmark forbruger årligt træ og træprodukter svarende til ca. 7 mill.  

 kubikmeter uforarbejdet træ. Den hjemlige hugst udgør lidt over 2 mill.  

 kubikmeter.
For at dække forbruget importeres der årligt træ og træprodukter  

 for ca. 13 mia. kr.
Størstedelen af de private skove er mindre ejendomme.
Produktionen pr.  

 arealenhed i skove under 100 ha udgør kun ca. halvdelen af produktionen pr.  

 arealenhed i de større skove.
En forbedret drift af de mindre skove kan  

 derfor forøge produktionen af træ.
Ud over produktion af træ har skovene en betydelig fritids- og miljømæssig  

 værdi.
Hensynet hertil kan ofte indpasses i driften uden negative  

 følgevirkninger for træproduktionen, mens der i andre tilfælde vil være  

 forøgede omkostninger eller formindskede indtægter forbundet med varetagelsen  

 af disse hensyn.
Landbrugsministeren nedsatte i august 1984 skovpolitisk udvalg, der skulle  

 fremkomme med forslag til en fremtidig dansk skovpolitik.
Udvalget afgav  

 betænkning i december 1986.
Det er udvalgets opfattelse, at det bør være et mål for skovpolitikken at  

 sikre et fornødent hensyn til de forhold, som markedsmekanismen ikke  

 regulerer.
Det gælder i særlig grad den langsigtede opretholdelse af  

 træproduktionen og den miljømæssige produktion.
Intentionerne i den hidtidige skovstøttelov bør efter udvalgets opfattelse  

 videreføres stort set uforandret.
Der skal således også fremover være  

 mulighed for at yde støtte til små skove for herved på længere sigt at kunne  

 anvende de uudnyttede ressourcer i disse skove.
Udvalget foreslår imidlertid,  

 at 50 ha-grænsen ophæves, og at der fremover også kan ydes tilskud til  

 udarbejdelse af driftsplaner.
 Med henvisning til den store efterspørgsel efter skovstøttelovens midler  

 og den foreslåede udvidelse af kredsen af støtteberettigede ejendomme finder  

 udvalget, at bevillingen bør fordobles i forhold til det nuværende niveau.
På baggrund af betænkningen fra skovpolitisk udvalg fremlagde regeringen i  

 april 1987 en skovpolitisk redegørelse.
Redegørelsen peger på følgende  

 hovedformål for den fremtidige skovpolitik:
- at sikre en øget produktion i skovbruget og træindustrien og mindre  

 afhængighed af import, - at sikre eksistensen af en privat skovsektor med lønsomme virksomheder, - at øge skovenes miljømæssige og friluftsmæssige værdier, og - at forbedre ressourceudnyttelsen og forøge rentabiliteten.
 2. Den hidtidige skovstøttelov.
 Der er siden 1977 ydet støtte til skovforbedrende foranstaltninger i  

 medfør af lov om tilskud til produktions-, beskæftigelses- og miljøfremmende  

 foranstaltninger i det private skovbrug, jf. lovbekendtgørelse nr. 729 af 3.  

 nov. 1987.
Efter ordningen ydes 100 pct. i tilskud til arbejdsløn i forbindelse med  

 udførelse af produktions-, beskæftigelses- og miljøfremmende foranstaltninger  

 i de mindre skove.
Der er fra 1977 til 1987 udbetalt i alt 95 mill. kr., og  

 under ordningen er der anvendt ca. 1,3 mill. arbejdstimer fordelt på 2.500  

 sager.
I de senere år er der ydet støtte i ca. 200 sager årligt.
Den  

 gennemsnitlige støtte udgjorde i 1987 8.500 kr. pr. hektar.
De indkomne ansøgninger om tilskud har omfattet større beløb end  

 bevillingen til ordningen.
Der var således medio 1988 ca. 1200 ansøgere på  

 venteliste med et ansøgt tilskudsbeløb på ca. 100 mill. kr.
Den lange  

 ventetid på tilsagn om tilskud har medført, at den enkelte ansøger har  

 udskudt påkrævede foranstaltninger.
 3. Lovforslagets indhold.
 Forslaget viderefører på væsentlige punkter den hidtidige  

 skovstøtteordning, idet der fortsat er behov for at yde tilskud med henblik  

 på at forbedre skovtilstanden.
 Efter forslaget kan der gives tilsagn om tilskud til ejere af private  

 skove til at gennemføre projekter, der efter en skovbrugsfaglig bedømmelse  

 vil medføre produktions- og miljømæssige forbedringer.
De projekter, der efter forslaget kan ydes tilskud til, er i lighed med  

 den gældende ordning udtynding og udrensning, konvertering, etablering af  

 løvskovbælter, samt anlæg af skovveje og læggepladser.
Som ny  

 tilskudsberettiget foranstaltning foreslås udarbejdelse af driftsplaner.
For landmænd, der har jordbrug som hovederhverv, vil der endvidere kunne  

 ydes tilskud til tilpasning af landbrugsmateriellet til brug ved  

 skovbrugsarbejder.
Udgifter hertil kan indgå som en del af de samlede  

 udgifter vedrørende et projekt.
Der vil ikke kunne ydes tilskud til generelle plejeforanstaltninger,  

 f.eks. plantning, sprøjtning og renholdelse.
Da forslaget alene tilsigter en  

 forbedring af egentlige skovarealer, vil der ikke kunne ydes tilskud til  

 foranstaltninger vedrørende juletræer og pyntegrønt.
Medens der efter den tidligere lov alene kunne ydes tilskud til  

 lønomkostningerne, omfatter de tilskudsberettigede omkostninger efter  

 forslaget både lønudgifter og udgifter til leje af maskiner, planter og  

 materialer.
Fastholdelse af den hidtidige afgrænsning af tilskudsberettigede  

 omkostninger ville medvirke til at fastholde uhensigtsmæssige og  

 omkostningskrævende metoder i skovbruget.
 I modsætning til den hidtidige ordning, hvorefter der kunne ydes 100 pct.  

 i tilskud, foreslås tilskudsprocenten fastsat til højst 70 pct., bl.a. under  

 hensyn til den ændrede afgrænsning af de tilskudsberettigede omkostninger og  

 med henblik på at sikre den fornødne egeninteresse i projekterne, jf. i  

 øvrigt bemærkningerne til forslagets § 4.
 50 ha-grænsen foreslås erstattet af en glidende reduktion af  

 tilskudsprocenten for ansøgere, der ejer skovarealer, der samlet udgør mere  

 end 50 ha.
De hidtidige kriterier for tildeling af tilskud har medført en  

 uhensigtsmæssig ophobning af ansøgninger, således at foranstaltningerne ikke  

 udføres rettidigt.
Det foreslås derfor, at der i den fremtidige  

 administration af ordningen i videre omfang inddrages godkendte konsulenter,  

 således at der sikres en hensigtsmæssig udformning af projekterne med henblik  

 på produktions- og miljømæssig forbedring af de mindre skove.
Samtidig er det  

 hensigten, at der i fornødent omfang skal foretages en prioritering af  

 midlernes anvendelse mellem de forskellige foranstaltninger inden for de  

 årlige bevillinger.
Ved en tilpasning af tilskudssatsen vil der endvidere  

 kunne tilgodeses et større antal ansøgere.
 Det foreslås, at der nedsættes et rådgivende udvalg, der skal medvirke ved  

 fastlæggelsen af de overordnede retningslinier for ordningens administration.  

 Udvalget vil bl.a. skulle udtale sig om den årlige fordeling af midlerne  

 mellem de forskellige typer af foranstaltninger samt tilskudsprocenterne.  

 Udvalget foreslås sammensat således, at skovbrugs- og landbrugsfaglige samt  

 miljømæssige interesser er repræsenteret.
 Ordningens administration vil blive henlagt til Jordbrugsdirektoratet.
 De godkendte konsulenter skal sikre den skovbrugsfaglige forsvarlighed af  

 projekterne og bl.a. påse, at projekterne ikke allerede er påbudte eller  

 stridende mod andre love, og dels efterfølgende kontrollere projekternes  

 gennemførelse.
 Jordbrugsdirektoratet vil foranstalte en stikprøvevis kontrol.
 4. Lovforslagets statsfinansielle og administrative konsekvenser.
 På Finansloven for 1988 var afsat 14,3 mill. kr. til tilskud under  

 skovstøtteordningen.
På Finansloven for 1989 er på konto 11.05.13 afsat 14,7 mill. kr. i 1989  

 og i budgetoverslagsårene 1990, 1991 og 1992 henholdsvis 14,7, 14,7 og 9,3  

 mill. kr. vedrørende tilskud efter loven.
Disse beløb omfatter tillige  

 udbetalinger vedrørende den udløbne skovstøttelov, jf. nedenstående oversigt.
Herudover foreslås der i budgetoverslagsårene 1990, 1991 og 1992 overført  

 henholdsvis 9,3, 10,3 og 5,7 mill. kr. til skovforbedrende foranstaltninger  

 fra konto 11.05.78 »Tilskud til det private skovbrug«.
Midlerne på  

 konto 11.05.78 er bl.a. bevilget til styrkelse af støtteordningen.
 De skønnede udbetalinger efter lovforslaget om skovforbedrende  

 foranstaltninger foreslås således at udgøre 14,7 mill. kr. i 1989, 24,0 mill.  

 kr. i 1990, 25,0 mill. kr. i 1991 og 15 mill. kr. i 1992.
Rammen for tilsagn udgør 14,7 mill. kr. på finansloven for 1989. For 1990,  

 1991 og 1992 foreslås tilsagnsrammer på henholdsvis 28,8, 24,8 og 10,4 mill.  

 kr.
Tilsagnsrammer fastsættes ved tekstanmærkning til Finansloven.
Ikke  

 udnyttede tilsagnsrammer vil kunne overføres til efterfølgende finansår, men  

 dog ikke ud over 31. december 1993.
I nedenstående oversigt er vist de foreslåede tilsagnsrammer og de  

 forventede udbetalinger.
Oversigten er opgjort på baggrund af oplysninger pr.  

 31. december 1988. Forventede udbetalinger Mill. kr.
Tilsagn 1989 1990 1991 1992 1993 og 1994 Udestående tilsagn pr.
31. december 1988 8,2 8,2 Tilsagn 1989 14,7 6,5 6,7 1,5 1990 28,8 17,3 8,6 2,9 1991 24,8 14,9 7,5 2,4 1992 10,4 4,6 5,8 Ialt 14,7 24,0 25,0 15,0 8,2 Refusion fra EUGFL 1,0 2,0 2,0 1,5 EUGFL refunderer 25 pct. af omkostningerne til visse foranstaltninger  

 inden for nærmere fastsatte rammer.
Det vil bl.a. være en betingelse for  

 refusion, at ansøgeren har jordbrug som hovederhverv.
Refusionen omfatter  

 investering i forbedring af skovarealer, såsom anlæggelse af læhegn,  

 brandbælter, vandreservoir og af skovveje.
Udgifter afholdt af  

 medlemsstaterne refunderes med 80 pct. af omkostningerne ved anlæggelse af  

 skovveje og 60 pct. for øvrige arbejder.
Det maksimale investeringsbeløb  

 udgør 10.000 ECU pr. bedrift med et refusionsberettiget maksimumsbeløb på 300  

 ECU pr. ha for forbedring af skovarealer og anlæggelse af læhegn.
Den opnåede refusion afhænger bl.a. af den endelige fordeling af  

 tilskuddet på de enkelte typer af skovforbedrende foranstaltninger, og  

 andelen af tilskudsmodtagere med landbrug som hovederhverv.
Refusionen  

 skønnes at ville udgøre ca. 1 mill. kr. i 1990 og 2 mill. kr. årligt i  

 1991-1992 samt 1,5 mill. kr. i 1993.
 Lovforslagets gennemførelse vil ikke have udgifts- eller personalemæssige  

 konsekvenser for kommunerne.
De administrative opgaver i Jordbrugsdirektoratet som følge af de  

 foreslåede tilpasninger af ordningen medfører et personaleforbrug på 1  

 årsværk (1 AC) svarende til lønudgifter på ca. 300.000 kr. årligt samt andre  

 driftsudgifter på ca. 100.000 kr.
Samtidig vil Jordbrugsdirektoratets  

 udgifter på ca. 0,5 mill. kr. pr. år til lønrefusion til Det danske  

 Hedeselskab og De danske Skovdyrkerforeninger til bistand ved ordningens  

 administration falde bort.
I 1989 forventes løn- og driftsudgifter på ialt ca. 200.000 kr.
Endvidere  

 vil der være engangsudgifter til EDB m.v. på ca. 300.000 kr., der vil blive  

 afholdt i 1989 og eventuelt 1990.
Administrationsudgifter Mill. kr./stk. 1989 1990 1991 1992 1993 Årsværk 0,5 1,0 1,0 1,0 0,5 Lønudgifter 0,2 0,3 0,3 0,3 0,2 Øvrige udgifter 0,3 0,1 0,1 0,1 - Udgifter i alt 0,5 0,4 0,4 0,4 0,2 Desuden foreslås der afholdt udgifter til information vedrørende den nye  

 lov med op til ialt 200.000 kr. i perioden 1989-1992.
 De ovenfor anførte udgifter til løn vil blive afholdt inden for den på  

 Jordbrugsdirektoratet på Finansloven 1989 med tilhørende BO-år afsatte  

 lønsum.
 5. Høring.
 Lovforslaget har været forelagt for De danske Landboforeninger, Danske  

 Husmandsforeninger, Tolvmandsforeningerne, Dansk Skovforening, De danske  

 Skovdyrkerforeninger, Det danske Hedeselskab, Danske Træindustrier, Danmarks  

 Naturfredningsforening og Amtsrådsforeningen.
 6. Notifikation for EF-Kommissionen.
 Lovforslaget skal notificeres for EF-Kommissionen.
Bemærkninger til de enkelte bestemmelser Til § 2 Forslaget omfatter ligesom den tidligere lov alene ejere af private skove.  

 Til skov henregnes arealer, der er større end 0,5 hektar, og som i en bredde  

 på over 20 meter er bevokset med vedplanter, der på stedet er i stand til at  

 udvikle sig til højstammet skov.
Forslagets definition af skov, der omfatter  

 både fredskovspligtige og ikke fredskovspligtige skovarealer, svarer til  

 definitionen i forslaget til skovlov.
 Det er hensigten ved fastsættelse af regler i henhold til stk. 2 at  

 videreføre principperne i den hidtidige afgrænsning, hvor stat, kommuner,  

 kirker, præsteembeder samt fonde med et almennyttigt sigte, hvis overskud  

 kommer en større ubestemt kreds af personer til gode, ikke kan modtage  

 tilskud.
Til § 3 Bestemmelsen angiver de projekter, hvortil der kan ydes tilskud efter  

 loven under hensyntagen til ønsket om at fremme træproduktionen og de  

 miljømæssige værdier i det private skovbrug.
 Udtrykket i bestemmelsens stk. 1, nr. 1, sigter til løvtræbevoksninger med  

 en alder indtil ca. 30 år og yngre nåletræbevoksninger til og med 2.  

 udtynding.
Tilskud til konvertering, jf. stk. 1, nr. 2, tænkes ydet til afvikling af  

 lavtproducerende bevoksninger og gentilplantning.
Det vil normalt være et  

 krav, at der sker et træartsskifte.
Til lavtproducerende bevoksningstyper  

 henregnes bjergfyr og lignende, samt klima- og insektskadede bevoksninger i  

 øvrigt.
 Der vil ikke kunne ydes tilskud til supplering af eksisterende kulturer.
 Tilskud til etablering af løvskovbælter vil kunne ydes efter stk. 1, nr.  

 3, hvis hensyn til f. eks. stormfalds- og brandfare taler herfor.
I henhold til det af miljøministeren den 17. november 1988 fremsatte  

 forslag til skovlov kan der ydes statstilskud til fremme af løvskov, herunder  

 til etablering af skovbryn af løvtræer og buske.
Den præcise afgrænsning vil  

 blive fastlagt i samarbejde med miljøministeren i forbindelse med ordningens  

 gennemførelse.
 Den i stk. 2 foreslåede undtagelse vedrørende dyrkning af juletræer og  

 pyntegrønt omfatter træarterne nordmansgran, nobilis, cypres og lignende,  

 samt dyrkning af træarterne rødgran, omorika, m.fl. med henblik på  

 juletræsproduktion.
 Som eksempel på arbejde, som ejeren over for offentlige myndigheder er  

 forpligtet til at udføre, kan nævnes arbejde, der er nødvendigt for at  

 efterkomme påbud i henhold til forslag til skovlov, § 31.
Til § 4 Tilskuddet kan udgøre op til 70 pct. af de tilskudsberettigede  

 omkostninger.
Det er hensigten ved ordningens administration at fastsætte  

 tilskuddet til normalt ikke over 50 pct., idet højere tilskudssatser alene  

 tænkes anvendt, hvor særlige forhold taler derfor.
De tilskudsberettigede omkostninger omfatter arbejdsløn,  

 maskinomkostninger og materialer, der kan henføres til projektet.
Som  

 tilskudsberettigede omkostninger betragtes dog ikke løn til fast tilknyttede  

 skovfunktionærer, vederlag for ansøgerens egen arbejdskraft eller anvendelse  

 af egne maskiner eller materialer.
 Udgifter til konsulentbistand ved ansøgning samt konsulentens  

 efterfølgende kontrolbesøg indgår ikke i de tilskudsberettigede omkostninger.
 Der foreslås fastsat et maksimum pr. hektar eller lignende for de enkelte  

 skovforbedrende foranstaltninger, jf. § 3, ligesom der foreslås fastsat et  

 maksimumsbeløb for den enkelte ansøger.
Det er hensigten med hjemmel i stk. 5 at fastsætte bestemmelser om, at der  

 for hver hektar, det af ansøgeren ejede samlede skovareal overstiger 50  

 hektar, foretages en reduktion på een procent af tilskudsprocenten.
En  

 ansøger, der ialt ejer over 150 ha skov, vil således ikke kunne modtage  

 støtte.
Til § 5 Det er hensigten at administrere bestemmelsen således, at der ikke kan  

 ydes tilskud, hvis ansøgeren inden for de sidste 3 år har modtaget støtte.
Til § 6 Ifølge bestemmelsen skal ansøgningen udfærdiges med bistand af en  

 konsulent, der er godkendt af landbrugsministeren efter indstilling fra Dansk  

 Skovforening, De danske Skovdyrkerforeninger og Det danske Hedeselskab.
 Konsulentens opgave er at sikre, at projektet er skovbrugsfagligt  

 forsvarligt, og at de nødvendige miljømæssige hensyn er iagttaget ved  

 projektudformningen.
 Konsulenten skal endvidere påse, at størrelsen af det samlede areal er  

 korrekt opgjort, at der ikke modtages støtte i henhold til anden lov, at der  

 ikke er givet påbud om at udføre det planlagte arbejde og at arbejdet iøvrigt  

 ikke strider mod anden lovgivning.
Den endelige attestation af projekterne efter afslutning udføres af  

 konsulenten.
Jordbrugsdirektoratet sikrer endvidere en stikprøvevis kontrol.
Til § 8 Det i bestemmelsen nævnte rådgivende udvalg skal medvirke ved  

 tilrettelæggelse af ordningen, herunder ved fastlæggelse af kriterier for  

 godkendelse og prioritering af ansøgningerne, samt ved den årlige fordeling  

 af tilskudsmidlerne imellem de i § 3, stk. 1 nævnte foranstaltninger og  

 fastsættelse af støttesatser.
Til § 10 Det er tanken, fortsat at henlægge administrationen til  

 Jordbrugsdirektoratet.
Der vil blive lagt vægt på, at projekterne er  

 driftsmæssigt velbegrundede, og at der er taget miljømæssige hensyn.
 Der vil blive fastsat regler om, at tilskud under 1.500 kr. ikke vil blive  

 udbetalt.
Til § 12 Da forslaget skal notificeres for EF-Kommissionen, bestemmer  

 landbrugsministeren efter forslaget tidspunktet for lovens ikrafttræden.
