 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Retssag om tvister, som efter aftale mellem  

 parterne skal afgøres ved voldgift, skal efter påstand afvises fra  

 domstolene.
 Stk. 2.  En voldgiftsaftale er ugyldig, såfremt tvisten  

 efter sin art ikke kan afgøres ved voldgift, eller aftalen foreskriver en  

 sammensætning af voldgiftsretten eller en sagsbehandling, som ikke er  

 betryggende for parterne eller en af disse.
§ 2.  Under en retssag, der er anlagt efter, at  

 tvisten er indbragt for voldgiftsret, kan domstolene ikke tage stilling til,  

 om tvisten i sin helhed eller for en del hører under voldgiftsrettens  

 kompetence.
Bestemmelsen i 1. pkt. gælder kun, indtil voldgiftsretten har  

 truffet sin afgørelse, og kan fraviges, hvis vægtige grunde taler derfor.
 Stk. 2.  En sag anses for indbragt for voldgiftsret, når  

 en af parterne har fremsat anmodning om udpegning af voldgiftsmænd eller,  

 hvis voldgiftsrettens medlemmer på forhånd er udpeget, har indgivet  

 klageskrift til voldgiftsretten.
§ 3.  Domstolene yder efter anmodning bistand til  

 gennemførelse af en voldgiftssag.
Bistand ydes bl.a. i følgende tilfælde:
 § 4.  Indsigelser mod en voldgiftsmands habilitet kan  

 efter anmodning af en part prøves særskilt af domstolene, så snart  

 voldgiftsmanden er udpeget.
 § 5.  Domstolene yder efter anmodning af  

 voldgiftsretten bistand til optagelse af bevis efter retsplejelovens regler.
 § 6.  Voldgiftsrettens fastsættelse af sit honorar kan  

 efter anmodning af en part prøves særskilt af domstolene.
§ 7.  En voldgiftskendelse er ugyldig i sin helhed  

 eller for en del, såfremt § 8.  Afgørelser efter §§ 3, 4 og 6 træffes af den  

 ret, ved hvilken sagen skulle være anlagt, såfremt voldgift ikke var aftalt,  

 eller, hvis ingen dansk domstol herefter er kompetent, af sø- og  

 handelsretten i København.
Stk. 2.  Anmodninger efter §§ 3, 4 og 6 skal fremsættes  

 skriftligt over for retten.
Parten skal samtidig lade en genpart af  

 anmodningen forkynde for modparten og tilsende voldgiftsretten eller, hvis  

 retten endnu ikke er trådt sammen eller er ophævet, de udpegede voldgiftsmænd  

 en genpart.
I de i § 4 nævnte tilfælde sendes tillige en genpart af  

 anmodningen til den tredjemand eller den institution, som måtte have udpeget  

 vedkommende voldgiftsmand.
Stk. 3.  Retten fastsætter en frist, inden hvilken  

 modparten og i givet fald andre vedkommende kan fremkomme med et skriftligt  

 svar.
Retten kan anordne mundtlig forhandling.
Afgørelsen træffes ved  

 kendelse.
Afgørelsen er i de i § 3 nævnte tilfælde endelig.
 Stk. 4.  Anmodning efter §§ 4 og 6 skal fremsættes  

 snarest muligt efter, at vedkommende voldgiftsmand er udpeget, eller efter,  

 at voldgiftsretten har fastsat honoraret.
§ 9.  Danske voldgiftskendelser kan fuldbyrdes efter  

 retsplejelovens regler om tvangsfuldbyrdelse af domme.
Fuldbyrdelsesfristen  

 regnes fra forkyndelsen af voldgiftskendelsen.
 Stk. 2.  Anmodning om fuldbyrdelse indgives til fogden.  

 Anmodningen skal være skriftlig og ledsaget af en udskrift af kendelsen samt  

 af voldgiftsaftalen, såfremt aftalen er skriftlig.
Stk. 3.  Indsigelser mod voldgiftskendelsens gyldighed,  

 der fremsættes under fuldbyrdelsen, påkendes af fogden.
Fogden kan dog  

 henvise rekvirenten til almindelig rettergang, hvis han finder, at  

 indsigelsen ikke kan påkendes på det foreliggende grundlag.
 Stk. 4.  Er voldgiftskendelsen indbragt for en anden  

 voldgiftsret eller for domstolene til prøvelse af kendelsens gyldighed, jfr.  

 § 7, bestemmer fogden, om fuldbyrdelsen skal fremmes eller udsættes, og i  

 forbindelse hermed, om fuldbyrdelsen eller udsættelsen skal betinges af, at  

 der stilles sikkerhed.
§ 10.  Justitsministeren kan fastsætte nærmere regler  

 om betingelserne for at tillægge udenlandske voldgiftskendelser bindende  

 virkning her i landet.
Justitsministeren kan endvidere fastsætte regler,  

 hvorefter sådanne kendelser under forudsætning af gensidighed kan fuldbyrdes  

 her.
 Stk. 2.  Justitsministeren kan fastsætte regler om  

 international voldgift.
 § 11.  Loven finder ikke anvendelse med hensyn til  

 tvister, der i henhold til en kollektiv overenskomst eller arbejdsretslovens  

 § 17, stk. 4, behandles efter »norm for regler for behandling af faglig  

 strid«, der er vedtaget af fællesudvalget af 17. august 1908, eller  

 tilsvarende regler i en kollektiv overenskomst.
 Stk. 2.  Loven finder endvidere ikke anvendelse med  

 hensyn til tvister, der behandles ved husdyr- eller lærlingevoldgiftsretter  

 eller andre voldgiftsretter, der er oprettet ved lov til afgørelse af tvister  

 på særlige områder.
 § 12.  Loven træder i kraft den 1. juli 1972.
 Stk. 2.  Danske Lov 1-6-1 og § 32, stk. 3, i lov nr. 129  

 af 15. april 1930 om forsikringsaftaler ophæves.
 § 13.  Loven gælder ikke for Færøerne og Grønland, men  

 kan ved kgl. anordning sættes i kraft for disse landsdele med de afvigelser,  

 som landsdelenes særlige forhold tilsiger.
 GIVET PÅ CHRISTIANSBORG SLOT, DEN 24.  

 MAJ 1972.
Under Vor Kongelige Hånd og Segl MARGRETHE R.
---------------- K.
Axel Nielsen.
