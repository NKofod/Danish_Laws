Nr LSF 293 Forslag til Lov om ændring af stempelloven (Stempelfritagelse i  

 erhvervszoner) Fremsat af arbejdsministeren (Thor Pedersen fg) den 12. maj 1992 Vedtaget ved tredjebehandling den 17. juni 1992 Lov nr. 485 af 24/06/1992 § 1 I lov om stempelafgift, jf. lovbekendtgørelse nr. 694 af 15. oktober  

 1991, som ændret senest ved lov nr. 185 af 23. marts 1992, foretages følgende  

 ændring:
 Efter § 87 indsættes:
» § 87 A.
Stempelfri er dokumenter om virksomheders køb af  

 fast ejendom, som i sin helhed er beliggende i et område, der er udpeget til  

 erhvervszone efter § 3 i lov om planlægning, når ejendommen skal anvendes i  

 virksomhedens drift og virksomheden er etableret i erhvervszonen før den 1.  

 januar 1995. Stempelfriheden er betinget af, at overdragelsesdokumentet af  

 køber er forsynet med en påtegning om, at disse betingelser er opfyldt.
Stk. 2. Stempelfri er dokumenter, herunder ejerpantebreve, hvorved  

 en virksomhed giver pant i fast ejendom som nævnt i stk. 1. Det er dog en  

 forudsætning, at det enkelte pantebrev kun har pant i sådan ejendom.  

 Stempelfriheden er endvidere betinget af, at pantebrevet er forsynet med en  

 påtegning som nævnt i stk. 1. Stempelfriheden ophører, hvis pantebrevet  

 ændres til at give pant i anden fast ejendom end nævnt i stk. 1.« § 2 Stk. 1. Skatteministeren fastsætter lovens  

 ikrafttrædelsestidspunkt.
 Stk. 2 . Loven har virkning for dokumenter, hvis stempelpligt  

 indtræder inden den 1. januar 2000. Loven gælder ikke for dokumenter  

 vedrørende virksomheder, der etableres i erhvervszonen den 1. januar 1995  

 eller senere.
Oprindeligt fremsat forslag § 1 I lov om stempelafgift, jf. lovbekendtgørelse nr. 694 af 15. oktober  

 1991, som ændret senest ved lov nr. 185 af 23. marts 1992, foretages følgende  

 ændringer:
 Efter § 87 indsættes:
» § 87 A.
Stempelfri er dokumenter om virksomheders køb af  

 fast ejendom, som i sin helhed er beliggende i et område, der er udpeget til  

 erhvervszone efter § 3 i lov om planlægning, når ejendommen skal anvendes i  

 virksomhedens drift, og virksomheden er etableret i erhvervszonen før den 1.  

 januar 1995. Stempelfriheden er betinget af, at overdragelsesdokumentet af  

 køber er forsynet med en påtegning om, at disse betingelser er opfyldt.
 Stk. 2. Stempelfri er dokumenter, herunder ejerpantebreve, hvorved  

 en virksomhed giver pant i fast ejendom som nævnt i stk. 1. Det er dog en  

 forudsætning, at det enkelte pantebrev kun har pant i sådan ejendom.  

 Stempelfriheden er endvidere betinget af, at pantebrevet er forsynet med en  

 påtegning som nævnt i stk. 1. Stempelfriheden ophører, hvis pantebrevet  

 ændres til at give pant i anden fast ejendom end nævnt i stk. 1«.
§ 2 Skatteministeren fastsætter lovens ikrafttrædelsestidspunkt.
 Stk. 2 . Loven har virkning for dokumenter, hvis stempelpligt  

 indtræder inden den 1. januar 2000. Loven gælder ikke for dokumenter  

 vedrørende virksomheder, der etableres i erhvervszonen den 1. januar 1995  

 eller senere.
Bemærkninger til lovforslaget Almindelige bemærkninger Det foreslås at fritage virksomheders køb af fast ejendom, som i sin  

 helhed er beliggende i en erhvervszone, for stempelafgift.
Ligeledes fritages  

 dokumenter, herunder ejerpantebreve, hvorved en virksomhed stifter underpant  

 i fast ejendom, som i sin helhed er beliggende i en erhvervszone, for  

 stempelafgift.
 Forslaget er en følge af en aftale af 8. maj 1992 om  

 aktiveringsinitiativer mellem Det Konservative Folkeparti, Venstre, Det  

 Radikale Venstre, Centrum-Demokraterne, Kristeligt Folkeparti og  

 Fremskridtspartiet.
 I aftalen indgår, at der etableres en række geografisk afgrænsede  

 erhvervszoner.
 Erhvervszonerne vil blive oprettet ved et landsplandirektiv efter  

 planlovens § 3 efter forudgående drøftelser mellem regeringen og de enkelte  

 kommuner.
 I erhvervszonerne tilbydes virksomhederne særligt fordelagtige vilkår.  

 Disse vilkår omfatter bl. a. særligt hurtige godkendelser af ansøgninger og  

 andre administrative forenklinger ved virksomhedsetablering.
 Etableringen af erhvervszoner sigter på at styrke erhvervsudvikling og  

 beskæftigelse inden for økonomisk udsatte områder.
 Da det er hensigten, at erhvervszoneordningen skal være en forsøgsordning,  

 er den begrænset til virksomheder, der etablerer sig inden udgangen af 1994,  

 samt de virksomheder, der i forvejen eksisterer indenfor erhvervszonearealet.  

 Den foreslåede stempelfritagelse ophører den 31. december 1999.
Ordningen med stempelfritagelse i erhvervszoner indeholder statsstøtte og  

 loven vil derfor skulle notificeres til Kommissionen i henhold til EFs  

 statsstøtteregler.
I henhold til disse kan Kommissionen acceptere særligt  

 fordelagtige vilkår i enkeltområder, der er økonomisk udsatte.
Loven vil derfor først blive sat i kraft, når EF-Kommissionens endelige  

 anerkendelse af lovens forenelighed med EF-retten foreligger.
Loven vil blive  

 sat i kraft samtidig med følgende love, der gennemfører  

 erhvervszoneordningen:
 Lov om ændring af lov om skattemæssige afskrivninger m.v. (Afskrivning med  

 dobbelte satser i erhvervszoner), lov om ændring af lov om beskatning til  

 kommunerne af faste ejendomme, lov om ændring af lov om butikstid, lov om  

 ændring af lov om miljøbeskyttelse samt lov om dispensation fra forskellige  

 love i forbindelse med oprettelse af erhvervszoner.
 Stempelloven er senest ændret ved lov nr. 185 af 23. marts 1992, jf.  

 Folketingstidende 1991-92, sp. 1180, 1621, 7674, 7772; tillæg A,1697; tillæg  

 B,741.
Økonomiske og administrative konsekvenser Provenutabet ved fritagelse for stempelafgift kan med stor usikkerhed  

 skønnes til 10-15 mill. kr.
Dette provenutab vil være fordelt over en årrække  

 - formentlig med hovedvægt i begyndelsen - og vedrører i sin helhed staten.
 Afhængig af hvor hurtigt ordningen kommer i gang, vil der næppe være et  

 nævneværdigt provenutab i finansåret 1992. For finansåret 1993 skønnes  

 statens provenutab til 2-3 mill. kr.
 Forslaget skønnes ikke at medføre nævneværdige administrative  

 konsekvenser.
Bemærkninger til lovforslagets enkelte bestemmelser Til § 1 Efter forslaget fritages dokumenter om virksomheders køb af fast ejendom,  

 der i sin helhed er beliggende i en erhvervszone, når ejendommen skal  

 anvendes i virksomhedens drift, og virksomheden er oprettet i erhvervszonen  

 før den 1. januar 1995. Stempelfriheden er betinget af, at  

 overdragelsesdokumentet af køber er forsynet med en påtegning om, at disse  

 betingelser er opfyldt.
Ligeledes foreslås stempelfritagelse for dokumenter, herunder  

 ejerpantebreve, hvorved en virksomhed giver pant i fast ejendom, der i sin  

 helhed er beliggende i en erhvervszone, når ejendommen skal anvendes i  

 virksomhedens drift, og virksomheden er oprettet i erhvervszonen før den 1.  

 januar 1995. Af administrative hensyn er det er en forudsætning for  

 stempelfriheden, at det enkelte pantebrev kun har pant i fast ejendom, der er  

 beliggende i en erhvervszone.
Stempelfriheden er ligeledes betinget af, at  

 pantebrevet er forsynet med en påtegning som nævnt i stk. 1. Stempelfriheden  

 ophører efter forslaget, hvis pantebrevet ændres til at give pant i en anden  

 fast ejendom end nævnt i stk. 1.
 Der henvises i øvrigt til de almindelige bemærkninger.
Til § 2 Det foreslås, at skatteministeren bemyndiges til at fastsætte lovens  

 ikrafttrædelsestidspunkt.
Loven skal notificeres for EF-Kommissionen i medfør af artikel 93, stk. 1,  

 i EF-traktaten på samme måde som EF-Kommissionen skal notificeres om lov om  

 ændring af lov om skattemæssige afskrivninger m.v. (Afskrivning med dobbelte  

 satser i erhvervszoner), samt lov om ændring af lov om beskatning til  

 kommunerne af faste ejendomme.
Loven vil derfor først blive sat i kraft, når  

 EF-Kommissionens endelige anerkendelse af disse loves forenelighed med  

 EF-retten foreligger.
Loven vil blive sat i kraft samtidig med de øvrige love  

 vedrørende forsøgsordningen om erhvervszoner.
 Loven gælder for virksomheder, der er oprettet i erhvervszonen inden  

 udgangen af 1994, og fritagelsen løber frem til ordningens udløb den 31.  

 december 1999.
