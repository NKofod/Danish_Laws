Bekendtgørelse om  

 beskæftigelseskrav, dagpengeperiode og aktivperiode I medfør af § 52 a, stk. 4, nr. 4, § 52 a,  

 stk. 5, nr. 4, § 52 f, § 53, stk. 6, nr. 4, § 53,  

 stk. 7, § 55, stk. 6, nr. 5, § 55, stk. 7, nr. 4,  

 § 55, stk. 8, § 55 a, stk. 3, § 74 d, stk. 2,  

 § 75 b, stk. 10, og § 95 i lov om  

 arbejdsløshedsforsikring m.v., jf. lovbekendtgørelse nr. 712 af  

 19. juli 2000, som senest ændret ved § 2 i lov nr. 1253 af 20.  

 december 2000, og § 8, stk. 2, i lov nr. 1081 af 29. december 1999  

 om servicejob, som senest ændret ved lov nr. 1249 af 20. december 2000,  

 fastsættes efter forhandling med Landsarbejdsrådet:
Kapitel 1 Beskæftigelseskravet § 1. Indplacering i dagpengeperioden er for et  

 fuldtidsforsikret medlem betinget af, at medlemmet har været  

 beskæftiget som lønmodtager i en tid, som sammenlagt svarer til  

 beskæftigelse i fagets fulde, sædvanlige arbejdstid i mindst 52  

 uger inden for de sidste 3 år, eller i en tilsvarende periode har  

 udøvet selvstændig erhvervsvirksomhed i væsentligt omfang,  

 jf. lovens § 53, stk. 2, litra a.
 Stk. 2. Indplacering i dagpengeperioden er for et  

 deltidsforsikret medlem betinget af, at medlemmet har været  

 beskæftiget som lønmodtager i en tid, som sammenlagt svarer til  

 beskæftigelse i fagets fulde, sædvanlige arbejdstid i mindst 34  

 uger inden for de sidste 3 år, jf. lovens § 53, stk. 2, litra  

 b.
Stk. 3. Indplacering i dagpengeperioden er for et medlem, der  

 har opbrugt sin dagpengeret efter § 6, § 13 eller § 15, jf.  

 § 20, betinget af, 1)	at et fuldtidsforsikret medlem har været beskæftiget som  

 lønmodtager i en tid, som sammenlagt svarer til beskæftigelse i  

 fagets fulde, sædvanlige arbejdstid i mindst 26 uger inden for de  

 sidste 3 år, eller har udøvet selvstændig  

 erhvervsvirksomhed i væsentligt omfang i en tilsvarende periode,  

 eller 2)	at et deltidsforsikret medlem har været beskæftiget som  

 lønmodtager i en tid, som sammenlagt svarer til beskæftigelse i  

 fagets fulde, sædvanlige arbejdstid i mindst 17 uger inden for de  

 sidste 3 år.
 Stk. 4. Efter genoptagelse i en arbejdsløshedskasse af  

 et medlem, som har meldt sig ud af arbejdsløshedskassen, som er  

 slettet på grund af svig eller kontingentrestance, eller hvis  

 medlemskab er annulleret, er indplacering i dagpengeperioden betinget af, at  

 medlemmet opfylder beskæftigelseskravet i stk. 1 eller 2.
Stk. 5. Den i stk. 1-3 angivne periode, inden for hvilken  

 beskæftigelseskravet skal være opfyldt, forlænges med  

 sammenlagt op til 2 år, hvis der forekommer følgende  

 forhold 1)	sygdom eller uarbejdsdygtighed af mere end 4 ugers varighed, 2)	perioder med støtte til pasning af handicappet barn efter lov  

 om social service, 3)	perioder med støtte til pasning af alvorligt sygt barn efter  

 lov om dagpenge ved sygdom eller fødsel, 4)	perioder med støtte til pasning af nærtstående,  

 der ønsker at dø i eget hjem, efter lov om social service, 5)	perioder med orlov til uddannelse efter reglerne for  

 beskæftigede lønmodtagere og selvstændige erhvervsdrivende  

 i henhold til den før 1. januar 2001 gældende lov om orlov, 6)	perioder med orlov, hvor der modtages voksenuddannelsesstøtte  

 til heltidsuddannelse efter reglerne for beskæftigede  

 lønmodtagere i henhold til lov om statens  

 voksenuddannelsesstøtte, 7)	perioder, hvor der modtages voksenuddannelsesstøtte til  

 heltidsuddannelse efter reglerne for selvstændige erhvervsdrivende og  

 medarbejdende ægtefæller i henhold til lov om statens  

 voksenuddannelsesstøtte, 8)	perioder med orlov til børnepasning efter den før 1.  

 januar 2001 gældende lov om orlov eller efter lov om  

 børnepasningsorlov, eller 9)	perioder med fravær på grund af barsel eller adoption  

 efter lov om ligebehandling af mænd og kvinder med hensyn til  

 beskæftigelse og barselorlov m.v.
Stk. 6. Den i stk. 1-3 angivne periode, inden for hvilken  

 beskæftigelseskravet skal være opfyldt, forlænges med  

 sammenlagt op til 2 år, hvis der under ophold i et andet  

 EØS-land forekommer forhold som nævnt i stk. 5 efter  

 tilsvarende regler som de danske.
Der kan ikke ske forlængelse udover,  

 hvad der er muligt efter danske regler.
 Stk. 7. De i stk. 5 og 6 nævnte perioder skal ligge  

 i en medlemsperiode, for at de kan forlænge den i stk. 1-3 angivne  

 periode, inden for hvilken beskæftigelseskravet skal være  

 optjent.
Lønarbejde § 2. Beregning af beskæftigelseskravet  

 foretages på baggrund af opgjorte løntimer i et sædvanligt  

 beskæftigelsesforhold, der er i overensstemmelse med gældende  

 overenskomster eller i øvrigt er udført på almindelige  

 løn- og arbejdsvilkår, jf. dog stk. 2-8 og § 4.
 Stk. 2. I tilfælde, hvor arbejdstiden anses for  

 ukontrollabel, jf. bekendtgørelse om supplerende dagpenge,  

 lægges det timetal, der er beregnet på grundlag af  

 indtægten, til grund ved opgørelsen af beskæftigelsen.
 Stk. 3. Beskæftigelse, hvortil der ydes offentligt  

 løntilskud, kan ikke medregnes ved beregningen af  

 beskæftigelseskravet, jf. lovens § 53, stk. 3.
Stk. 4. Uddannelse kan i sin helhed medregnes til  

 beskæftigelseskravet, hvis den uddannelsessøgende under hele  

 uddannelsesforløbet 1)	er ansat af en arbejdsgiver og 2)	får udbetalt overenskomstmæssig løn.
 Stk. 5. I andre tilfælde end de i stk. 4  

 nævnte kan den del af en uddannelse, der anses som praktik, medregnes  

 til beskæftigelseskravet, hvis der under praktikken udbetales  

 overenskomstmæssig løn.
Stk. 6. Stk. 4 og 5 finder ikke anvendelse i  

 tilfælde, hvor 1)	uddannelsen indgår som et tilbud i henhold til lov om en aktiv  

 arbejdsmarkedspolitik, 2)	der er givet uddannelsesorlov i henhold til den før 1. januar  

 2001 gældende lov om orlov til uddannelsen, 3)	der til uddannelsen, jf. stk. 4, er modtaget  

 voksenuddannelsesstøtte efter lov om statens  

 voksenuddannelsesstøtte, 4)	praktikken, jf. stk. 5, indgår i en uddannelse, hvortil  

 der er modtaget voksenuddannelsesstøtte efter lov om statens  

 voksenuddannelsesstøtte, eller 5)	der ydes offentligt tilskud til lønnen.
Stk. 7. Perioder, hvor beskæftigelsen er midlertidigt  

 afbrudt på grund af perioder med orlov, hvor der modtages  

 voksenuddannelsesstøtte til uddannelse efter reglerne for  

 beskæftigede lønmodtagere i henhold til lov om statens  

 voksenuddannelsesstøtte, eller med orlov til børnepasning efter  

 lov om børnepasningsorlov, kan ikke medregnes ved beregningen af  

 beskæftigelseskravet, selv om arbejdsgiveren udbetaler løn under  

 orloven.
Ligeledes kan perioder, hvor beskæftigelsen har været  

 midlertidigt afbrudt på grund af orlov givet i henhold til den  

 før 1. januar 2001 gældende lov om orlov eller den før 1.  

 januar 2001 gældende lov om støtte til voksenuddannelse, ikke  

 medregnes ved beregningen af beskæftigelseskravet, selv om  

 arbejdsgiveren udbetaler løn under orloven.
 Stk. 8. Det er en forudsætning for anvendelse af  

 stk. 1, 2, 4 og 5, at lønindtægten medtages i medlemmets  

 årsopgørelse.
 § 3. Perioder, hvor der ifølge overenskomst  

 arbejdes mindre end det for faget gældende normaltimetal, men hvor der  

 udbetales fuld normal løn, sidestilles med beskæftigelse  

 på fuld tid.
 § 4. Til beskæftigelseskravet kan, uanset at  

 betingelsen om overenskomstmæssig eller tilsvarende løn i  

 § 2, stk. 1, ikke er opfyldt, medregnes:
 1)	Beskæftigelse, der udføres af u-landsfrivillige i  

 forbindelse med frivilligprogrammer, hvortil der ydes bistand i henhold til  

 Lov om Internationalt Udviklingssamarbejde, eller private frivilligprogrammer  

 udført for humanitære organisationer, der er godkendt i henhold  

 til ligningslovens § 12, stk. 3.
 2)	Afholdt ferie med feriegodtgørelse samt supplerende feriedage  

 i henhold til ferielovens § 6 a, medmindre der er udbetalt dagpenge  

 eller feriedagpenge.
 3)	Søgnehelligdage i et beskæftigelsesforhold, medmindre  

 der er udbetalt dagpenge eller feriedagpenge.
 4)	Overenskomstmæssige fridage i et beskæftigelsesforhold,  

 medmindre der er udbetalt dagpenge eller dagpenge under ferie.
 5)	Perioder, hvori en afskediget tjenestemand modtager  

 rådighedsløn.
 Stk. 2. Opgørelsen, jf. stk. 1, nr. 2-4, sker  

 efter de af direktoratet fastsatte regler om supplerende dagpenge ved  

 belægning for egen optjent ferie.
Selvstændig virksomhed § 5. Selvstændig virksomhed medregnes til  

 opfyldelse af beskæftigelseskravet, hvis medlemmet godtgør at  

 have udøvet virksomheden i væsentligt omfang.
Ved  

 væsentligt omfang forstås, at beskæftigelsen i den  

 selvstændige virksomhed har haft et omfang, der kan sidestilles med  

 lønarbejde i over 30 timer pr. uge.
 Stk. 2. Udøvelse af selvstændig virksomhed i en  

 delpensionsperiode kan medregnes med den nedsatte arbejdstid, der ligger til  

 grund for tildelingen af delpension.
 Stk. 3. Udøvelse af selvstændig virksomhed i  

 perioder, hvor medlemmet har modtaget iværksætterydelse i henhold  

 til lov om arbejdstilbud, etableringsydelse i henhold til lov om en aktiv  

 arbejdsmarkedspolitik, igangsætningsydelse i henhold til lov om social  

 bistand eller lignende, kan ikke medregnes til opfyldelse af  

 beskæftigelseskravet.
 Stk. 4. Det er en forudsætning for anvendelsen af  

 stk. 1-2, at overskud eller underskud fra virksomheden oplyses til  

 skattevæsenet, og at virksomheden har anmeldt lovpligtige  

 momsangivelser.
Kapitel 2 Dagpengeperioden og aktivperioden § 6. Dagpengeperioden er for fuldtidsforsikrede  

 medlemmer den periode på sammenlagt 1924 timer (ydelsesperiode) inden  

 for 24 måneder (referenceperiode), hvor et medlem kan modtage dagpenge  

 i henhold til lovens § 55, stk. 1, jf. dog § 13, stk. 1,  

 og § 15, stk. 1.
 Stk. 2. Dagpengeperioden er for deltidsforsikrede medlemmer  

 den periode på sammenlagt 1560 timer (ydelsesperiode) inden for 24  

 måneder (referenceperiode), hvor et medlem kan modtage dagpenge i  

 henhold til lovens § 55, stk. 1, jf. dog § 13, stk. 1, og  

 § 15, stk. 1.
 Stk. 3. Aktivperioden er den periode på sammenlagt 156  

 uger (ydelsesperiode) inden for 48 måneder (referenceperiode), hvor et  

 medlem har ret og pligt til at deltage i tilbud efter lov om en aktiv  

 arbejdsmarkedspolitik henholdsvis kan modtage dagpenge i henhold til lovens  

 § 55, stk. 2, jf. dog stk. 4, § 13, stk. 2, og  

 § 15, stk. 2.
Stk. 4. Perioder under ledighed med sygedagpenge efter lov om  

 dagpenge ved sygdom eller fødsel forlænger aktivperioden, jf.  

 stk. 3 og § 13, stk. 2, og § 15, stk. 2, med den  

 periode, der ligger ud over 6 uger.
Aktivperioden forlænges dog kun med  

 sygeperioder, der har forbrugt af en ydelsesperiode.
For så vidt  

 angår perioder med sygedagpenge i henhold til afsnit IV i lov om  

 dagpenge ved sygdom eller fødsel henvises til § 11, stk. 1,  

 nr. 1.
Indplacering i dagpengeperioden § 7. Indplacering i dagpengeperioden sker -  

 såvel for ydelses- som for referenceperioden - fra det tidspunkt, hvor  

 medlemmet anmoder om og herefter får udbetalt 1)	dagpenge, 2)	efterløn efter lovens §§ 75 a-g, eller hvor  

 medlemmet, 3)	har ret til dagpenge i henhold til artikel 69 i Forordning  

 (EØF) nr. 1408/71 (Attest E 303), 4)	som ledig og dagpengeberettiget får  

 voksenuddannelsesstøtte efter lov om statens  

 voksenuddannelsesstøtte, 5)	som ledig og dagpengeberettiget får udbetalt  

 godtgørelse for tab af arbejdsmulighed efter lov om godtgørelse  

 ved deltagelse i erhvervsrettet voksen- og efteruddannelse, 6)	deltager i uddannelsesforløb oprettet ved aftale mellem  

 Arbejdsmarkedsrådet og uddannelsesinstitutionen, jf. § 29 i lov om  

 en aktiv arbejdsmarkedspolitik, eller 7)	deltager i tilbud efter kapitel 3 eller 5-10 i lov om en aktiv  

 arbejdsmarkedspolitik.
 Stk. 2. Et medlem, der er udelukket fra ret til dagpenge som  

 følge af effektiv karantæne, indplaceres fra det tidspunkt, hvor  

 medlemmet ville have været berettiget til ydelse, jf. stk. 1, hvis  

 medlemmet ikke havde været udelukket fra ret til dagpenge.
Stk. 3. Et medlem, der udtræder af  

 efterlønsordningen og anmoder om dagpenge, kan fortsætte i den  

 indplacering, som medlemmet havde forud for sin overgang til efterløn.  

 Hvis medlemmet ikke er indplaceret i en dagpengeperiode forud for sin  

 overgang til efterløn, indplaceres medlemmet med virkning fra det  

 tidspunkt, hvor medlemmet har fået udbetalt efterløn.
Perioden  

 med efterløn forbruger af ydelsesperioden, jf. § 9, stk.1, nr.  

 13.
 Stk. 4. For et medlem, der har ret til at overgå til  

 aktivperioden, begynder denne umiddelbart efter udløbet af  

 dagpengeperioden.
Fastlæggelse af ydelsesperioder for personer, der  

 medregner forsikrings- og beskæftigelsesperioder fra et andet  

 EØS-land eller på Færøerne § 8. Indplacering af en person, der medregner  

 forsikrings- og beskæftigelsesperioder fra et andet EØS-land  

 eller Færøerne i henhold til reglerne herom, sker efter  

 § 7, stk. 1.
Stk. 2. Indplacering efter stk. 1 sker med en  

 ledighedsanciennitet svarende til forskellen mellem den periode i  

 EØS-landet eller på Færøerne, som ligger til grund  

 for beregningen af beskæftigelseskravet, og medlemmets  

 beskæftigelse i den pågældende periode.
Hvis medlemmet  

 fremlægger dokumentation fra den kompetente myndighed i  

 EØS-landet eller på Færøerne for, at der kun er  

 udbetalt arbejdsløshedsydelser for en mindre del af den periode, hvor  

 beskæftigelseskravet er optjent, lægges denne dokumentation til  

 grund ved indplaceringen.
 Stk. 3. Reglen i stk. 2 finder anvendelse på  

 personer, der medregner forsikrings- og beskæftigelsesperioder fra et  

 andet EØS-land eller Færøerne, og som ikke er indplaceret  

 i en dagpenge- eller aktivperiode.
Forbrug af ydelsesperioderne § 9. Ved opgørelse af de i § 6,  

 stk. 1-3, § 13, stk. 1 og 2, og § 15, stk. 1 og 2,  

 nævnte ydelsesperioder indgår 1)	perioder, hvor der er udbetalt dagpenge, 2)	perioder, hvor der er udbetalt dagpenge under ferie, medmindre  

 medlemmet på tidspunktet for afholdelse af ferie med dagpenge under  

 ferie ikke var indplaceret i en dagpenge- eller aktivperiode, og medlemmet  

 efterfølgende har optjent beskæftigelseskravet, jf.  

 § 1, 3)	perioder under ledighed med sygedagpenge efter lov om dagpenge ved  

 sygdom eller fødsel, medmindre sygedagpengene er udbetalt i henhold  

 til lovens afsnit IV, jf. dog stk. 3 og § 18, stk. 1, 4)	perioder, hvor der er udbetalt ydelser i henhold til den før  

 1. januar 1996 gældende § 55, stk. 6, eller i henhold til den  

 før 1. april 1995 gældende § 55, stk. 3, 5)	perioder, hvor medlemmet deltager i tilbud efter kapitel 3, kapitel  

 5-10 eller kapitel 11 a i lov om en aktiv arbejdsmarkedspolitik, medmindre  

 medlemmet er syg eller på barsel, og der udbetales fuld løn  

 under sygdommen eller barselorloven, jf. dog nr. 6, 6)	perioder, hvor unge deltager i tilbud om uddannelse efter kapitel 11  

 a i lov om en aktiv arbejdsmarkedspolitik, hvis arbejdsløshedskassen  

 udbetaler ydelse under uddannelsen, 7)	perioder, hvor medlemmet har deltaget i tilbud efter det før  

 1. januar 1998 gældende kapitel 8 i lov om en aktiv  

 arbejdsmarkedspolitik eller i tilbud efter det før 1. januar 2000  

 gældende kapitel 9 a i lov om en aktiv arbejdsmarkedspolitik, 8)	perioder, hvor medlemmet deltager i uddannelsesforløb  

 oprettet ved aftale mellem Arbejdsmarkedsrådet og  

 uddannelsesinstitutionen, jf. § 29 i lov om en aktiv  

 arbejdsmarkedspolitik, 9)	perioder, hvor et ledigt og dagpengeberettiget medlem har fået  

 godtgørelse for tab af indtægt eller arbejdsmulighed eller  

 elevstøtte efter den før 1. januar 2001 gældende lov om  

 arbejdsmarkedsuddannelser, 10)	perioder med orlov til sabbat efter tidligere gældende lov om  

 orlov, 11)	perioder, hvor et medlem har haft orlov til uddannelse efter  

 reglerne for ledige i henhold til den før 1. januar 2001  

 gældende lov om orlov, 12)	perioder, hvor medlemmet helt eller delvist er udelukket fra ret  

 til dagpenge som følge af effektiv karantæne, 13)	perioder, hvor medlemmet har modtaget efterløn, jf. dog  

 § 5, stk. 3, sidste pkt., i lov nr. 276 af 12. maj 1999 om  

 ændring af lov om arbejdsløshedsforsikring m.v., lov om  

 seniorydelse og lov om en aktiv arbejdsmarkedspolitik, 14)	perioder, hvor medlemmet har modtaget aktivitetsydelse efter den  

 før 1. januar 1998 gældende § 97 g i lov om  

 arbejdsløshedsforsikring m.v., 15)	perioder, hvor medlemmet får voksenuddannelsesstøtte  

 efter reglerne for ledige i henhold til lov om statens  

 voksenuddannelsesstøtte, 16)	perioder, hvor medlemmet får godtgørelse for tab af  

 arbejdsmulighed efter reglerne for ledige i henhold til lov om  

 godtgørelse ved deltagelse i erhvervsrettet voksen- og  

 efteruddannelse, og 17)	perioder, hvor medlemmet modtager ydelser, der træder i  

 stedet for dagpenge, jf. lovens § 55, stk. 6.
 Stk. 2. Uger med ydelser efter stk. 1, som er udbetalt  

 med urette, men som ikke skal tilbagebetales af medlemmet, indgår i de  

 i § 6, stk. 1-3, § 13, stk. 1 og 2, og § 15,  

 stk. 1 og 2, nævnte ydelsesperioder.
 Stk. 3. Sygdomsperioder fra og med medlemmets 60. år  

 medregnes ikke i perioderne efter § 15.
§ 10. Ved opgørelse af de i § 6,  

 stk. 1 og 2, § 13, stk. 1, og § 15, stk. 1,  

 nævnte ydelsesperioder indgår timer, for hvilke der er udbetalt  

 ydelser eller afviklet karantæne, jf. § 9, stk. 1, nr. 1, 2,  

 12, 13 og 17, jf. § 9, stk. 2. For deltidsforsikrede medregnes uger  

 med fuld ledighed med det antal timer, der svarer til medlemmets  

 gennemsnitlige ugentlige arbejdstid i den periode, der ligger til grund for  

 den seneste beregning af medlemmets dagpenge.
Foreligger der ikke en periode,  

 der har kunnet danne grundlag for en dagpengeberegning, medregnes ugen med 15  

 timer.
Stk. 2. Dage, hvor fuldtidsforsikrede medlemmer under ledighed  

 har modtaget sygedagpenge efter lov om dagpenge ved sygdom eller  

 fødsel, jf. § 9, stk. 1, nr. 3, jf. § 9, stk. 3,  

 medregnes ved opgørelsen af ydelsesperioderne med 7,4 timer.
For  

 deltidsforsikrede medregnes sådanne dage med 1/5 af det antal timer,  

 der svarer til medlemmets gennemsnitlige ugentlige arbejdstid i den periode,  

 der ligger til grund for den seneste beregning af medlemmets dagpenge.  

 Foreligger der ikke en periode, der har kunnet danne grundlag for en  

 dagpengeberegning, medregnes dagen med 3 timer.
Hvis medlemmet har modtaget  

 sygedagpenge samtidig med, at medlemmet har haft beskæftigelse,  

 medregnes ved opgørelsen det antal timer, der er udbetalt sygedagpenge  

 for.
Stk. 3. Dage, hvor fuldtidsforsikrede medlemmer har deltaget i  

 tilbud efter lov om en aktiv arbejdsmarkedspolitik, har deltaget i uddannelse  

 eller har modtaget andre ydelser, jf. § 9, stk. 1, nr. 4-11 og 14,  

 jf. § 9, stk. 2, medregnes ved opgørelsen af  

 ydelsesperioderne med 7,4 timer.
For deltidsforsikrede medregnes  

 sådanne dage med 1/5 af det antal timer, der svarer til medlemmets  

 gennemsnitlige ugentlige arbejdstid i den periode, der ligger til grund for  

 den seneste beregning af medlemmets dagpenge.
Foreligger der ikke en periode,  

 der har kunnet danne grundlag for en dagpengeberegning, medregnes dagen med 3  

 timer.
Perioder, hvor medlemmer under deltagelse i tilbud efter lov om en  

 aktiv arbejdsmarkedspolitik modtager dagpenge, medregnes dog ved  

 opgørelsen af ydelsesperioden med det antal timer, der er udbetalt  

 dagpenge for, jf. stk. 1.
 Stk. 4. Uger, hvor medlemmer har fået bevilget  

 voksenuddannelsesstøtte efter reglerne for ledige i henhold til lov om  

 statens voksenuddannelsesstøtte eller godtgørelse for tab af  

 arbejdsmulighed efter reglerne for ledige i henhold til lov om  

 godtgørelse ved deltagelse i erhvervsrettet voksen- og  

 efteruddannelse, jf. § 9, stk. 1, nr. 15 og 16, jf. § 9,  

 stk. 2, medregnes ved opgørelsen af ydelsesperioderne med det  

 antal timer, der er bevilget voksenuddannelsesstøtte eller  

 godtgørelse for.
 Stk. 5. Ved opgørelse af de i § 6, stk. 3,  

 § 13, stk. 2, og § 15, stk. 2, nævnte  

 ydelsesperioder indgår uger, for hvilke medlemmet for hele eller en del  

 af ugen har modtaget ydelser fra arbejdsløshedskassen eller  

 sygedagpenge, har deltaget i tilbud efter lov om en aktiv  

 arbejdsmarkedspolitik, har afviklet karantæne mm., jf. § 9,  

 stk. 1, jf. § 9, stk. 2 og 3. For medlemmer ansat i  

 servicejob, jf. lov om servicejob, opgøres perioder med nedsatte  

 dagpenge forud for den 1. januar 2001 dog i timer, der omregnes til uger, ved  

 opgørelsen af de i § 6, stk. 3, og § 15, stk. 2,  

 nævnte ydelsesperioder.
Forlængelse af referenceperioderne § 11. De i § 6, stk. 1-3, og § 13,  

 stk. 1 og 2, nævnte referenceperioder forlænges, hvis der i  

 perioderne forekommer følgende forhold, og der ikke udbetales  

 løn, 1)	perioder med sygedagpenge i henhold til afsnit IV i lov om dagpenge  

 ved sygdom eller fødsel, 2)	perioder med støtte til pasning af handicappet barn efter lov  

 om social service, 3)	perioder med støtte til pasning af nærtstående,  

 der ønsker at dø i eget hjem, efter lov om social service, 4)	perioder med fravær på grund af barsel eller adoption  

 efter lov om ligebehandling af mænd og kvinder med hensyn til  

 beskæftigelse og barselorlov m.v., eller 5)	perioder med delefterløn efter det før 1. juli 1999  

 gældende kapitel 11 d i lov om arbejdsløshedsforsikring  

 m.v.
Stk. 2. Referenceperioderne forlænges endvidere, hvis  

 der forekommer følgende forhold, 1)	perioder med orlov til uddannelse efter reglerne for  

 beskæftigede lønmodtagere og selvstændige erhvervsdrivende  

 i henhold til den før 1. januar 2001 gældende lov om orlov, 2)	perioder med orlov, hvor der modtages voksenuddannelsesstøtte  

 til heltidsuddannelse efter reglerne for beskæftigede  

 lønmodtagere i henhold til lov om statens  

 voksenuddannelsesstøtte, 3)	perioder, hvor der modtages voksenuddannelsesstøtte til  

 heltidsuddannelse efter reglerne for selvstændige erhvervsdrivende og  

 medarbejdende ægtefæller i henhold til lov om statens  

 voksenuddannelsesstøtte, 4)	perioder med orlov til børnepasning efter den før 1.  

 januar 2001 gældende lov om orlov eller efter lov om  

 børnepasningsorlov, eller 5)	perioder, hvor et medlem under deltagelse i tilbud efter kapitel 3,  

 kapitel 5-10 eller kapitel 11 a i lov om en aktiv arbejdsmarkedspolitik er  

 syg eller på barsel, og der udbetales fuld løn under sygdommen  

 eller barselorloven.
 Stk. 3. Referenceperioderne forlænges også med  

 perioder som nævnt i stk. 1, nr. 1-4, og stk. 2, efter  

 tilsvarende regler som de danske i et andet EØS-land.
Stk. 4. Ud over de i stk.1, nr. 1, nævnte perioder  

 forlænges referenceperioden i aktivperioden, jf. § 6, stk. 3,  

 og § 13, stk. 2, også med andre perioder under ledighed med  

 sygedagpenge efter lov om dagpenge ved sygdom eller fødsel, med den  

 del af sygdomsperioden, der ligger ud over 6 uger.
Referenceperioden  

 forlænges kun med sygeperioder, der har forbrugt af en  

 ydelsesperiode.
 Stk. 5. Forlængelse af referenceperioden sker med hele  

 uger.
 Stk. 6. Afgørelse af, om der skal ske forlængelse  

 af referenceperioden, træffes på det tidspunkt, hvor  

 arbejdsløshedskassen skal opgøre medlemmets hidtidige  

 beskæftigelse efter § 12. Hvis medlemmet på dette tidspunkt  

 opfylder beskæftigelseskravet, indplaceres medlemmet i en ny  

 dagpengeperiode, selv om der er grundlag for at forlænge  

 referenceperioden.
Ret til ny dagpengeperiode § 12. Et medlem, der er indplaceret i en  

 dagpengeperiode eller aktivperiode, erhverver ret til en ny dagpengeperiode,  

 når der foreligger 52 henholdsvis 34 ugers beskæftigelse inden  

 for de sidste 3 år, jf. § 1. Beskæftigelsen kan kun  

 indgå i opgørelsen een gang, jf. dog § 1, stk. 4.
Stk. 2. Opgørelsen efter stk. 1 skal i  

 dagpengeperioden foretages 1)	4 måneder før ydelses- eller referenceperiodens  

 udløb for medlemmer, der får dagpenge efter § 6,  

 stk. 1 og 2, 2)	3 måneder før ydelses- eller referenceperiodens  

 udløb for medlemmer, der får dagpenge efter § 13,  

 stk. 1, 3)	når medlemmet har gennemført en uddannelse som  

 nævnt i lovens § 41, stk.1, nr. 3, litra b, og opnår  

 dagpengeret på grundlag af uddannelsen, eller 4)	når medlemmet fylder 60 år, hvis medlemmet er omfattet  

 af § 20, stk. 2 eller 3.
 Stk. 3. Efter opgørelsestidspunktet i henhold til  

 stk. 2, nr. 1 og 2, skal opgørelsen i den resterende del af  

 dagpengeperioden ske løbende.
 Stk. 4. Opgørelsen efter stk. 1 skal for medlemmer  

 i aktivperioden og for medlemmer omfattet af lovens § 55, stk. 4,  

 ske løbende.
 Stk. 5. Opgørelsen efter stk. 1 skal for  

 medlemmer, der er fyldt 60 år, ske løbende.
 Stk. 6. Et medlem, der har opfyldt et beskæftigelseskrav  

 svarende til lovens § 53, stk. 2, som er givet i medfør af  

 bekendtgørelse om selvforskyldt ledighed, erhverver samtidig ret til  

 en ny dagpengeperiode.
Kapitel 3 Under 25-årige § 13. Et fuldtidsforsikret medlem under 25  

 år kan i dagpengeperioden modtage dagpenge mv. i 962 timer  

 (ydelsesperiode) inden for 18 måneder (referenceperiode). Et  

 deltidsforsikret medlem under 25 år kan i dagpengeperioden modtage  

 dagpenge mv. i 780 timer (ydelsesperiode) inden for 18 måneder  

 (referenceperiode).
 Stk. 2. Et medlem under 25 år har i aktivperioden ret og  

 pligt til at deltage i tilbud efter lov om en aktiv arbejdsmarkedspolitik  

 henholdsvis kan modtage dagpenge i henhold til lovens § 52 a,  

 stk. 3, i 182 uger (ydelsesperiode) inden for 57 måneder  

 (referenceperiode), jf. dog § 6, stk. 4.
 Stk. 3. Hvis et medlem fylder 25 år inden udløbet  

 af dagpengeperioden, jf. stk. 1, kan medlemmet modtage dagpenge efter  

 § 6.
Medlemmer, der er mellem 50-59 år § 14. Et medlem, som ved udløbet af  

 aktivperioden og senest den 31. december 1998 er fyldt 50 år, kan  

 bevare retten til dagpenge til det fyldte 60. år, hvis medlemmet ved  

 fortsat medlemskab og indbetaling af efterlønsbidrag kan opfylde  

 anciennitetskravet for at gå på efterløn ved det fyldte  

 60. år, jf. den før 1. januar 1999 gældende § 55,  

 stk. 4, i arbejdsløshedsforsikringsloven.
 Stk. 2. Et medlem, som den 1. januar 1999 eller senere fylder  

 50 år, og som ved udløbet af aktivperioden er fyldt 55 år,  

 kan bevare retten til dagpenge til det fyldte 60. år, hvis medlemmet  

 ved fortsat medlemskab og indbetaling af efterlønsbidrag kan opfylde  

 anciennitetskravet for at gå på efterløn ved det fyldte  

 60. år, jf. lovens § 55, stk. 4.
Over 60-årige § 15. Et fuldtidsforsikret medlem, der er fyldt 60  

 år, kan i dagpengeperioden modtage dagpenge mv. i 962 timer, jf. dog  

 § 20. Et deltidsforsikret medlem, der er fyldt 60 år, kan i  

 dagpengeperioden modtage dagpenge mv. i 780 timer, jf. dog § 20. I de  

 962 henholdsvis 780 timer medregnes perioder med dagpenge mv. forud for det  

 fyldte 60. år.
Stk. 2. Et medlem, der er fyldt 60 år, kan i  

 aktivperioden modtage dagpenge mv. eller tilbud i 104 uger, jf. dog § 6,  

 stk. 4, og § 20. I de 104 uger medregnes perioder med dagpenge mv.  

 eller tilbud forud for det fyldte 60. år med den del, der ligger ud  

 over 962 henholdsvis 780 timer.
Et medlem, der fylder 60 år og  

 indplaceres i en dagpengeperiode efter den 30. juni 1999 har i aktivperioden  

 ret og pligt til at deltage i tilbud efter lov om en aktiv  

 arbejdsmarkedspolitik henholdsvis kan modtage dagpenge i henhold til  

 arbejdsløshedsforsikringslovens § 55, stk. 5, 2. pkt.
Kapitel 4 Ikrafttrædelses- og overgangsbestemmelser § 16. Bekendtgørelsen træder i kraft  

 den 1. januar 2001.1) Stk. 2. Bekendtgørelse nr. 493 af 21. juni 1999 om  

 beskæftigelseskrav, dagpengeperiode og aktivperiode, ophæves.
 § 17. For medlemmer under 25 år, som har  

 gennemført en uddannelse, jf. lovens § 41, stk. 1, nr. 3,  

 litra b, og som er indplaceret før den 1. januar 1999, regnes de 26  

 uger henholdsvis 962 timer inden for 18 måneder, jf. § 13,  

 stk. 1, fra den 12. oktober 1998.
 § 18. § 6, stk. 3, og § 9,  

 stk. 1, nr. 3, har virkning for sygdomsperioder, der påbegyndes  

 den 1. januar 1999 eller senere.
 Stk. 2. Sygdomsperioder, der påbegyndes senest den 31.  

 december 1998 forlænger de i § 6, stk. 1-3, og § 13,  

 stk. 1 og 2, nævnte referenceperioder.
 § 19. Bestemmelsen i § 9, stk. 1, nr. 9,  

 finder ikke anvendelse på medlemmer, der under ledighed forud for den  

 4. oktober 1995 enten er påbegyndt en uddannelse, hvorunder der ydes  

 godtgørelse for tab af indtægt eller arbejdsmulighed eller  

 elevstøtte efter lov om arbejdsmarkedsuddannelser, eller har indgivet  

 ansøgning herom og er påbegyndt uddannelsen senest den 31.  

 januar 1996.
 Stk. 2. Bestemmelsen i § 9, stk. 1, nr. 11, finder  

 ikke anvendelse på medlemmer, der under ledighed forud for den 4.  

 oktober 1995 enten er påbegyndt orlov til uddannelse eller har indgivet  

 ansøgning herom og er påbegyndt orloven senest den 31. januar  

 1996.
 Stk. 3. For medlemmer, der er omfattet af stk. 2,  

 forlænges referenceperioden, jf. § 6, stk. 1-3, og § 13,  

 stk. 1 og 2, svarende til orlovens længde.
 § 20. Bestemmelsen i § 15 finder anvendelse  

 på medlemmer, der indplaceres i en dagpengeperiode efter den 23.  

 november 1994.
 Stk. 2. Medlemmer, der senest er indplaceret i en  

 dagpengeperiode eller en aktivperiode i henhold til den indtil 3. maj 1999  

 gældende bekendtgørelse nr. 906 af 1. december 1993 om  

 overgangsordninger for medlemmer af anerkendte arbejdsløshedskasser  

 ved ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v., er ikke omfattet af bestemmelsen i  

 § 15.
 Stk. 3. Medlemmer, der er indplaceret i en dagpengeperiode den  

 23. november 1994 eller tidligere, og som ikke er omfattet af den indtil 3.  

 maj 1999 gældende bekendtgørelse nr. 906 af 1. december 1993 om  

 overgangsordninger for medlemmer af anerkendte arbejdsløshedskasser  

 ved ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v., kan efter det fyldte 60. år  

 højst få dagpenge i dagpengeperioden i 30 måneder.
 Stk. 4. Medlemmer, der er omfattet af stk. 2 eller 3, kan  

 ikke overgå til aktivperioden efter det fyldte 60. år.
§ 21. For et medlem, der den 1. januar 2001 er i  

 servicejob, forlænges den i § 6, stk. 3, nævnte  

 referenceperiode med perioder, hvor medlemmet har været ansat i et  

 servicejob, jf. lov om servicejob.
Der kan dog kun ske forlængelse af  

 referenceperioden, indtil medlemmet opfylder betingelserne i § 1,  

 stk. 3.
Direktoratet for Arbejdsløshedsforsikringen,  

 den 20. december 2000 Lisbeth Lollike /Tor Even Münter 1)   Der  

 udarbejdes en vejledning til bekendtgørelsen.
