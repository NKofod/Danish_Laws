 Ved kgl. resolution af 14. december 1971, og efter at folketinget den 4.  

 juni 1971 havde meddelt sit samtykke dertil, har Danmark ratificeret den i  

 New York den 20. marts 1968 undertegnede internationale konvention om  

 borgerlige og politiske rettigheder med tilhørende valgfri protokol.
 Konventionen og protokollen har følgende ordlyd (den kinesiske, russiske  

 og spanske tekst er udeladt her):
INTERNATIONAL KONVENTION OM BORGERLIGE OG POLITISKE RETTIGHEDER De i denne konvention deltagende stater, som finder - i overensstemmelse med de i De Forenede Nationers pagt  

 erklærede principper - at anerkendelsen af menneskets naturlige værdighed og  

 af hele menneskehedens lige og umistelige rettigheder danner grundlaget for  

 frihed, retfærdighed og fred i verden anerkender, at disse rettigheder hidrører fra det enkelte  

 menneskes naturlige værdighed, anerkender - i overensstemmelse med verdenserklæringerne om  

 menneskerettighederne - at idealet om frie mennesker, der nyder borgerlig og  

 politisk frihed samt frihed for frygt og nød, kun kan opnås, såfremt der  

 skabes sådanne vilkår, at enhver kan nyde såvel sine borgerlige og politiske  

 rettigheder som sine økonomiske, sociale og kulturelle rettigheder, erkender, at De forenede Nationers pagt pålægger staterne at  

 fremme den almindelige respekt for og overholdelse af menneskerettigheder og  

 frihedsrettigheder, erkender, at det er det enkelte menneskes skyldighed, i kraft af  

 dets forpligtelser over for sine medmennesker og over for det samfund, det  

 tilhører, at søge de i denne konvention anerkendte rettigheder fremmet og  

 overholdt, er blevet enige om følgende artikler:
Artikel 1 1. Alle folk har selvbestemmelsesret.
I kraft af denne  

 kan de frit bestemme deres politiske stilling og frit varetage deres egen  

 økonomiske, sociale og kulturelle udvikling.
2. Alle folk kan til deres egne formål disponere frit  

 over deres naturgivne rigdomskilder og ressourcer uden derved at gøre indgreb  

 i forpligtelser hidrørende fra internationalt økonomisk samarbejde, der er  

 baseret på princippet om gensidig fordel i folkeretten.
Et folk må aldrig  

 berøves sine eksistensmuligheder.
 3. De i denne konvention deltagende stater, herunder  

 sådanne som har ansvaret for forvaltningen af ikke-selvstyrende områder eller  

 formynderskabsområder, skal medvirke til selvbestemmelsesrettens  

 gennemførelse og respektere denne rettighed i overensstemmelse med  

 bestemmelserne i De forenede Nationers pagt.
Artikel 2 1. Enhver i denne konvention deltagende stat  

 forpligter sig til at respektere og tilsikre alle personer, der befinder sig  

 inden for dens område og er undergivet dens jurisdiktion, de i denne  

 konvention anerkendte rettigheder uden forskelsbehandling af nogen art,  

 herunder som følge af race, hudfarve, køn, sprog, religion, politisk eller  

 anden anskuelse, national eller social herkomst, formueforhold, fødsel eller  

 anden stilling.
 2. Enhver i denne konvention deltagende stat  

 forpligter sig til i overensstemmelse med sin forfatning og med denne  

 konventions bestemmelser at træffe de fornødne foranstaltninger til ad  

 lovgivningens vej eller på anden måde at tilsikre de i denne konvention  

 anerkendte rettigheder, dersom disse ikke allerede er gennemført.
 3. Enhver i denne konvention deltagende stat  

 forpligter sig til:
Artikel 3 De i denne konvention deltagende stater forpligter sig til at sikre mænds  

 og kvinders lige ret til at nyde alle de i denne konvention anførte  

 borgerlige og politiske rettigheder.
Artikel 4 1. I en offentlig nødstilstand, som truer nationens  

 beståen, og som officielt proklameres som en sådan, kan de i denne konvention  

 deltagende stater træffe foranstaltninger, hvorved deres forpligtelser i  

 henhold til konventionen fraviges i det omfang, sådanne foranstaltninger er  

 absolut nødvendige i den givne situation, og forudsat, at de ikke er  

 uforenelige med statens øvrige forpligtelser i henhold til folkeretten og  

 ikke indebærer forskelsbehandling alene på grund af race, hudfarve, køn,  

 sprog, religion eller social herkomst.
 2. Foranstående bestemmelse hjemler ikke fravigelser  

 af artikel 6, 7, 8 (stk. 1 og 2), 11, 15, 16 og 18.
3. Enhver i denne konvention deltagende stat, der  

 benytter sig af retten til at fravige konventionens bestemmelser, skal  

 omgående gennem De forenede Nationers generalsekretær underrette de øvrige i  

 konventionen deltagende stater om de bestemmelser, den har fraveget, og om  

 begrundelsen herfor.
Den pågældende stat skal give en yderligere meddelelse  

 ad samme vej den dag, den bringer sådanne fravigelser til ophør.
Artikel 5 1. Intet i denne konvention må fortolkes som  

 medførende nogen ret for en stat, gruppe eller person til at udøve nogen  

 virksomhed eller foretage nogen handling, der tager sigte på at tilintetgøre  

 nogen af de heri anerkendte rettigheder eller friheder eller på at begrænse  

 disse i videre omfang, end denne konvention hjemler.
 2. Grundlæggende menneskerettigheder, der i medfør af  

 lov, konventioner, administrative bestemmelser eller sædvane anerkendes eller  

 består i en i denne konvention deltagende stat, må ikke begrænses eller  

 fraviges under foregivende af, at denne konvention ikke anerkender sådanne  

 rettigheder eller kun anerkender dem i mindre udstrækning.
Artikel 6 1. Ethvert menneske har en naturgiven ret til livet.  

 Denne ret skal beskyttes ved lov.
Ingen må vilkårligt berøves livet.
2. I lande, som ikke har afskaffet dødsstraffen, må en  

 dødsdom kun idømmes for de groveste forbrydelser i overensstemmelse med den  

 lovgivning, som var gældende på det tidspunkt, da forbrydelsen blev begået,  

 og som ikke må være i strid med bestemmelserne i denne konvention eller med  

 konventionen om forebyggelse af og straf for folkedrab.
Dødsstraf kan kun  

 fuldbyrdes i henhold til en endelig dom afsagt af en kompetent domstol.
 3. Når berøvelse af livet er ensbetydende med  

 folkedrab, skal intet i denne artikel berettige en i denne konvention  

 deltagende stat til på nogen måde at fravige forpligtelser, den har påtaget  

 sig i henhold til bestemmelserne i konventionen om forebyggelse af og straf  

 for folkedrab.
4. Enhver dødsdømt skal have ret til at søge benådning  

 eller forvandling af straffen.
Amnesti, benådning eller forvandling af  

 dødsstraffen skal kunne tilstås i alle tilfælde.
 5. Dødsstraf må ikke idømmes for forbrydelser begået  

 af personer under 18 år og må ikke fuldbyrdes over for gravide kvinder.
 6. Intet i denne artikel skal kunne påberåbes for at  

 forsinke eller forhindre afskaffelse af dødsstraffen i en i denne konvention  

 deltagende stat.
Artikel 7 Ingen må underkastes tortur eller grusom, umenneskelig eller nedværdigende  

 behandling eller straf.
I særdeleshed må ingen uden sit frit afgivne samtykke  

 underkastes medicinske eller videnskabelige eksperimenter.
Artikel 8 1. Ingen må holdes i slaveri; slaveri og slavehandel  

 under enhver form skal være forbudt.
 2. Ingen må holdes i trældom.
3. a) Ingen må beordres til at udføre tvangs- eller  

 andet pligtarbejde; Artikel 9 1. Enhver har ret til frihed og personlig sikkerhed.  

 Ingen må underkastes vilkårlig arrest eller frihedsberøvelse.
Ingen må  

 berøves sin frihed undtagen af sådanne grunde, og i overensstemmelse med  

 sådanne fremgangsmåder, som er fastsat ved lov.
 2. Enhver, der arresteres, skal ved arrestationen  

 oplyses om grundene hertil og straks underrettes om eventuelle sigtelser mod  

 ham.
3. Enhver, der arresteres eller tilbageholdes som  

 sigtet for et strafbart forhold, skal ufortøvet fremstilles for en dommer  

 eller anden øvrighedsperson, der ved lov er bemyndiget til at udøve  

 domsmyndighed, og skal have ret til rettergang inden for en rimelig frist  

 eller til løsladelse.
Det skal ikke være den almindelige regel, at personer,  

 som afventer rettergang, hensættes i varetægtsarrest, men deres løsladelse  

 kan gøres betinget af garantier for, at de giver møde under rettergangen på  

 ethvert andet stadium af processen og i givet fald til dommens fuldbyrdelse.
 4. Enhver, der berøves sin frihed ved arrestation  

 eller anden tilbageholdelse, skal have ret til at indbringe sagen for en  

 domstol, for at denne uden ophold kan træffe afgørelse om lovligheden af hans  

 tilbageholdelse og beordre ham løsladt, hvis tilbageholdelsen ikke er lovlig.
 5. Enhver, der har været offer for ulovlig arrestation  

 eller anden tilbageholdelse, skal have ret til erstatning.
Artikel 10 1. Alle, der berøves deres frihed, skal behandles  

 humant og med respekt for menneskets naturlige værdighed.
2. a) Tiltalte personer skal, hvis der ikke foreligger  

 ganske særlige omstændigheder, holdes adskilt fra domfældte personer og skal  

 undergives særskilt behandling svarende til deres stilling som ikke  

 domfældte; 3. Straffesystemet skal omfatte en fangebehandling,  

 hvis vigtigste formål skal være fangernes forbedring og resocialisering.
Unge  

 lovovertrædere skal holdes adskilt fra voksne og gives en behandling svarende  

 til deres alder og retslige stilling.
Artikel 11 Ingen må anbringes i fængsel alene på grund af manglende evne til at  

 opfylde en kontraktlig forpligtelse.
Artikel 12 1. Enhver, der lovligt befinder sig på en stats  

 område, skal inden for dette have ret til at færdes frit og til frit at vælge  

 sit opholdssted.
 2. Enhver skal have ret til at forlade et hvilket som  

 helst land, herunder sit eget.
 3. Ovennævnte rettigheder må ikke underkastes andre  

 begrænsninger end sådanne, som er fastsat ved lov og er nødvendige for at  

 beskytte statens sikkerhed, den offentlige orden (ordre public) , den  

 offentlige sundhed eller sædelighed eller andres rettigheder og friheder, og  

 som er forenelige med de øvrige i denne konvention anerkendte rettigheder.
 4. Ingen må vilkårligt berøves retten til at indrejse  

 i sit egen land.
Artikel 13 En udlænding, som lovligt befinder sig på en i denne konvention deltagende  

 stats område, kan kun udvises i henhold til en afgørelse, der er truffet i  

 overensstemmelse med lov, og skal, medmindre tvingende hensyn til statens  

 sikkerhed er til hinder derfor, have adgang til at fremføre de grunde, der  

 taler imod hans udvisning, til at få sin sag undergivet fornyet prøvelse hos  

 og til i dette øjemed at være repræsenteret over for vedkommende myndighed  

 eller een eller flere af vedkommende myndighed særligt udpegede personer.
Artikel 14 1. Alle skal være lige for domstolene.
Enhver skal ved  

 afgørelsen vedrørende en anklage mod ham for et strafbart forhold eller  

 vedrørende hans rettigheder og forpligtelser i et søgsmål være berettiget til  

 retfærdig og offentlig rettergang for en kompetent, uafhængig og upartisk  

 domstol, der er oprettet ved lov.
Pressen og offentligheden kan udelukkes fra  

 hele rettergangen eller fra dele af denne af hensyn til sædeligheden, den  

 offentlige orden (ordre public) eller statens sikkerhed i et  

 demokratisk samfund, eller hvor hensynet til parternes privatliv kræver det,  

 eller i det omfang retten finder absolut nødvendigt, når offentlighed på  

 grund af særlige omstændigheder ville skade retfærdighedens interesser; dog  

 skal enhver dom, der afsiges i en straffesag eller i et søgsmål  

 offentliggøres, medmindre hensynet til unge mennesker taler herimod, eller  

 det drejer sig om ægteskabssager eller sager om forældremyndighed eller  

 værgemål for børn.
 2. Enhver, der anklages for en lovovertrædelse, har  

 ret til at blive anset for uskyldig, indtil hans skyld er bevist i  

 overensstemmelse med loven.
 3. Enhver skal ved afgørelsen af en anklage mod ham  

 for et strafbart forhold være berettiget til følgende minimumsgarantier i  

 fuld lighed:
 4. I sager mod unge mennesker skal rettergangen  

 gennemføres under hensyntagen til de pågældendes alder og ønskeligheden af at  

 fremme deres resocialisering.
 5. Enhver, der er domfældt for en forbrydelse har ret  

 til at få domfældelsen og fastsættelsen af retsfølgen prøvet af en højere  

 domstol i overensstemmelse med loven.
 6. Når en person ved endelig dom er domfældt for en  

 strafbar handling, og når hans dom senere er blevet omstødt, eller han er  

 blevet benådet som følge af, at en ny eller nyopdaget omstændighed på  

 afgørende måde viser, at domfældelsen var fejlagtig, skal der tillægges den,  

 som har udstået straf som følge af en sådan domfældelse, erstatning efter  

 loven, medmindre det godtgøres, at det helt eller delvis kan tilskrives ham  

 selv, at den ukendte omstændighed ikke kom for dagen i rette tid.
 7. Ingen må på ny tiltales eller straffes for en  

 lovovertrædelse, for hvilken han allerede er blevet endelig domfældt eller  

 frifundet i overensstemmelse med det enkelte lands lovgivning og  

 strafferetspleje.
Artikel 15 1. Ingen kan findes skyldig i et strafbart forhold på  

 grund af en handling eller undladelse, som efter det pågældende lands ret  

 eller efter folkeretten ikke var strafbar på det tidspunkt, da den blev  

 begået. der kan heller ikke pålægges strengere straf end den, der var  

 anvendelig på det tidspunkt, da lovovertrædelsen blev begået.
Hvis der efter  

 at lovovertrædelsen er begået ved lov fastsættes en mildere straf, skal dette  

 komme lovovertræderen til gode.
 2. Intet i denne artikel skal være til hinder for, at  

 en person domfældes og straffes for en handling eller undladelse, som på det  

 tidspunkt, da den blev begået, var strafbar efter de almindelige af det  

 internationale samfund anerkendte retsprincipper.
Artikel 16 Enhver har ret til overalt at blive anerkendt som havende retsevne.
Artikel 17 1. Ingen må udsættes for vilkårlig eller ulovlig  

 indblanding i sit privatliv eller familieliv, sit hjem eller sin  

 brevveksling, eller for ulovlige angreb på sin ære og sit omdømme.
 2. Enhver har ret til lovens beskyttelse mod sådan  

 indblanding eller sådanne angreb.
Artikel 18 1. Enhver har ret til at tænke frit og til  

 samvittigheds- og religionsfrihed.
Denne ret skal omfatte frihed til at  

 bekende sig til eller antage en religion eller tro efter eget valg samt  

 frihed til, alene eller sammen med andre, offentligt eller privat at give  

 udtryk for sin religion eller tro ved gudsdyrkelse, udførelse af rituelle  

 handlinger, overholdelse af religiøse sædvaner samt undervisning.
 2. Ingen må underkastes tvang, der kan begrænse hans  

 frihed til at bekende sig til eller antage en religion eller tro efter eget  

 valg.
 3. Friheden til at give udtryk for en religion eller  

 tro må kun underkastes sådanne begrænsninger, som er foreskrevet ved lov og  

 er nødvendige af hensyn til den offentlige sikkerhed, orden, sundhed eller  

 sædelighed eller andres grundlæggende rettigheder og friheder.
 4. De i denne konvention deltagende stater forpligter  

 sig til at respektere forældres og i givet fald værgers frihed til at sikre  

 omsorg for deres børns religionsundervisning og moralske opdragelse i  

 overensstemmelse med deres egen overbevisning.
Artikel 19 1. Enhver har ret til meningsfrihed uden indblanding.
 2. Enhver har ret til til ytringsfrihed; denne ret  

 skal omfatte frihed til at søge, modtage og meddele oplysninger og tanker af  

 enhver art uden hensyn til landegrænser, i mundtlig, skriftlig eller trykt  

 form, i form af kunst eller ved andre midler efter eget valg.
3. Udøvelsen af de ved denne artikels stk. 2 hjemlede  

 rettigheder medfører særlige forpligtelser og et særligt ansvar.
Den kan  

 derfor undergives visse begrænsninger, men dog kun sådanne som er hjemlet ved  

 lov og er nødvendige:
Artikel 20 1. Al propaganda for krig skal være forbudt ved lov.
 2. Enhver tilskyndelse til nationalt had, racehad  

 eller religiøst had, som ophidser til forskelsbehandling, fjendtlighed eller  

 vold, skal være forbudt ved lov.
Artikel 21 Retten til at deltage i fredelige forsamlinger skal anerkendes.
Udøvelsen  

 af denne ret må ikke underkastes andre begrænsninger end sådanne, som  

 fastsættes i overensstemmelse med loven og er nødvendige i et demokratisk  

 samfund af hensyn til statens sikkerhed eller den offentlige sikker, den  

 offentlige orden (ordre public) , beskyttelsen af den offentlige  

 sundhed eller sædelighed eller beskyttelsen af andres rettigheder og  

 friheder.
Artikel 22 1. Enhver har ret til foreningsfrihed, herunder ret  

 til at oprette og indmelde sig i fagforeninger til beskyttelse af sine  

 interesser.
2. Udøvelsen af denne ret må ikke underkastes andre  

 begrænsninger end sådanne, som er foreskrevet ved lov og er nødvendige i et  

 demokratisk samfund af hensyn til statens sikkerhed eller den offentlige  

 sikkerhed, den offentlige orden (ordre public) , beskyttelsen af den  

 offentlige sundhed eller sædelighed eller beskyttelsen af andres ret og  

 frihed.
Denne artikel skal ikke være til hinder for, at der pålægges  

 medlemmer af de væbnede styrker og af politiet lovlige begrænsninger i deres  

 udøvelse af denne ret.
 3. Intet i denne artikel berettiger stater, der er  

 deltagere i Den internationale Arbejdsorganisations konvention af 1948 om  

 foreningsfrihed og beskyttelse af retten til at organisere sig, til at træffe  

 lovgivningsmæssige foranstaltninger, som ville begrænse de garantier, der er  

 fastsat i den pågældende konvention, eller til at anvende loven på en måde,  

 som ville begrænse disse garantier.
Artikel 23 1. Familien er samfundets naturlige og grundlæggende  

 gruppeenhed og har ret til samfundets og statens beskyttelse.
 2. Giftefærdige mænds og kvinders ret til at indgå  

 ægteskab og stifte familie skal anerkendes.
 3. Intet ægteskab må indgås uden de vordende  

 ægtefællers frie og uforbeholdne samtykke.
4. De i denne konvention deltagende stater skal tage  

 passende skridt til at sikre ægtefællernes ligestilling med hensyn til  

 rettigheder og forpligtelser ved ægteskabets indgåelse, under ægteskabet og  

 ved dets opløsning.
I tilfælde af ægteskabets opløsning skal der drages  

 omsorg for fornøden beskyttelse af eventuelle børn.
Artikel 24 1. Ethvert barn har uden forskelsbehandling på  

 grundlag af race, hudfarve, køn, sprog, religion, national eller social  

 herkomst, formueforhold eller fødsel, ret til de beskyttelsesforanstaltninger  

 fra familiens, samfundets og statens side, som dets stilling som mindreårig  

 kræver.
 2. Ethvert barn skal registreres umiddelbart efter  

 fødslen og have et navn.
 3. Ethvert barn har ret til at erhverve et  

 statsborgerskab.
Artikel 25 Enhver borger skal uden nogen af de i artikel 2 omhandlede former for  

 forskelsbehandling og uden urimelige begrænsninger have ret til og mulighed  

 for:
Artikel 26 Alle mennesker er lige for loven og er berettigede til lovens ligelige  

 beskyttelse uden nogen forskelsbehandling.
I denne henseende skal loven  

 forbyde enhver forskelsbehandling og sikre alle ligelig og effektiv  

 beskyttelse imod forskelsbehandling af nogen grund, herunder race, hudfarve,  

 køn, sprog, religion, politisk eller anden anskuelse, national eller social  

 herkomst, formueforhold, fødsel eller anden stilling.
Artikel 27 I de stater, hvor der findes etniske, religiøse eller sproglige mindretal,  

 må personer, der tilhører sådanne mindretal, ikke forholdes retten til i  

 fællesskab med de øvrige medlemmer af deres gruppe at leve deres eget  

 kulturliv, at bekende sig til og udøve deres egen religion eller at benytte  

 deres eget sprog.
Artikel 28 1. Der oprettes en menneskerettighedskomitee (herefter  

 betegnet komiteen). Den skal bestå af 18 medlemmer og varetage de nedenfor  

 fastsatte opgaver.
 2. Komiteen skal bestå af statsborgere fra de i denne  

 konvention deltagende stater og medlemmerne skal være personer af høj moralsk  

 kvalitet og have anerkendt sagkundskab med hensyn til menneskerettigheder.  

 Der skal tages hensyn til fordelen ved, at nogle af komiteens medlemmer har  

 juridisk erfaring.
 3. Komiteens medlemmer vælges og virker i deres  

 personlige egenskab.
Artikel 29 1. Komiteens medlemmer vælges med hemmelig afstemning  

 på grundlag af en fortegnelse over personer, der besidder de i artikel 28  

 foreskrevne kvalifikationer, og som er indstillet hertil af de i denne  

 konvention deltagende stater.
2. Enhver i denne konvention deltagende stat kan højst  

 indstille to personer.
Disse skal være statsborgere i den stat, der  

 indstiller dem.
 3. En person kan indstilles flere gange.
Artikel 30 1. Det første valg finder sted senest seks måneder  

 efter denne konventions ikrafttrædelsesdato.
 2. Mindst fire måneder før tidspunktet for hvert valg  

 til komiteen, bortset fra valg til besættelse af en plads, som er blevet  

 erklæret ledig i overensstemmelse med artikel 34, anmoder De forenede  

 Nationers generalsekretær skriftligt de i denne konvention deltagende stater  

 om inden tre måneder at foreslå kandidater til komiteen.
 3. De forenede Nationers generalsekretær udarbejder en  

 alfabetisk fortegnelse over samtlige således foreslåede personer med  

 angivelse af de deltagerstater, der har indstillet dem, og fremsender  

 fortegnelsen til de i denne konvention deltagende stater, senest en måned før  

 datoen for hvert valg.
4. Valg af komiteens medlemmer finder sted på et af De  

 forenede nationers generalsekretær indkaldt møde ved De forenede Nationers  

 hovedsæde mellem de i denne konvention deltagende stater.
Ved dette møde, der  

 for at være beslutningsdygtigt kræver deltagelse af to tredjedele af de i  

 denne konvention deltagende stater, indvælges i komiteen de kandidater, der  

 opnår flest stemmer og et absolut flertal af de stemmer, der afgives af de  

 tilstedeværende og stemmeafgivende repræsentanter for deltagerstaterne.
Artikel 31 1. Komiteen må ikke omfatte flere end een statsborger  

 fra samme stat.
 2. Ved valg til komiteen skal hensyn tages til en  

 rimelig geografisk fordeling af medlemskredsen og til repræsentation af de  

 forskellige kulturformer og de vigtigste retssystemer.
Artikel 32 1. Komiteens medlemmer vælges for et tidsrum af fire  

 år.
De kan genvælges, såfremt de genindstilles.
Funktionstiden for ni af de  

 medlemmer, der vælges ved det første valg, udløber dog efter to års forløb;  

 straks efter det første valg udpeges disse ni medlemmer ved lodtrækning  

 foretaget af dirigenten for det i artikel 30, stk. 4, nævnte møde.
 2. Valg afholdes ved udløbet af en funktionsperiode i  

 overensstemmelse med de foregående artikler i dette afsnit af konventionen.
Artikel 33 1. Hvis et komitemedlem efter de øvrige medlemmers  

 enstemmige opfattelse er ophørt med at udøve sine funktioner af anden grund  

 end midlertidigt fravær, underretter komiteens formand De forenede Nationers  

 generalsekretær, som derpå erklærer det pågældende medlems plads for ledig.
 2. I tilfælde af et komitemedlems død eller  

 tilbagetræden underretter formanden straks De forenede Nationers  

 generalsekretær, som erklærer pladsen for ledig fra datoen for dødsfaldet  

 eller fra den dato, det pågældende medlem træder tilbage.
Artikel 34 1. Når en plads i komiteen er erklæret ledig i henhold  

 til artikel 33, og det tidligere medlems funktionsperiode ikke udløber inden  

 seks måneder fra det tidspunkt, da pladsen blev erklæret ledig, giver De  

 forenede Nationers generalsekretær meddelelse herom til de i denne konvention  

 deltagende stater, som inden to måneder kan afgive indstillinger i henhold  

 til artikel 29 med henblik på besættelse af den ledige plads.
2. De forenede Nationers generalsekretær udarbejder en  

 alfabetisk fortegnelse over de således indstillede personer og fremsender  

 denne til de i denne konvention deltagende stater.
Valg til besættelse af den  

 ledige plads finder derefter sted i overensstemmelse med de herom gældende  

 bestemmelser i dette afsnit af konventionen.
 3. Et komitemedlem, der vælges til en plads, der er  

 erklæret ledig i henhold til artikel 33, varetager hvervet i den resterende  

 del af funktionsperioden for det medlem, hvis plads i komiteen blev ledig i  

 henhold til bestemmelserne i den nævnte artikel.
Artikel 35 Komiteens medlemmer modtager, med godkendelse af De forenede Nationers  

 generalforsamling, vederlag af De forenede Nationers midler på sådanne vilkår  

 og betingelser, som generalforsamlingen måtte fastsætte under hensyntagen til  

 betydningen af komiteens opgaver.
Artikel 36 De forenede Nationers generalsekretær stiller personale og øvrige  

 hjælpemidler til rådighed for komiteen i det omfang, det er nødvendigt, for  

 at komiteen effektivt kan udøve sine funktioner i henhold til denne  

 konvention.
Artikel 37 1. De forenede Nationers generalsekretær indkalder  

 komiteen til dens første møde ved De forenede Nationers hovedsæde.
 2. Senere møder afholdes på tidspunkter, der  

 fastsættes i komiteens forretningsorden.
 3. Komiteen afholder som regel sine møder ved De  

 forenede Nationers hovedsæde eller ved De forenede Nationers kontor i Geneve.
Artikel 38 Ethvert medlem af komiteen afgiver, før han tiltræder sit hverv, i et  

 åbent komitemøde en højtidelig erklæring om, at han vil varetage sit hverv  

 upartisk og samvittighedsfuldt.
Artikel 39 1. Komiteen vælger personer til at beklæde  

 tillidsposter i komiteen for et tidsrum af to år.
De kan genvælges.
 2. Komiteen fastsætter selv sin forretningsorden, som  

 bl.a. skal indeholde bestemmelser om at:
Artikel 40 1. De i denne konvention deltagende stater forpligter  

 sig til at afgive beretninger om de foranstaltninger, de har truffet til  

 gennemførelse af de heri anerkendte rettigheder, og om de fremskridt, der er  

 gjort med hensyn til disse rettigheders udnyttelse:
 2. Alle beretninger fremsendes til De forenede  

 Nationers generalsekretær, som videresender dem til komiteen til behandling.  

 I beretningerne angives de forhold og vanskeligheder, der måtte have været af  

 betydning for denne konventions iværksættelse.
 3. De forenede Nationers generalsekretær kan efter  

 samråd med komiteen oversende genparter til De forenede Nationers  

 særorganisationer af de dele af beretningerne, som henhører under deres  

 respektive forretningsområder.
4. Komiteen gennemgår de beretninger, som afgives af  

 de i denne konvention deltagende stater.
Den fremsender sine egne beretninger  

 til deltagerstaterne tillige med sådanne almindelige kommentarer, som den  

 måtte finde anledning til at fremsætte.
Komiteen kan endvidere fremsende  

 disse kommentarer til Det økonomiske og sociale Råd tillige med genparter af  

 de beretninger, som er modtaget fra de i denne konvention deltagende stater.
 5. De i denne konvention deltagende stater kan  

 tilstille komiteen eventuelle bemærkninger til kommentarer, som måtte være  

 fremsat i henhold til stk. 4 i denne artikel.
Artikel 41 1. En i denne konvention deltagende stat kan når som  

 helst erklære i henhold til denne artikel, at den anerkender komiteens  

 kompetence til at modtage og behandle henvendelser, hvorved en deltagerstat  

 hævder, at en anden deltagerstat ikke opfylder sine forpligtelser i henhold  

 til denne konvention.
Henvendelser i henhold til denne artikel kan kun  

 modtages og behandles, hvis de hidrører fra en deltagerstat, som har afgivet  

 en erklæring om, at den for sit vedkommende anerkender komiteens kompetence.  

 Komiteen må ikke modtage nogen henvendelse, der vedrører en deltagerstat, som  

 ikke har afgivet en sådan erklæring.
Henvendelser, der modtages i henhold til  

 denne artikel, behandles i overensstemmelse med følgende regler:
 Beretningen fremsendes i alle tilfælde til de pågældende deltagerstater.
 2. Bestemmelserne i denne artikel træder i kraft, når  

 ti af de i denne konvention deltagende stater har afgivet erklæring i henhold  

 til stk. 1 i denne artikel.
Sådanne erklæringer deponeres af deltagerstaterne hos De forenede  

 Nationers generalsekretær, som fremsender genparter deraf til de øvrige  

 deltagerstater.
En erklæring kan når som helst trækkes tilbage ved en  

 meddelelse til generalsekretæren.
En sådan tilbagetrækning berører ikke  

 behandlingen af en sag, hvorom henvendelse allerede er sket i henhold til  

 denne artikel.
Efter at meddelelsen om erklæringens tilbagetrækning er  

 modtaget af generalsekretæren, må yderligere henvendelser ikke modtages fra  

 nogen deltagerstat, medmindre den pågældende deltagerstat har afgivet en ny  

 erklæring.
Artikel 42 1 a) Hvis en sag, som indbringes for komiteen i overensstemmelse med  

 artikel 41, ikke afgøres til de pågældende deltagerstaters tilfredshed, kan  

 komiteen med de pågældende deltagerstaters forudgående samtykke nedsætte en  

ad hoc mæglingskommission (herefter benævnt kommissionen). Denne  

 stiller sin bistand til rådighed for de pågældende deltagerstater med henblik  

 på en mindelig afgørelse af sagen på grundlag af respekt for denne  

 konvention.
2. Kommissionens medlemmer virker i deres personlige  

 egenskab.
De må ikke være statsborgere i de pågældende deltagerstater eller i  

 en stat, der ikke er deltager i denne konvention, eller i en deltagerstat,  

 som ikke har afgivet erklæring i henhold til artikel 41.
 3. Kommissionen vælger selv sin formand og vedtager  

 selv sin forretningsorden.
 4. Kommissionens møder afholdes som regel ved De  

 forenede Nationers hovedsæde eller ved De forenede Nationers kontor i Geneve.  

 De kan dog afholdes på sådanne andre egnede steder, som kommissionen måtte  

 bestemme i samråd med De forenede Nationers generalsekretær og de pågældende  

 deltagerstater.
 5. Det sekretariat, som stilles til rådighed i  

 overensstemmelse med artikel 36 betjener også de kommissioner, som nedsættes  

 i henhold til denne artikel.
 6. De oplysninger, som modtages og sammenholdes af  

 komiteen stilles til rådighed for kommissionen, og kommissionen kan anmode de  

 pågældende deltagerstater om at meddele andre oplysninger af betydning for  

 sagen.
 7. Når kommissionen har færdigbehandlet sagen, dog i  

 intet tilfælde senere end tolv måneder efter, at den har modtaget denne,  

 afgiver den en beretning til komiteens formand til videresendelse til de  

 pågældende deltagerstater:
 8. Bestemmelserne i denne artikel berører ikke  

 komiteens pligter i henhold til artikel 41.
 9. De pågældende deltagerstater deler  

 kommissionsmedlemmernes udgifter ligeligt imellem sig i henhold til  

 beregninger, der tilvejebringes af De forenede Nationers generalsekretær.
 10. De forenede Nationers generalsekretær er  

 bemyndiget til om nødvendigt at dække kommissionsmedlemmernes udgifter, før  

 disse refunderes af de pågældende deltagerstater i overensstemmelse med stk.  

 9 i denne artikel.
Artikel 43 Medlemmerne af komiteen og af de ad hoc mæglingskommissioner, der  

 måtte blive nedsat i henhold til artikel 42, er berettigede til de samme  

 lettelser, rettigheder og immuniteter, som tilkommer De forenede Nationers  

 udsendte eksperter i henhold til herom gældende bestemmelser i konventionen  

 om De forenede Nationers rettigheder og immuniteter.
Artikel 44 Denne konventions gennemførelsesbestemmelser berører ikke de  

 fremgangsmåder, der er foreskrevet med hensyn til gennemførelsen af  

 menneskerettigheder i eller i medfør af De forenede Nationers og  

 særorganisationernes statutter og konventioner, og forhindrer ikke de i denne  

 konvention deltagende stater i at benytte andre fremgangsmåder til bilæggelse  

 af en tvist i overensstemmelse med almindelige eller særlige mellem den  

 gældende internationale overenskomster.
Artikel 45 Komiteen afgiver gennem Det økonomiske og sociale Råd en årlig beretning  

 om sin virksomhed til De forenede Nationers generalforsamling.
Artikel 46 Intet i denne konvention må fortolkes som en indskrænkning i de  

 bestemmelser i de De forenede Nationers pagt og særorganisationernes  

 statutter, der nærmere angiver det ansvar, som De forenede Nationers  

 forskellige organer og særorganisationerne hver især har, for såvidt angår de  

 i denne konvention omhandlede spørgsmål.
Artikel 47 Intet i denne konvention må fortolkes som en indskrænkning i alle folks  

 naturlige ret til fuld og fri nydelse og udnyttelse af deres naturgivne  

 rigdomskilder og ressourcer.
Artikel 48 1. Denne konvention kan undertegnes af enhver  

 medlemsstat i De forenede Nationer eller ethvert medlem af en af  

 særorganisationerne af enhver stat, der har tilsluttet sig Den internationale  

 Domstols statut og enhver anden stat, der af De forenede Nationers  

 generalforsamling er blevet opfordret til at deltage i denne konvention.
 2. Denne konvention skal ratificeres.  

 Ratifikationsinstrumenter skal deponeres hos De forenede Nationers  

 generalsekretær.
 3. Denne konvention kan tiltrædes af enhver af de i  

 stk. 1 i denne artikel nævnte stater.
 4. Tiltrædelse sker ved deponering af et  

 tiltrædelsesinstrument hos De forenede Nationers generalsekretær.
 5. De forenede Nationers generalsekretær underretter  

 alle stater, som har undertegnet eller tiltrådt denne konvention, om  

 deponeringen at ethvert ratifikations- eller tiltrædelsesinstrument.
Artikel 49 1. Denne konvention træder i kraft tre måneder efter  

 datoen for deponeringen af det femogtredivte ratifikations- eller  

 tiltrædelsesinstrument hos De forenede Nationers generalsekretær.
 2. For enhver stat, der ratificerer eller tiltræder  

 denne konvention efter deponeringen af det femogtredivte ratifikations- eller  

 tiltrædelsesinstrument, træder konventionen i kraft tre måneder efter datoen  

 for deponeringen af dens eget ratifikations- eller tiltrædelsesinstrument.
Artikel 50 Bestemmelserne i denne konvention finder uden begrænsning eller undtagelse  

 anvendelse på alle dele af forbundsstater.
Artikel 51 1. Enhver i denne konvention deltagende stat kan  

 stille ændringsforslag og indsende dem til De forenede Nationers  

 generalsekretær.
Denne skal derefter give meddelelse om de foreslåede  

 ændringer til de i konventionen deltagende stater med anmodning om at blive  

 underrettet.
Såfremt deltagerstaterne ønsker en konference med det formål at  

 behandle og stemme om forslagene.
Hvis mindst en tredjedel af  

 deltagerstaterne ønsker en sådan konference, skal generalsekretæren  

 sammenkalde konferencen under De forenede Nationers auspicier.
Enhver  

 ændring, der vedtages af et flertal af de stater, der er til stede og afgiver  

 deres stemme ved konferencen, skal forelægges De forenede Nationers  

 generalforsamling til godkendelse.
 2. Ændringer træder i kraft, når de er godkendt af De  

 forenede Nationers generalforsamling og vedtaget med to tredjedels flertal af  

 de i denne konvention deltagende stater i overensstemmelse med deres  

 respektive forfatningsmæssige regler.
 3. Når ændringer træder i kraft, er de bindende for de  

 deltagerstater, som har godkendt dem, medens de øvrige deltagerstater stadig  

 er bundet af bestemmelserne i denne konvention og eventuelle tidligere  

 ændringer, som de har godkendt.
Artikel 52 Uanset de meddelelser, der afgives i henhold til artikel 48, stk. 5,  

 underretter Den forenede Nationers generalsekretær alle de i stk. 1 i samme  

 artikel omhandlede stater om:
Artikel 53 1. Denne konvention, hvis engelske, franske,  

 kinesiske, russiske og spanske tekst har samme gyldighed, skal deponeres i De  

 forenede Nationers arkiv.
 2. De forenede Nationers generalsekretær skal  

 fremsende bekræftede genparter af denne konvention til samtlige de i artikel  

 48 omhandlede stater.
 TIL BEKRÆFTELSE HERAF har undertegnede, som af deres respektive regeringer  

 er behørigt bemyndiget hertil, undertegnet denne konvention, åbnet for  

 undertegnelse i New York den nittende december nitten hundrede og seksogtres.
VALGFRI PROTOKOL TIL DEN INTERNATIONALE KONVENTION OM BORGERLIGE OG  

 POLITISKE RETTIGHEDER De i denne protokol deltagende stater, som finder , at det for yderligere at fremme formålene med  

 konventionen om borgerlige og politiske rettigheder (herefter benævnt  

 konventionen) og gennemførelsen af dens bestemmelser ville være  

 formålstjenligt at gøre det muligt for den i medfør af konventionens afsnit  

 IV oprettede menneskerettighedskomite (herefter benævnt komiteen) i  

 overensstemmelse med denne protokol at modtage og behandle henvendelser fra  

 enkeltpersoner, der hævder at være ofre for krænkelse af nogen af de i  

 konventionen anførte rettigheder, er blevet enige om følgende:
Artikel 1 En i konventionen deltagende stat, som tilslutter sig denne protokol,  

 anerkender komiteens kompetence til at modtage og behandle henvendelser fra  

 enkeltpersoner, som er undergivet dens jurisdiktion, og som hævder at være  

 ofre for krænkelse fra den pågældende deltagerstats side af nogen af de i  

 konventionen nævnte rettigheder.
Komiteen kan ikke modtage henvendelser, der  

 vedrører en stat, som er deltager i konventionen, men ikke har tilsluttet sig  

 denne protokol.
Artikel 2 Med forbehold af bestemmelserne i artikel 1 kan enkeltpersoner, der  

 hævder, at nogen af deres i konventionen opregnede rettigheder er blevet  

 krænket, og som har udtømt alle de retsmidler, der står til rådighed i deres  

 hjemland, indgive en skriftlig henvendelse til behandling i komiteen.
Artikel 3 Komiteen skal afvise enhver henvendelse i henhold til denne protokol, når  

 henvendelsen er anonym, eller når komiteen anser den for at være et misbrug  

 af retten til at foretage sådanne henvendelser eller for at være uforenelig  

 med konventionens bestemmelser.
Artikel 4 1. Med forbehold af bestemmelserne i artikel 3 skal  

 komiteen gøre den deltagerstat, som hævdes at krænke en bestemmelse i  

 konventionen, bekendt med henvendelsen, som komiteen modtager i henhold til  

 denne protokol.
 2. Inden seks måneder skal den pågældende stat  

 tilstille komiteen en skriftlig redegørelse eller udtalelse, som belyser  

 sagen og angiver de eventuelle foranstaltninger, staten måtte have truffet.
Artikel 5 1. Komiteen skal behandle henvendelser, der modtages i  

 henhold til denne protokol, under hensyntagen til alle skriftlige  

 oplysninger, som klageren og den pågældende deltagerstat har stillet til dens  

 rådighed.
 2. Komiteen må ikke behandle en henvendelse fra en  

 enkeltperson, medmindre den har sikret sig:
 3. Komiteen træder sammen for lukkede døre, når den  

 behandler henvendelser i henhold til denne protokol.
 4. Komiteen underretter den pågældende deltagerstat og  

 klageren om sine synspunkter.
Artikel 6 komiteen medtager i sin årlige beretning i henhold til konventionens  

 artikel 45 en oversigt over sin virksomhed i henhold til denne protokol.
Artikel 7 Indtil opnåelsen af de mål, som er opstillet i den på De forenede  

 Nationers generalforsamling den 14. december 1960 vedtagne resolution 1514  

 (XV), og som angår erklæringen om tilståelse af uafhængighed til kolonier og  

 kolonibefolkninger, begrænser denne protokols bestemmelser på ingen måde den  

 klageret, der er indrømmet disse befolkninger i De forenede Nationers pagt og  

 i andre internationale konventioner og dokumenter, som henhører under De  

 forenede Nationer og særorganisationerne.
Artikel 8 1. Denne protokol kan undertegnes af enhver stat, som  

 har undertegnet konventionen.
2. Denne protokol kan ratificeres af enhver stat, som  

 har ratificeret eller tiltrådt konventionen.
Ratifikationsinstrumenter  

 deponeres hos De forenede Nationers generalsekretær.
 3. Denne protokol kan tiltrædes af enhver stat, som  

 har ratificeret eller tiltrådt konventionen.
 4. Tiltrædelse sker ved deponering af et  

 tiltrædelsesinstrument hos De forenede Nationers generalsekretær.
 5. De forenede Nationers generalsekretær underretter  

 samtlige stater, som har undertegnet eller tiltrådt denne protokol, om  

 deponeringen af ethvert ratifikations- eller tiltrædelsesinstrument.
Artikel 9 1. Under forbehold af konventionens ikrafttræden  

 træder denne protokol i kraft tre måneder efter, at det tiende ratifikations-  

 eller tiltrædelsesinstrument er deponeret hos De forenede Nationers  

 generalsekretær.
 2. For enhver stat, der ratificerer eller tiltræder  

 denne protokol efter deponeringen af det tiende ratifikations- eller  

 tiltrædelsesinstrument, træder denne protokol i kraft tre måneder efter  

 datoen for deponeringen af dens eget ratifikations- eller  

 tiltrædelsesinstrument.
Artikel 10 Denne protokols bestemmelser finder uden nogen begrænsning eller  

 undtagelse anvendelse på alle dele af forbundsstater.
Artikel 11 1. Enhver i denne protokol deltagende stat kan stille  

 ændringsforslag og indsende dem til De forenede Nationers generalsekretær.  

 Denne skal derefter give meddelelse om de foreslåede ændringer til de i  

 protokollen deltagende stater med anmodning om at blive underrettet, såfremt  

 staterne ønsker en konference af deltagerstaterne med det formål at behandle  

 og stemme om forslagene.
Hvis mindst en tredjedel af deltagerstaterne ønsker  

 en sådan konference, skal generalsekretæren sammenkalde konferencen under De  

 forenede Nationers auspicier.
Enhver ændring, der vedtages af et flertal af  

 de deltagerstater, der er tilstede og afgiver deres stemme ved konferencen,  

 skal forelægges De forenede Nationers generalforsamling til godkendelse.
 2. Ændringer træder i kraft, når de er godkendt af De  

 forenede Nationers generalforsamling og vedtaget med to tredjedels flertal af  

 deltagerne i denne protokol i overensstemmelse med deres respektive  

 forfatningsmæssige regler.
 3. Når ændringer træder i kraft, er de bindende for de  

 deltagerstater, som har godkendt dem, medens de øvrige deltagerstater stadig  

 er bundet af bestemmelserne i denne protokol og eventuelle tidligere  

 ændringer, som de har godkendt.
Artikel 12 1. Enhver deltagerstat kan når som helst opsige denne  

 protokol ved en skriftlig meddelelse stilet til De forenede Nationers  

 generalsekretær.
Opsigelsen træder i kraft tre måneder efter, at  

 generalsekretæren har modtaget meddelelsen.
 2. En opsigelse har ingen indflydelse på den fortsatte  

 anvendelse af denne protokols bestemmelser på enhver henvendelse, der  

 foretages i henhold til artikel 2, før opsigelsen træder i kraft.
Artikel 13 Foruden at udsende meddelelser i henhold til denne protokols artikel 8,  

 stk. 5, underretter De forenede Nationers generalsekretær samtlige de i  

 konventionens artikel 48, stk. 1, omhandlede stater om:
Artikel 14 1. Denne protokol, hvis engelske, franske, kinesiske,  

 russiske og spanske tekst har samme gyldighed, deponeres i De forenede  

 Nationers arkiv.
 2. De forenede Nationers generalsekretær fremsender  

 bekræftede genparter af denne protokol til samtlige de i konventionens  

 artikel 48 omhandlede stater.
 TIL BEKRÆFTELSE HERAF har undertegnede, som af deres respektive regeringer  

 er behørigt bemyndiget hertil, undertegnet denne protokol, åbnet for  

 undertegnelse i New York den nittende december nitten hundrede og seksogtres.
 Danmarks ratifikationsinstrument deponeredes den 6. januar 1972 hos De  

 forenede Nationers generalsekretær, og konventionen trådte i medfør af  

 artikel 49, stk. 1 i kraft for Danmark og følgende lande den 23. marts 1976:
Barbados, Den bjelorussiske socialistiske Sovjetrepublik, Bulgarien,  

 Chile, Columbia, Costa Rica, Cypern, Ecuador, Finland, Irak, Iran, Jamaica,  

 Jordan, Jugoslavien, Kenya, Libanon, Libyen, Madagascar, Mali, Mauritius, Den  

 mongolske Folkerepublik, Norge, Rumænien, Rwanda, De socialistiske  

 Sovjetrepublikkers Union, Sverige, Syrien, Tjekkoslovakiet, Tunesien, Den  

 tyske demokratiske Republik, Forbundsrepublikken Tyskland (incl.
Land  

 Berlin), Den ukrainske socialistiske Sovjetrepublik, Ungarn og Uruguay.
 Der er ved ratifikationen eller tiltrædelsen taget forbehold og afgivet  

 erklæringer som følger:
Danmark: Forbehold over for kravet i artikel 10, stk. 3, 2.  

 punktum, om at unge lovovertrædere skal holdes adskilt fra voksne, artikel  

 14, stk. 1, vedrørende offentlig rettergang, artikel 14, stk. 5, vedrørende  

 fornyet prøvelse af domfældelse og retsfølge i straffesager, artikel 14, stk.  

 7, vedrørende genoptagelse af straffesager, der er endt med frifindende dom,  

 samt artikel 20, stk. 1, vedrørende forbud mod propaganda for krig.
Erklæring  

 i henhold til artikel 41 om, at Danmark for en toårig periode regnet fra  

 konventionens ikrafttrædelsesdato anerkender den i artiklen nævnte  

 menneskerettighedskomites kompetence til at behandle klager fra en  

 deltagerstat mod en anden.
 Barbados: Forbehold om indtil videre ikke fuldt ud at opfylde  

 artikel 14, stk. 3 d), vedrørende gratis juridisk bistand for tiltalte i  

 straffesager.
Finland: Forbehold over for artikel 9, stk. 3, vedrørende  

 forpligtelsen til ufortøvet at fremstille en arresteret eller en person, der  

 tilbageholdes som sigtet, for en dommer, artikel 10, stk. 2 b) og stk. 3,  

 vedrørende forpligtelsen til at holde unge tiltalte og lovovertrædere adskilt  

 fra voksne, artikel 13 vedrørende udlændinges retsstilling i forbindelse med  

 udvisning, artikel 14, stk. 1, vedrørende forpligtelsen til at offentliggøre  

 enhver dom, artikel 14, stk. 3 d), vedrørende en tiltalts ret til juridisk  

 bistand, artikel 14, stk. 7, vedrørende genoptagelse af straffesager til  

 skade for domfældte personer samt artikel 20, stk. 1, vedrørende forbud mod  

 propaganda for krig.
Erklæring i henhold til artikel 41 om, at Finland  

 anerkender menneskerettighedskomiteens kompetence til at behandle klager fra  

 en deltagerstat mod en anden.
Norge: Forbehold over artikel 6, stk. 4, vedrørende enhver  

 dødsdømts ret til at søge benådning eller forvandling af straffen, artikel  

 10, stk. 2 b) og stk. 3, vedrørende forpligtelsen til at holde unge tiltalte  

 og lovovertrædere adskilt fra voksne, artikel 14, stk. 5 og 7, vedrørende  

 diverse retssikkerhedsgarantier samt artikel 20, stk. 1, vedrørende forbud  

 mod propaganda for krig.
Erklæring i henhold til artikel 41 om, at Norge  

 anerkender menneskerettighedskomiteens kompetence til at behandle klager fra  

 en deltagerstat mod en anden.
Sverige: Forbehold over for artikel 10, stk. 3, vedrørende  

 forpligtelsen til at holde unge lovovertrædere adskilt fra voksne, artikel  

 14, stk. 7, vedrørende genoptagelse af straffesager samt artikel 20, stk. 1,  

 vedrørende forbud mod propaganda for krig.
Erklæring i henhold til artikel 41  

 om, at Sverige anerkender menneskerettighedskomiteens kompetence til behandle  

 klager fra en deltagerstat mod en anden.
 Forbundsrepublikken Tyskland: Fortolkningserklæring vedrørende  

 artiklerne 19, 21 og 22 sammenholdt med artikel 2, stk. 1. Forbehold over for  

 artikel 14, stk. 3 d), vedrørende en tiltalts ret til at være til stede ved  

 pådømmelsen i højere instans, artikel 14, stk. 5, vedrørende fornyet prøvelse  

 af domfældelse og retsfølge i straffesager samt artikel 15, stk. 1,  

 vedrørende straf i tilfælde, hvor der efter lovovertrædelsens begåelse er  

 fastsat en mildere straf.
 Bestemmelserne i konventionens artikel 41 vedrørende  

 menneskerettighedskomiteens kompetence til at behandle klager fra en  

 deltagerstat mod en anden træder i kraft, når ti af de i konventionen  

 deltagende stater har afgivet erklæring i henhold til artiklens stk. 1.
 Den tilhørende valgfri protokol om menneskerettighedskomiteens kompetence  

 til at behandle henvendelser fra enkeltpersoner er foruden af Danmark blevet  

 ratificeret eller tiltrådt af følgende lande:
 Barbados, Columbia, Costa Rica, Ecuador, Finland, Jamaica, Madagascar,  

 Mauritius, Norge, Sverige og Uruguay.
 Protokollen trådte i medfør af dens artikel 9, stk. 1, i kraft for Danmark  

 og nævnte lande samtidig med konventionen den 23. marts 1976.
 Danmark, Norge og Sverige har ratificeret protokollen med det forbehold,  

 at bestemmelserne i artikel 5, stk. 2 a), skal forstås således, at den i  

 medfør af konventionens artikel 28 forudsete komitee ej heller må behandle en  

 henvendelse fra en enkeltperson, medmindre komiteen har sikret sig, at den  

 samme sag ikke har været genstand for behandling efter andre regler om  

 international undersøgelse eller bilæggelse.
 Udenrigsministeriet, den 29. marts 1976.
K.
B.
Andersen.
