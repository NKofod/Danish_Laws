 I medfør af § 45, stk. 3, i lov nr. 209 af 11. juni 1954 om  

 apotekervæsenet fastsættes herved efter forhandling med indenrigsministeriet  

 følgende.
I.
Dispenserende dyrlæger.
A.
Lokalet.
 1. Ved nyindretning eller større ombygning af en  

 dyrlæges dispenspenseringslokale skal dyrlægen forud hos  

 veterinærdirektoratet - om fornødent ved forelæggelse af tegninger og  

 oplysninger - søge forholdet godkendt.
 2. Et dispenseringslokale kan fordres udvidet eller  

 ændret, såfremt lokalet ikke længere anses for tilstrækkeligt, eller  

 indretningen på anden måde anses for ufyldestgørende.
 3. Lokalet skal være tørt, let at renholde og udlufte  

 og aflåseligt.
4. Gulvarealet skal være så stort, at pladsmangel ikke  

 vanskeliggør arbejdets udførelse eller opretholdelse af god orden.  

 Gulvarealet må i almindelighed ikke være under 6 kvadratmeter.
Lokalet skal  

 have rigeligt dagslys, og den elektriske belysning skal være tilstrækkelig,  

 og hvor forholdene gør det påkrævet, skal der være både orienteringsbelysning  

 og belysning på arbejdspladsen.
Dispenseringslokalet skal holdes opvarmet -  

 såvidt muligt gennem centralvarmeanlæg - i sådan udstrækning, at fugtighed  

 undgås.
5. Ydervæggene skal være isolerede mod fugtighed, og  

 gulvbelægningen skal såvidt muligt bestå af et fast, vandtæt materiale, der  

 er let at renholde.
Gulvet skal såvidt muligt være forsynet med afløb,  

 hvortil der skal være tilstrækkeligt fald.
Loftet skal være tæt og isoleret  

 mod fugtighed.
Lokalet skal overfladebehandles ved kalkning, limfarvning,  

 olie- eller plasticmaling eller lignende.
Dog skal den den nederste halvdel  

 af væggene være afvaskelig.
Iøvrigt skal lokalet være velvedligeholdt.
6. Der må ikke være adgang til lokalet direkte fra det  

 fri eller fra vaskehus o.lign., og dørene skal slutte tæt.
Lokalet må ikke i  

 almindelighed benyttes som gennemgang.
 7. Ved nyindretning eller ved ombygning skal der  

 sørges for plads til kogeanordning og en egnet vask eller kumme med rindende  

 vand og med afløb.
8. Forannævnte installationer kan dog også indrettes i  

 et tilstødende lokale, der er forsynet med koldt og eventuelt varm vand samt  

 gulvafløb.
Hvor forholdene tillader det, og arbejdets art og omfang gør det  

 påkrævet, kan indretning af et sådant tilstødende lokale kræves iværksat.
Det  

 bemærkes, at rengøring, tørring og sterilisation af dyrlægens instrumenter,  

 emballage og utensilier m.m. vil kunne foretages i et sådant fra  

 dispenseringslokalet adskilt rum.
9. I dispenseringslokalet må der ikke forefindes  

 uvedkommende ting.
Rene instrumenter og rene instrumentkasser kan dog,  

 såfremt pladsen tillader det, opbevares i særskilt skab.
Rene medicinflasker  

 og lignende emballage skal opbevares i særlige skabe eller skuffer.
 10. Der skal til enhver tid i dispenseringslokalet  

 herske tilfredsstillende forhold med hensyn til orden, renlighed,  

 opbevarings- og tilberedningsforhold.
11. Dispenseringslokalet skal under dyrlægens  

 bortrejse, eller såfremt andre forhold gør det påkrævet, holdes aflåset, og  

 nøglen skal opbevares på forsvarlig måde.
Lokalet skal altid være  

 tilgængeligt for tilsynet.
B.
Inventar.
1. Lokalets inventar og apparatur skal være egnet til  

 det formål, hvortil det benyttes, og være let at renholde.
Det skal iøvrigt  

 svare til behovet.
2. Af inventar skal der forefindes et arbejdsbord af  

 passende størrelse, det fornødne antal skabe, reoler, hylder og skuffer samt  

 et giftskab, som kan aflåses.
Disse genstande skal være høvlede og malede,  

 bejtsede eller ferniserede og iøvrigt holdes rene og i ordentlig stand.
Der  

 skal være så rigelig plads på hylder og i skabe, at de enkelte lægemidler kan  

 anbringes på en overskuelig måde og kun i enkelt række.
C.
Rekvisitter.
 1. Til tilberedning af lægemidler skal der forefindes  

 mindst een større pulvermorter af enten porcelæn, stentøj eller træ,  

 endvidere et dørslag eller et sold til sigtning af pulver, samt skeer,  

 spatler og andre redskaber efter behov.
 2. Hvis dyrlægen selv tilbereder injektionsmedicin  

 udover fremstilling på stedet af opløsninger til umiddelbar brug, skal  

 forefindes det nødvendige apparatur, for at tilberedningen kan foregå efter  

 farmakopeens forskrifter.
3. Af vægte skal forefindes en standvægt (en justeret,  

 lav diskvægt kan benyttes) og mindst 2 håndvægte, en større (til 50-100 g) og  

 til finvejninger en mindre, der kan afveje 10 cg med 5 mg's nøjagtighed, samt  

 justerede vægtstykker fra 10 cg til 1 kg.
Vægtstykker, der ikke er  

 anordningsmæssigt justerede, må (uden hensyn til deres nøjagtighed iøvrigt)  

 ikke anvendes.
D.
Opbevaring af lægemidlerne.
1. Lægemidler skal opbevares i dispenseringslokalet.  

 Til opbevaring af pulverformige stoffer kan der anvendes dels tætsluttende  

 skuffer (som skal være indsat i skab eller reol med tæt bagklædning, og som  

 ikke må være indrettet til opbevaring af mere end et enkelt lægemiddel), dels  

 beholdere af forskelligt materiale, såsom krukker, glas, oliemalede blikdåser  

 og fustager.
Der må ikke anvendes beholdere, som kan angribes af det  

 pågældende lægemiddel, og de skal kunne yde indholdet den fornødne  

 beskyttelse mod påvirkning af lys, luft og fugtighed.
Til plantedroger er  

 anvendelse af skuffer eller fustager dog kun tilladt, såfremt lokalet er  

 virkeligt tørt.
Til flydende stoffer skal anvendes korthalsede standflasker  

 enten med sleben glasprop eller med tætsluttende korkprop.
Salver skal  

 sædvanligvis opbevares i krukker med låg.
Det skal tilstræbes, at såvel  

 standflasker som krukker og andre beholdere bliver af ensartede typer og  

 under hensyn til forbruget af passende størrelse.
De skal være forsynet med  

 tydelig signatur og tætsluttende låg eller prop og må kun anbringes i enkelte  

 rækker.
De må kun indeholde de præparater, som signaturen angiver.
I de fra  

 apoteket modtagne flasker, krukker o.s.v. må kun opbevares 1)  

 reservebeholdninger af lægemidler (det vil sige sådanne, som ikke kan rummes  

 i de dertil beregnede standbeholdere), 2) specialiteter, 3) injektionsmedicin  

 samt 4) lægemidler, der kun undtagelsesvis rekvireres.
Disse flasker og  

 krukker skal opbevares i særligt skab.
Lægemidler må ikke opbevares i  

 papirposer undtagen forsåvidt angår afvejede portioner, der er bestemt til  

 udlevering med kort frist, eller reservebeholdninger, der opbevares i  

 skuffer, tætlukkede skabe eller passende beholdere.
Lægemidler, der er  

 færdige til udlevering i krukker, flasker eller poser, skal være forsynet med  

 tydelig signatur og opbevares på særlige hylder, i passende beholdere,  

 særligt signerede skuffer, skabe eller lignende.
Af sammensatte pulvere, der  

 indeholder plantedroger, må der kun forefindes forholdsvis små forråd, og  

 disse skal opbevares i vel tillukkede beholdere beskyttet mod lyset.
2. Såfremt dyrlægen får en større mængde hjem af et  

 medikament, end den dertil beregnede standbeholder - eventuelt skuffe - kan  

 rumme, skal den overskydende mængde, tydeligt signeret, opbevares som  

 reservebeholdning i et dertil indrettet skab eller på anden forsvarlig måde i  

 henhold til de af tilsynet givne anvisninger.
Større reservebeholdninger må  

 kun haves af sådanne stoffer, som ikke tager skade af en sådan opbevaring.
3. Lægemidler, der skal opbevares beskyttet mod lyset,  

 skal opbevares i beholdere, der er uigennemtrængelige for lys, eller i  

 beholdere af sort, mørkerødt eller mørkebrunt glas.
Opbevaring på fornævnte  

 måde er dog ikke påkrævet, såfremt medikamentbeholderne med disse lægemidler  

 opbevares i et skab.
 4. Tinkturer skal opbevares på et køligt sted i vel  

 tillukkede flasker, beskyttet mod lyset.
 5. Flygtige stoffer og lægemidler, som indeholder  

 flygtige stoffer, samt stoffer, som let tiltrækker fugtighed eller let  

 forandres i luften, skal opbevares i vel tillukkede glas.
6. Sera og vacciner samt tuberkulin og alle  

 lægemidler, for hvilke det specielt er foreskrevet, skal opbevares på et  

 mørkt og køligt, men frostfrit sted i lokalet eller i et af tilsynet godkendt  

 kælderskab.
Til opbevaring af særlig følsomme præparater (f.eks. mund- og  

 klovesygevaccine o.lign.) kan et køleskab være påkrævet.
 7. Påskrifter vedrørende begrænset holdbarhed skal  

 ubetinget overholdes.
 8. Lægemidler, der medtages i praksiskøretøjer, skal  

 opbevares under tilfredsstillende forhold med hensyn til orden og renlighed.
E.
Signering af standbeholdere m.m.
1. Samtlige standflasker, krukker, beholdere og  

 skuffer m.m. skal være forsynet med tydelig latinsk signatur.
Hertil skal  

 anvendes enten skilte af emaille eller porcelæn eller etiketter med trykt  

 signatur.
Etiketterne skal omhyggeligt klæbes fast og være behandlet således,  

 at de kan tåle vask.
2. Senest 1. januar 1958 skal signaturen på alle  

 standbeholdere m.v. være i overensstemmelse med nomenklaturen i de officielle  

 formelsamlinger.
Lægemidler, der er betegnet med +++ (tre kors), skal  

 opbevares samlet for sig og adskilt fra andre lægemidler (separanda).
F.
Udlevering af lægemidlerne og disses signering.
 1. Den dispenserende dyrlæge skal forsyne de  

 lægemidler, han udleverer, med tydelig signatur i overensstemmelse med de af  

 sundhedsstyrelsen fastsatte regler for rekvirering og udlevering af  

 lægemidler.
 2. Vedrørende signering og udlevering af koncentreret  

 arsenikopløsning henvises til dispensatorium veterinarium side 76.
3. De i § 16 i lov nr. 34 af 28. februar 1931 om gifte  

 og andre for sundheden farlige stoffer, jfr. bekendtgørelse nr. 369 af 8.  

 december 1954, anførte vædsker (ammoniakvand (salmiakspiritus), kalilud  

 (opløsning af kaliumhydroxyd), methylalkohol, natronlud (opløsning af  

 natriumhydroxyd), flussyre, salpetersyre over 10% holdig, saltsyre over 10%  

 holdig, svovlsyre over 10% holdig, kloraminopløsning, klorzinkopløsning, rå  

 karbolsyre, kresoler, sapokresol (f.eks. lysol), kreolin,  

 formaldehydopløsninger over 10% holdig, nitrobenzol og eddikesyre over 25%  

 holdig) samt andre vædsker med ætsende virkning skal udleveres i sekskantede  

 flasker eller runde riflede »giftflasker«.
Disse bestemmelser  

 gælder for rumfang indtil 750 kubikcentimeter.
De forannævnte vædsker samt de  

 lægemidler, der skal opbevares i giftskabet, må ikke udleveres eller  

 forefindes påfyldt til udlevering i øl-, mineralvands-, mælke- eller  

 vinflasker (champagnehelflasker undtaget), i runde medicinflasker af rumfang  

 750 kubikcentimeter og derunder eller i det hele taget i sådanne flasker og  

 beholdere (kogekar, krukker, kopper, drikkeglas eller lign.), som på grund af  

 form eller sædvanlig anvendelse kan give anledning til fejltagelse.
Sådanne  

 lægemidler, som skal opbevares i giftskab, jfr. dispensatorium veterinarium  

 side 163, skal ved udlevering forsynes med det giftmærke, der er foreskrevet  

 for arsenikopløsning til kreaturvask, jfr. landbrugsministeriets cirkulære af  

 15. april 1942 til samtlige dyrlæger angående brugen af arsenik til  

 kreaturvask.
 4. Stærkt virkende lægemidler, der ordineres doseret  

 dråbevis, skal udleveres i en medicinflaske uden tud med vedlagt dråbestav.
5. Lægemidler, der skal opbevares beskyttet mod lyset,  

 skal udleveres i emballage, der svarer til den for opbevaring af sådanne  

 lægemidler foreskrevne, jfr.
I, D, stk. 3.
6. Flygtige stoffer og lægemidler, som indeholder  

 flygtige stoffer, samt stoffer, som let tiltrækker fugtighed eller let  

 forandres i luften, skal udleveres i vel tillukkede glas.
Afvejede pulvere,  

 der indeholder sådanne stoffer, skal dog udleveres i kapsler af  

 paraffinpapir.
G.
Tilberedning af lægemidler.
Tilberedning af lægemidler skal ske i overensstemmelse med farmakopeens  

 forskrifter, og når et sammensat lægemiddel angives som et farmakopepræparat,  

 er det ikke tilladt at forandre, tilføje eller udelade noget.
Dyrlægen skal  

 føre de officinelle vare i prøveholdige kvaliteter.
II.
Distribuerende dyrlæger.
1. I henhold til § 2, stk. 2, i landbrugsministeriets  

 bekendtgørelse af dags dato om dyrlægers indkøb, distribuering og  

 dispensering af lægemidler til dyr skal den distribuerende dyrlæge i enhver  

 henseende tilvejebringe betryggende forhold for opbevaring af lægemidlerne.  

 Hertil skal forefindes det fornødne antal skabe, herunder et giftskab.
Disse  

 skabe skal være af egnet materiale og indretning, så de kan holdes rene og i  

 ordentlig stand.
Der skal være så rigelig plads, at de enkelte lægemidler kan  

 anbringes på en overskuelig måde.
 2. Er distribueringen af større omfang, kan det blive  

 nødvendigt at indrette et specielt distribueringslokale.
 3. Der må hos den distribuerende dyrlæge kun  

 forefindes lægemidler under de nævnte forhold samt midlertidigt i køretøjer.
 4. Henstillen af lægemidler i garager, udhuse og  

 lignende steder må ikke finde sted.
 5. Det er den distribuerende dyrlæge forbudt at  

 dispensere (tilberede, sammenblande, dele og afveje) lægemidler.
III.
Dyrlæger, der hverken dispenserer eller distribuerer  

 lægemidler.
 Dyrlæger, der ikke har tilladelse til at dispensere lægemidler, og som  

 ikke benytter distribueringsretten, er med hensyn til indkøb og opbevaring  

 m.v. af de lægemidler, som de personlig anvender til dyr, underkastet de for  

 distribuerende dyrlæger gældende bestemmelser.
IV.
Fælles bestemmelser.
A.
Giftskab.
1. Giftskabet skal være betegnet som sådant.
Det skal  

 være aflåseligt og af egnet indretning og materiale samt størrelse efter  

 behov, således at lægemidlerne kan anbringes på overskuelig måde.
I  

 giftskabet skal opbevares de i dispensatorium veterinarium side 163 anførte  

 giftstoffer samt stoffer og præparater af lignende farlighed, og disse skal  

 være forsynet ed tydelig og holdbar signatur og giftmærke.
Andre lægemidler  

 må ikke opbevares i giftskabet.
Store beholdere med arsenik eller  

 arsenikopløsning kan dog hos den dispenserende dyrlæge opbevares i et aflåset  

 med giftsignatur forsynet særligt skab.
Giftskabene skal holdes aflåset og  

 nøglerne opbevares på forsvarlig måde.
2. Indvendig på giftskabets dør skal være opklæbet en  

 plakat, der indeholder anvisning på, hvorledes der i tilfælde af dyrlægens  

 død skal forholdes med eventuelt giftbeholdning.
Eksemplar af plakaten kan  

 fås hos veterinærdirektoratet.
B.
Protokol for euforiserende stoffer og tillægsafgiftsfri sprit.
1. I henhold til § 4, stk. 7, i landbrugsministeriets  

 bekendtgørelse af dags dato om dyrlægers indkøb, distribuering og  

 dispensering af lægemidler til dyr er enhver dyrlæge, der indkøber  

 euforiserende stoffer eller præparater, pligtig til at føre fortegnelse over  

 ethvert indkøb og enhver udlevering samt over personlig anvendelse til dyr i  

 en af veterinærdirektoratet autoriseret protokol.
Der henvises iøvrigt  

 nærmere til nævnte bestemmelse samt til det i protokollen anførte.  

 Protokollen skal føres fra dag til dag og gøres op hver 1. januar.
2. Dispenserende dyrlæger skal endvidere i den nævnte  

 protokol indføre ethvert indkøb af sprit, for hvilket der er opnået  

 fritagelse for tillægsafgiften, jfr. instruktion af 15. marts 1923 fra  

 departementet for told- og forbrugsafgifter.
Af protokollen skal det på  

 ethvert tidspunkt kunne ses, hvilke mængder afgiftsfri sprit der er indkøbt,  

 med angivelse af dato og år, indkøbsstedet og anvendelsen, med hensyn til  

 hvilken der sondres mellem den mængde, der er anvendt i ublandet form, og  

 den, der er anvendt i præpareret form.
Ved hvert kvartals udgang skal der på  

 særlige blanketter til veterinærdirektoratet indsendes en udskrift af  

 protokollen til sammenligning med de oplysninger, der modtages fra  

 tolddepartementet.
Indkøb og forbrug af arsenik til kreaturvask skal ikke  

 opføres i denne protokol, men i den i § 4 i landbrugsministeriets cirkulære  

 af 15. april 1942 til samtlige dyrlæger angående brugen af arsenik til  

 kreaturvask nævnte autoriserede arsenikprotokol.
C.
Taksation af lægemidler.
 Dyrlægerne er forpligtet til at overholde den i henhold til kgl.  

 resolution fastsatte medicintakst og må ikke tage anden betaling for  

 udleverede lægemidler, end taksten hjemler, jfr. § 4, stk. 4, i  

 landbrugsministeriets bekendtgørelse af dags dato om dyrlægers indkøb,  

 distribuering og dispensering af lægemidler til dyr.
D.
Indkøb.
 Vedrørende indkøb af lægemidler henvises til § 1, stk. 4 og 5, i  

 landbrugsministeriets bekendtgørelse af dags dato om dyrlægers indkøb,  

 distribuering og dispensering af lægemidler til dyr.
 Dyrlægen skal enten have kontrabog med det leverende apotek eller opbevare  

 følgenotaer, fakturaer eller anden dokumentation for sine indkøb, for at han  

 overfor tilsynet kan dokumentere indkøbenes lovlighed, de leverede mængder  

 samt leveringsdatoer og priser.
 E.
 Hos praktiserende dyrlæger skal på et for tilsynet tilgængeligt sted  

 forefindes:
 1. Det gældende dispensatorium veterinarium.
 2. Den gældende medicintakst.
 3. Sundhedsstyrelsens cirkulære om rekvirering og  

 udlevering af lægemidler med tillæg.
 4. Bekendtgørelse af dags dato om dyrlægers indkøb,  

 distribuering og dispensering af lægemidler til dyr.
 5. Eksemplar af denne bekendtgørelse.
 6. Protokol for euforiserende stoffer og  

 tillægsafgiftsfri sprit.
 7. Autoriseret arsenikprotokol.
 8. De til enhver tid gældende cirkulærer m.v. om de i  

 denne bekendtgørelse omhandlede forhold.
 9. De ovenfor under IV, D omhandlede bilag for  

 vareindkøb.
V.
Straffebestemmelser.
 Overtrædelse af de i denne bekendtgørelse fastsatte bestemmelser straffes,  

 forsåvidt der ikke herved efter den øvrige lovgivning er forskyldt større  

 straf, i henhold til § 85, stk. 2, i lov nr. 209 af 11. juni 1954 om  

 apotekervæsenet med bøder, der tilfalder statskassen.
---------- Denne bekendtgørelse træder i kraft den 1. januar 1956, og samtidig  

 ophæves reglementariske bestemmelser og anvisninger af 8. marts 1934  

 vedrørende dyrlægers dispensering af medicin.
 Landbrugsministeriet, den 1. november  

 1955.
J.
Smørum.
