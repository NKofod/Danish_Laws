Nr LSF 297 Forslag til Lov om ændring af lov om indkomstbeskatning af aktieselskaber  

 m.v. (selskabsskatteloven) og lov om beskatning af fonde og visse foreninger  

 (fondsbeskatningsloven) (Ophævelse af udlandslempelsen) Fremsat af skatteministeren (Stavad) den 19. maj 1993 Vedtaget ved tredjebehandling den 24. juni 1993 Lov nr. 486 af 30/06/1993 § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 873 af 23. oktober 1992, som ændret ved § 2 i lov  

 nr. 1021 af 19. december 1992, foretages følgende ændringer:
 1. § 17, stk. 2, ophæves.
 Stk. 3-6 bliver herefter stk. 2-5.
 2. I § 17, stk. 4, der bliver stk. 3, ændres i 1.  

 pkt. »stk. 3« til: »stk. 2«.
§ 2 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 772 af 16. september 1992, foretages følgende  

 ændring:
 I § 11, stk. 2, ændres »selskabsskattelovens § 17, stk. 2, 4  

 og 5,» til: »selskabsskattelovens § 17, stk. 3 og 4,».
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1994.
§ 4 Stk. 1. Godtgør et af de i selskabsskattelovens § 1, stk. 1, nr.  

 1-3, 5 og 5 b, nævnte selskaber og foreninger m.v., at en vis del af dets  

 skattepligtige indkomst hidrører fra virksomhed i udlandet, nedsættes den  

 beregnede indkomstskat med henholdsvis 6/7 for indkomståret 1994, 5/7 for  

 indkomståret 1995, 4/7 for indkomståret 1996, 3/7 for indkomståret 1997, 2/7  

 for indkomståret 1998 og 1/7 for indkomståret 1999 af halvdelen af det  

 skattebeløb, der forholdsmæssigt svarer til den nævnte del af indkomsten.
Ved  

 opgørelsen af den del af den skattepligtige indkomst, der hidrører fra  

 virksomhed i udlandet, regnes alene med den ved nævnte virksomhed indtjente  

 nettoindtægt.
Hvor det er forbundet med betydelige praktiske vanskeligheder  

 at opgøre, hvor stor en del af den skattepligtige indkomst der hidrører fra  

 virksomhed i udlandet, kan Ligningsrådet tillade, at nedsættelsen beregnes på  

 andet grundlag.
Bestemmelsen finder ikke anvendelse på indtægter hidrørende  

 fra Færøerne og Grønland.
 Stk. 2. Reglerne i stk. 1 finder tilsvarende anvendelse på de af  

 fondsbeskatningsloven omfattede fonde og foreninger.
Oprindeligt fremsat forslag § 1 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 873 af 23. oktober 1992 som ændret ved § 2 i lov  

 nr. 1021 af 19. december 1992, foretages følgende ændringer:
 1. § 17, stk. 2, ophæves.
 Stk. 3-6 bliver herefter stk. 2-5.
 2. I § 17, stk. 4, der bliver stk. 3, ændres i 1.  

 pkt. »stk. 3« til: »stk. 2«.
§ 2 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 772 af 16. september 1992, foretages følgende  

 ændring:
I § 11, stk. 2, ændres »selskabsskattelovens § 17, stk. 2, 4  

 og 5,» til: »selskabsskattelovens § 17, stk. 3 og 4,» § 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1994.
§ 4 Stk. 1. Godtgør et af de af selskabsskattelovens § 1, stk. 1, nr.  

 1-3, 5 og 5 b, nævnte selskaber og foreninger m.v., at en vis del af dets  

 skattepligtige indkomst hidrører fra virksomhed i udlandet, nedsættes den  

 beregnede indkomstskat med henholdsvis 6/7 for indkomståret 1994, 5/7 for  

 indkomståret 1995, 4/7 for indkomståret 1996, 3/7 for indkomståret 1997, 2/7  

 for indkomståret 1998 og 1/7 for indkomståret 1999 af halvdelen af det  

 skattebeløb, der forholdsmæssigt svarer til den nævnte del af indkomsten.
Ved  

 opgørelsen af den del af den skattepligtige indkomst, der hidrører fra  

 virksomhed i udlandet, regnes alene med den ved nævnte virksomhed indtjente  

 nettoindtægt.
Hvor det er forbundet med betydelige praktiske vanskeligheder  

 at opgøre, hvor stor en del af den skattepligtige indkomst, der hidrører fra  

 virksomhed i udlandet, kan Ligningsrådet tillade, at nedsættelsen beregnes på  

 andet grundlag.
Bestemmelsen finder ikke anvendelse på indtægter hidrørende  

 fra Færøerne og Grønland.
 Stk. 2. Reglerne i stk. 1 finder tilsvarende anvendelse på de af  

 fondsbeskatningsloven omfattede fonde og foreninger.
Bemærkninger til lovforslaget Almindelige bemærkninger 1. Lovforslaget er et led i regeringens forslag om en  

 gennemgribende omlægning af skattesystemet.
Der henvises til bemærkningerne  

 til det samtidig hermed fremsatte forslag til lov om ændring af  

 personskatteloven og andre skattelove (Skatteomlægning).
 2. Hvis en del af et selskabs indkomst hidrører fra virksomhed i  

 udlandet, nedsættes selskabets indkomstskat med halvdelen af det skattebeløb,  

 der forholdsmæssigt svarer til den del af indkomsten, der hidrører fra  

 udlandet.
Udlandslempelsen blev indført i 1903 for at modvirke dobbeltbeskatning af  

 selskaber med indkomst fra udlandet.
Det blev desuden tillagt vægt, at  

 udlandslempelsen indebærer et incitament til indtjening af fremmed valuta.
 Argumentet om, at udlandslempelsen afbøder dobbeltbeskatning, kan ikke  

 længere bære en opretholdelse af reglen, idet Danmark i dag har indgået  

 overenskomster med en lang række af lande til undgåelse af dobbeltbeskatning,  

 og idet der ved siden af disse overenskomster gælder den generelle såkaldte  

 creditregel i ligningslovens § 33. Tværtimod gives der i dag samtidig både  

 udlandslempelse og dobbeltbeskatningslempelse, med det resultat, at den  

 samlede lempelse typisk overstiger den (danske) skat, som er en direkte følge  

 af den udenlandske indkomst.
 Reglen har således karakter af skattesubsidium til aktiviteter i udlandet,  

 hvilket i værste fald kan forringe betalingsbalancen, samtidig med, at reglen  

 i hvert fald for de vareproducerende virksomheder kan animere til eksport af  

 arbejdspladser og investeringer.
 Forudsætningen for at yde et skattemæssigt subsidium til indtjening af  

 fremmed valuta må være, at der eksisterer en kunstig overpris på fremmed  

 valuta, hvilket ikke er tilfældet for Danmarks vedkommende.
Det foreslås derfor, at adgangen til udlandslempelse ophæves.
Det foreslås  

 dog, at ophævelsen sker trinvis, således at der gives henholdsvis 6/7 af den  

 beregnede fulde lempelse for indkomståret 1994, 5/7 for indkomståret 1995,  

 4/7 for indkomståret 1996, 3/7 for indkomståret 1997, 2/7 for indkomståret  

 1998, 1/7 for indkomståret 1999 og således at lempelsen falder helt bort fra  

 og med indkomståret 2000.
Provenumæssige konsekvenser Selskabernes samlede nedslagsberettigede udenlandske indkomst var for  

 indkomståret 1991 knap 4 mia. kr.
Det samlede nedslag i selskabsskatten  

 udgjorde ca. 750 mill. kr. ved en selskabsskatteprocent på 38 svarende til  

 ca. 675 mill. kr. med en selskabsskatteprocent på 34 pct.
Da den foreslåede  

 afvikling af udlandslempelsen vil indebære, at der gives større lempelser i  

 henhold til dobbeltbeskatningsaftaler, bliver provenugevinsten dog mindre.
I  

 slutvirkning i år 2000 anslås merprovenuet skønsmæssigt til ca. 550 mill. kr.
Det er forbundet med stor usikkerhed at skønne over provenugevinsten i de  

 enkelte år, hvor udlandslempelsen aftrappes.
Med stor usikkerhed anslås  

 følgende merprovenu de enkelte år:
 Den samlede provenuvirkning af hele skatteomlægningen, herunder virkningen  

 for stat og kommune, er vist i lovforslaget om ændring af personskatteloven.
Administrative konsekvenser Der henvises til de administrative bemærkninger i det samtidig hermed  

 fremsatte forslag til ændring af personskatteloven og andre skattelove  

 (Skatteomlægning).
Spaltehenvisninger Selskabsskatteloven er senest ændret ved lov nr. 1021 af 19. december  

 1992, jf.
Folketingstidende 1992-1993, sp. 826, sp. 1638, sp. 3758, sp. 3772;  

 tillæg A, sp. 2105; tillæg B, sp. 279; tillæg C, sp. 225.
Fondsbeskatningsloven er senest ændret ved lov nr. 291 af 29. april 1992,  

 jf.
Folketingstidende 1991-1992, sp. 5722, sp. 6259, sp. 8972, sp. 9141;  

 tillæg A, sp. 4791; tillæg B, sp. 961; tillæg C, sp. 717.
Bemærkninger til lovforslagets enkelte bestemmelser Til § 1 Til nr. 1 I selskabsskattelovens § 17, stk. 2, bestemmes, at hvis en del af et  

 selskabs, en sparekasses, en brugsforenings, en gensidig forsikringsforenings  

 eller et realkreditinstituts skattepligtige indkomst hidrører fra virksomhed  

 i udlandet, nedsættes den beregnede indkomstskat med halvdelen af det  

 skattebeløb, der forholdsmæssigt svarer til den nævnte del af indkomsten.
 Ifølge fondsbeskatningslovens § 11, stk. 2, finder bestemmelsen i  

 selskabsskattelovens § 17, stk. 2, tilsvarende anvendelse for de af  

 fondsbeskatningsloven omfattede fonde og foreninger.
 Reglerne om udlandslempelse gælder ikke alene indtægter ved faste  

 driftssteder i udlandet, men også indtægter fra sambeskattede selskaber.
 En regel om udlandslempelse blev allerede indført både i statsskatteloven  

 og i kommuneskatteloven i 1903. Begrundelsen var som nævnt i de generelle  

 bemærkninger, at en sådan regel skulle afbøde dobbeltbeskatning og fremme  

 valutaskabende virksomhed.
 I selskabsskatteloven (lov nr. 255 af 11. juni 1960) blev bestemmelsen om  

 udlandslempelse opretholdt, dog således at lempelsen skulle beregnes på  

 grundlag af den udenlandske nettoindtægt i stedet for som hidtil på grundlag  

 af bruttoindtægten.
 Som nævnt i de generelle bemærkninger kan begrundelserne om afbødning af  

 dobbeltbeskatning og fremme af valutaskabende virksomhed ikke bære en  

 opretholdelse af udlandslempelsen.
 Med de gældende regler vil udlandslempelse kombineret med lempelse efter  

 dobbeltbeskatningsoverenskomst eller efter ligningslovens § 33 ofte give som  

 resultat, at den samlede lempelse overstiger den (danske) skat, som er en  

 direkte følge af den udenlandske indkomst.
 Udlandslempelsen medfører altså, at virksomheder, der har eller flytter en  

 del af aktiviteten til udlandet beskattes lempeligere af ren dansk indkomst.  

 Reglen har således karakter af et skattesubsidium til aktiviteter i udlandet,  

 hvilket i værste fald kan forringe betalingsbalancen, samtidig med, at reglen  

 i hvert fald for de vareproducerende virksomheder kan animere til eksport af  

 arbejdspladser.
 Det foreslås derfor, at reglen om udlandslempelse ophæves.
Det foreslås, at ophævelsen sker trinvis.
Efter den foreslåede  

 overgangsbestemmelse i § 4 nedsættes lempelsen efter de gældende regler med  

 een syvendedel for hvert af indkomstårene, således at der for indkomstårene  

 1994, 1995, 1996, 1997, 1998 og 1999 skal gives en lempelse på henholdsvis  

 seks syvendedele, fem syvendedele, fire syvendedele, tre syvendedele, to  

 syvendedele og een syvendedel af halvdelen af det skattebeløb, der  

 forholdsmæssigt svarer til indkomsten ved virksomhed i udlandet.
Efter  

 forslaget falder lempelsen helt bort fra og med indkomståret 2000.
Til nr. 2 Ændringen er en konsekvens af ændringen i nr. 1.
Til § 2 Der henvises til bemærkningerne til § 1, nr. 1.
Til § 3 Det foreslås, at loven skal have virkning fra og med indkomståret 1994.
Til § 4 Der henvises til bemærkningerne til § 1, nr. 1.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 873 af 23. oktober 1992 som ændret ved § 2 i lov  

 nr. 1021 af 19. december 1992, foretages følgende ændringer:
 1. § 17, stk. 2, ophæves.
 Stk. 3-6 bliver herefter stk. 2-5.
 2. I § 17, stk. 4, der bliver stk. 3, ændres i 1.  

 pkt. »stk. 3« til: »stk. 2«.
 § 17. . . .
Stk. 2. Godtgør et af de i § 1, stk. 1, nr. 1-3, 5 og 5 b, nævnte  

 selskaber og foreninger m.v., at en vis del af dets skattepligtige indkomst  

 hidrører fra virksomhed i udlandet, nedsættes den beregnede indkomstskat med  

 halvdelen af det skattebeløb, der forholdsmæssigt svarer til den nævnte del  

 af indkomsten.
Ved opgørelsen af den del af den skattepligtige indkomst, der  

 hidrører fra virksomhed i udlandet, regnes alene med den ved nævnte  

 virksomhed indtjente nettoindtægt.
Hvor det er forbundet med betydelige  

 praktiske vanskeligheder at opgøre, hvor stor en del af den skattepligtige  

 indkomst, der hidrører fra virksomhed i udlandet, kan Ligningsrådet tillade,  

 at nedsættelsen beregnes på et andet grundlag.
Bestemmelsen finder ikke  

 anvendelse på indtægter hidrørende fra Færøerne og Grønland.
 Stk. 3. . . .
Stk. 4. Såfremt der i andre tilfælde end de i stk. 3 omhandlede i  

 den skattepligtige indkomst for et af de i § 1, stk. 1, nr. 1-3, 5 og 5 b,  

 nævnte selskaber og foreninger m.v. indgår udbytte fra selskaber, der er  

 hjemmehørende i udlandet, og som ikke er omfattet af skattefritagelsen i §  

 13, stk. 3, kan skatteministeren eller den, han måtte bemyndige dertil, efter  

 ansøgning eftergive det udbyttemodtagende selskab m.v. - moderselskabet - den  

 del af skatten, der svarer til forholdet mellem det modtagne udbytte og den  

 skattepligtige indkomst.
Der kan dog ikke eftergives et større beløb end det,  

 som det påhviler det udbyttegivende selskab - datterselskabet - at udrede i  

 skat af udbyttet til moderselskabet.
Lempelse efter foranstående regler kan  

 kun indrømmes, såfremt moderselskabet har ejet mindst 25 pct. af  

 datterselskabets aktiekapital eller andelskapital enten i hele det  

 indkomstår, hvori udbyttet er modtaget, eller i en sammenhængende periode på  

 mindst to år frem til det tidspunkt, hvor udbyttet modtages.
 Stk. 5 - 6. . . .
§ 2 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 772 af 16. september 1992, foretages følgende  

 ændring:
I § 11, stk. 2, ændres »selskabsskattelovens § 17, stk. 2, 4  

 og 5,» til: »selskabsskattelovens § 17, stk. 3 og 4,» § 11. . . .
 Stk. 2. Reglerne i selskabsskattelovens § 17, stk. 2, 4 og 5,  

 finder tilsvarende anvendelse på de af denne lov omfattede fonde og  

 foreninger.
