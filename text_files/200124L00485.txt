Betænkning afgivet af Sundhedsudvalget  

 den 23. maj 2002 Betænkning over Forslag til lov om fremskaffelse af humant  

 blod til lægemiddelformål m.v. (blodforsyningsloven) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 17. april 2002 og var til 1.  

 behandling den 3. maj 2002. Lovforslaget blev efter 1. behandling henvist til  

 behandling i Sundhedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring.
Den 23. april 2002 sendte indenrigs- og  

 sundhedsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Bloddonorerne i Danmark og Jens Busk,  

 Århus.
Indenrigs- og sundhedsministeren har over for udvalget  

 kommenteret de skriftlige henvendelser.
Deputationer Endvidere har Bloddonorerne i Danmark mundtligt over for  

 udvalget redegjort for deres holdning til lovforslaget.
Spørgsmål Udvalget har stillet 71 spørgsmål til  

 indenrigs- og sundhedsministeren til skriftlig besvarelse, som denne har  

 besvaret. 9 af udvalgets spørgsmål og indenrigs- og  

 sundhedsministerens svar herpå er optrykt som bilag 2 til  

 betænkningen.
Studietur Udvalget besøgte sammen med indenrigs- og  

 sundhedsministeren Statens Serum Institut den 30. april 2002.
3. Indstillinger og politiske bemærkninger Et flertal i udvalget (V, S (med undtagelse af  

 Jette Bergenholz Bautrup), DF, KF, RV og KRF) indstiller lovforslaget til  

vedtagelse med de stillede ændringsforslag.
Flertallet lægger afgørende vægt  

 på, at lovforslaget fastholder rammerne for organiseringen af den  

 velfungerende danske donorordning, som er funderet på princippet om  

 frivillige og ubetalte donorer.
Dette princip er der både gode etiske  

 og sundhedsfaglige grunde til at værne om.
Af hensyn til patientbehandlingen skylder samfundet den  

 enkelte bloddonor og dennes blodgave respekt.
Flertallet finder, at  

 lovforslaget   ligesom den nuværende lovgivning   viser denne respekt,  

 bl.a. derved, at lovforslaget og bemærkningerne hertil lægger op  

 til en sikring af donorgavens bedst mulige udnyttelse.
Det er således flertallets opfattelse, at den  

 centrale bestemmelse i lovforslagets § 2, stk. 1, forudsætter, at de  

 elementer af blodets mange komponenter, som bliver »tilovers «,  

 både kan og bør bruges til gavn for patienter i andre lande.  

 Hensigten bag bestemmelsen er dermed i god overensstemmelse med den  

 humanitære grundtanke bag det danske donorsystem.
Det er efter  

 flertallets opfattelse vigtigt, at også en sådan restproduktion  

 både i faktisk og økonomisk henseende   behandles etisk  

 forsvarligt.
Flertallet lægger afgørende vægt  

 på, at lovforslaget ikke ændrer den grundlæggende model for  

 sygehusenes fremskaffelse og anvendelse af røde blodlegemer eller  

 andre af blodets elementer, der uden videre forarbejdning anvendes til  

 blodtransfusion i patientbehandlingen.
Lovændringerne vedrører  

 alene de industrielt forarbejdede blodprodukter, hvorfor flertallet finder  

 lovforslagets benævnelse dækkende.
Flertallet er enig med  

 Bloddonorerne i Danmark i, at donorgaven grundlæggende er en  

 tjenesteydelse og ikke en vare.
 Udvalget har noteret sig, at indenrigs- og  

 sundhedsministeren i flere besvarelser til udvalget og i  

 lovbemærkningerne har oplyst, at Amtsrådsforeningen over for  

 Indenrigs- og Sundhedsministeriet har tilkendegivet, at man er indstillet  

 på at indføre en ordning med udbud af oparbejdningen af det  

 danske plasma til blodprodukter i licitation.
 Flertallet lægger vægt på, at modellen  

 med udbud af opgaven med at producere blodprodukter på basis af det  

 danske plasma i sin grundkonstruktion sikrer en fortsættelse af de  

 senere års selvforsyningspolitik, idet både blodet til  

 transfusionsformål og plasmaet, der indgår i de forarbejdede  

 blodprodukter på de danske sygehuse, vil stamme fra de danske donorer.  

 Flertallet har i den forbindelse noteret sig, at selvforsyning med  

 blodprodukter først fuldt ud blev opnået i 1997, og at Statens  

 Serum Institut først fra den 1. januar 1999 selv stod for  

 oparbejdningen af både albumin og intravenøst immunglobulin.
Omdrejningspunktet for flertallet er i bund og grund  

 patienthensyn.
Det afgørende er således, at danske patienter  

 tilbydes sikre og effektive blodprodukter.
Flertallet lægger derfor  

 vægt på, at ministeren har oplyst, at de blodprodukter, som de  

 offentlige sygehuse for fremtiden vil indkøbe og anvende, under alle  

 omstændigheder skal have en markedsføringstilladelse, uanset  

 leverandøren.
Der er således intet grundlag for at betvivle  

 kvaliteten, sikkerheden og effekten af de blodprodukter, som indkøbes  

 efter licitationsmodellen.
Samtidig er de lægemiddelvirksomheder, der  

 vil kunne byde i forbindelse med licitationsmodellen, undergivet  

 myndighedstilsyn og regler om god fremstillingspraksis.
Flertallet har endvidere lagt vægt på, at  

 amterne og H:S   som udbydere af opgaven med fremstilling af blodprodukter  

 på basis af dansk plasma   kan stille krav til udbudsgiverne.
Det  

 afgørende er blot, at udbudsforretningen finder sted i fri og lige  

 konkurrence og på baggrund af saglige kriterier.
Amterne og H:S har  

 bl.a. mulighed for at stille krav om, at de produkter, som de modtager retur,  

 er fremstillet på basis af amternes egen råvare/plasma, ligesom  

 der kan stilles særlige krav vedrørende produkternes kvalitet,  

 herunder fx krav om at produktionen skal være undergivet særlig  

 kontrol/inspektion fra amterne og H:S.
Flertallet i udvalget har i denne forbindelse lagt  

 vægt på, at det af lovbemærkningerne og af flere af  

 ministerens besvarelser af udvalgets spørgsmål fremgår, at  

 regeringen forudsætter, at amterne og H:S vil inddrage Bloddonorerne i  

 Danmark i arbejdet med udformningen af udbudsbetingelserne.
Flertallet har  

 samtidigt noteret sig, at Amtsrådsforeningen i sit høringssvar  

 til lovforslaget har oplyst, at man kan tilslutte sig, at bloddonorerne  

 inddrages i arbejdet med at formulere udbuddet.
Flertallet har taget beskrivelsen i  

 lovbemærkningerne af de mulige konsekvenser for Statens Serum Institut  

 af lovforslaget til efterretning.
Flertallet har   sammenholdt med  

 oplysningerne i Statens Serum Instituts virksomhedsregnskab for 2001  

 noteret sig, at mens der er ca. 100 medarbejdere på Statens Serum  

 Institut, som er tilknyttet plasmaaktiviteterne, har det samlede antal  

 årsværk på Statens Serum Institut i de senere år  

 været mere end 1.100.
Flertallet ønsker at understrege, at der ikke med  

 lovforslaget er krav om, at Seruminstituttets produktion af blodprodukter  

 skal nedlægges.
Seruminstituttet vil tværtimod have adgang til at  

 byde på plasmafraktioneringen på linje med alle andre  

 kvalificerede virksomheder.
Instituttet vil herunder have mulighed for at  

 afsøge muligheden for at samarbejde med en privat virksomhed.
Om det  

 er økonomisk realistisk for instituttet at deltage i et udbud  

 herunder i samarbejde med en anden aktør   er en opgave for  

 instituttets ledelse at afklare.
Flertallet har i den forbindelse noteret  

 sig, at der for Statens Serum Institut i perioden 1999-2002 er fastsat en  

 samlet investeringsramme på 807,3 mio. kr., hvoraf 637,3 mio. kr.  

 vedrører anlægsinvesteringer.
Instituttet har en låneramme  

 af tilsvarende størrelse (807,3 mio. kr.). Statens Serum Institut  

 finansierer anlægsinvesteringer m.v. ved optagelse af lån.  

 Ydelserne på de optagne lån finansieres via indtjeningen på  

 instituttets forretningsmæssige drift.
Anlægsprojekter optaget  

 på de årlige finanslove har med vedtagelsen af den  

 pågældende finanslov opnået de bevilgende myndigheders  

 godkendelse og kræver dermed ikke forelæggelse for Folketingets  

 Finansudvalg.
Dette gælder også en eventuel opførelse af  

 en blodproduktbygning (IVIG), som er optaget på finansloven for 2002.  

 Væsentlige ændringer i de anlægsprojekter, der  

 fremgår af den årlige finanslov, skal forelægges  

 Finansudvalget.
Flertallet lægger endvidere vægt på, at  

 Statens Serum Institut ikke er afskåret fra at fortsætte sin  

 forskningsvirksomhed på blodområdet i tilfælde af, at  

 Statens Serum Institut ikke skulle vinde udbudsforretningen for  

 plasmafraktioneringen.
Flertallet har derfor med tilfredshed noteret sig det  

 af ministeren stillede ændringsforslag, som har til formål at  

 muliggøre fortsættelse af igangværende projekter og  

 opstart af nye forskningsprojekter baseret på plasma på Statens  

 Serum Institut.
Efter forslaget bemyndiges indenrigs- og sundhedsministeren  

 således til at fastsætte regler om, at amterne og H:S skal levere  

 blod eller dele heraf til Statens Serum Institut med henblik på  

 Seruminstituttets forskning i og udvikling af blodprodukter.
Flertallet finder det tilfredsstillende, at indenrigs- og  

 sundhedsministeren over for flertallet har tilkendegivet, at ministeren  

 nøje vil følge udviklingen på blodområdet efter  

 lovens vedtagelse, herunder følge med i, hvorledes amterne og H:S i  

 praksis gennemfører den udbudsmodel, som Amtsrådsforeningen har  

 tilkendegivet vil blive anvendt.
Ministeren vil ligeledes følge de  

 strukturændringer på blodbankområdet, som  

 Amtsrådsforeningen har stillet i udsigt, og som er omtalt i  

 lovbemærkningerne.
Ministeren har i den forbindelse over for flertallet  

 tilkendegivet, at ministeren løbende vil indhente redegørelser  

 fra Amtsrådsforeningen om de omhandlede emner, og at ministeren vil  

 oversende disse til Folketingets Sundhedsudvalg.
 Endelig lægger flertallet vægt på, at  

 ministeren har tilkendegivet, at der   hvis det mod forventning skulle vise  

 sig, at amterne og H:S ikke anvender den omhandlede licitationsmodel for  

 sygehusenes indkøb af blodprodukter   vil være tale om en helt  

 ny situation, og at ministeren i så tilfælde vil være  

 positivt indstillet på at drøfte muligheden for at  

 lovfæste licitationsmodellen.
Flertallet skal afslutningsvis tilkendegive, at man  

 lægger vægt på, at der med gennemførelsen af  

 lovforslaget skabes ro om blodområdet.
Det giver det bedst mulige  

 grundlag for at fastholde donorerne og rekruttere nye.
Det giver samtidig  

 Statens Serum Institut grundlag for at planlægge, hvorledes instituttet  

 vil bruge de muligheder, som lovforslaget giver.
 Et mindretal i udvalget (SF, EL og Jette Bergenholz  

 Bautrup (S)) indstiller lovforslaget til forkastelse ved 3.  

 behandling, men kan stemme for de stillede ændringsforslag.
SF og EL kan ikke støtte lovforslaget.
Disse  

 partier har den grundlæggende etiske opfattelse, at blod ikke er en  

 vare.
Blod gives som en gave fra ét menneske til et andet.
Derfor  

 ønsker SF og EL ikke at åbne for, at private firmaer kan tjene  

 penge på blodprodukter.
Endvidere lægger SF og EL stor vægt på  

 at sikre dansk selvforsyning med blod og blodprodukter af høj kvalitet  

 og med høj sikkerhed.
Dette finder SF og EL bedst sikres ved at  

 fastholde, at blod ikke er en vare, der skal gøres til genstand for  

 kyniske økonomiske overvejelser.
Blodområdet skal derimod  

 fortsat være underlagt en samlet offentlig vurdering, hvor andre hensyn  

 som selvforsyning og sikkerhed indgår sammen med de økonomiske  

 hensyn.
SF og EL ønsker at se nærmere på de  

 ordninger, der er i Holland, Finland og Frankrig, før man i Danmark  

 tager stilling til nye regler på området.
Alle aktørerne  

 på området, herunder bloddonorerne, patientforeningerne, amterne,  

 Seruminstituttet, bør indgå i dette arbejde, som bør  

 finde sted som udvalgsarbejde.
Regeringens hidtidige arbejde med  

 området har ifølge det for udvalget oplyste bestået i, at  

 ministeriet har haft kontakter med hver af parterne, men ikke afholdt samlede  

 drøftelser.
 Regeringen anfører i bemærkningerne til  

 lovforslaget tre begrundelser for, at loven må ændres, så  

 det danske system med frivillige og ubetalte donorer med en enstrenget  

 forarbejdning og behandling via Statens Serum Institut må opgives.
 De tre begrundelser, regeringen bruger, er:
 1)	Den danske efterspørgsel efter intravenøs  

 immunglobulin (IVIG) er stigende, og en udvidelse af Seruminstituttets  

 produktionskapacitet vil kræve en investering på ca. 90 mill.  

 kr.
 2)	Seruminstituttets fortsatte medvirken i den danske ordning med  

 selvforsyning  på grundlag af dansk blod vil kræve  

 engangsinvesteringer på ca. 110 mill. kr., og det er   efter  

 regeringens opfattelse   usikkert, om der vil kunne opnås balance i  

 økonomien, opgjort efter årsregnskabslovens regler.
 3)	Den eksisterende lovgivning er i strid med EU-retten.
Ad 1 Af besvarelsen af spørgsmål 36 fremgår,  

 at der produceres i 44 uger om året.
I den øvrige del af  

 året er der tale om eftersyn og service af anlægget samt om  

 afvikling af ferier og hensyn til højtider.
 Der syntes således at kunne ske en udvidelse af  

 produktionen inden for de eksisterende rammer, om end den vil være af  

 mere begrænset omfang.
 Det er SFs og ELs vurdering, at en investering  

 på 90 mill. kr. til udvidelse af produktionskapaciteten på  

 Statens Serum Institut vil kunne tjene sig ind over en årrække,  

 jf. herved, at Lægemiddelstyrelsen i dag fastsætter priser og  

 øvrige leveringsbetingelser samt godkender eksport af  

 Seruminstituttets blodprodukter.
Dertil kommer, at en lukning af produktionen på  

 Seruminstituttet vil koste stort set det samme beløb, afhængigt  

 af hvor hurtigt medarbejderne fratræder.
SF og EL foretrækker at  

 benytte ressourcerne til at udvikle Seruminstituttet frem for at afvikle en  

 del af Seruminstituttet.
Ad 2 Det fremgår af lovforslagets bilag 4, at  

 økonomien for plasmaområdet på trods af højere  

 afskrivninger på nyt produktionsanlæg i 2004 og stigende  

 produktionsomkostninger (der hænger sammen med stigende  

 omsætning) vil give overskud i år 2005, jf. indenrigs og  

 sundhedsministerens besvarelse af spørgsmål 43.
 Sammenholdes dette med, at Lægemiddelstyrelsen i dag  

 fastsætter priser og øvrige leveringsbetingelser samt godkender  

 eksport af Seruminstituttets blodprodukter, vurderer SF og EL, at der vil  

 være god økonomi i at lade Seruminstituttet fortsætte sin  

 monopolvirksomhed, med de fordele, der er knyttet til stordrift,  

 centraliseret forskning, internationalt samarbejde og donorkorpsets tillid  

 til en nonprofitvirksomhed.
Ad 3 I Amsterdamtraktaten er det i artikel 152 (tidligere  

 artikel 129) bl.a. fastsat, at Rådet bidrager til at  

 virkeliggøre målene (om folkesundhed) ved »at vedtage foranstaltninger til  

 fastsættelse af en høj standard for kvaliteten og sikkerheden af  

 organer og stoffer af menneskelig oprindelse, blod og blodprodukter; disse  

 foranstaltninger er ikke til hinder for, at den enkelte medlemsstat  

 opretholder eller indfører strengere beskyttelsesforanstaltninger«.
 I samme artikel er det fastsat, at »Fællesskabets indsats på  

 folkesundhedsområdet respekterer fuldt ud medlemsstaternes ansvar for  

 organisation og levering af sundhedstjenesteydelser og medicinsk behandling.  

 Navnlig berører de (ovenfor nævnte) foranstaltninger ikke  

 nationale bestemmelser om donation eller medicinsk anvendelse af organer og  

 blod«.
 Ved udarbejdelsen af Amsterdamtraktatens artikel 152 blev  

 der i slutfasen udeladt en direkte henvisning til det indre marked, hvorfor  

 det modsætningsvis kan sluttes, at blod, blodprodukter og organer med  

 vilje er undtaget fra de almindelige bestemmelser om handelshindringer, det  

 indre marked m.v.
 Det relevante spørgsmål er derfor, om de  

 produkter, der fremstilles på basis af blodplasma, er at betragte som  

 varer, der er omfattet af EUs konkurrenceregler, eller om de ikke er  

 det.
 Blodprodukter er efter SFs og ELs opfattelse  

 ikke varer.
 Regeringen har imidlertid valgt at betragte disse  

 produkter som en vare i relation til traktatens bestemmelser om frie  

 varebevægelser og dermed følge Kommissionens synspunkt om, at  

 det forsyningsmonopol for blodprodukter, der er indrømmet Statens  

 Serum Institut i den eksisterende lov, udgør en uberettiget  

 handelshindring.
I EF-Domstolens sag C 70/95 er det fastslået, at  

 kravet om, at der ikke arbejdes med gevinst for øje, ikke anses for at  

 være i strid med traktatens artikel 52 og 58 om henholdsvis fri  

 etableringsret og ligestilling af selskaber med personer.
Der er derfor efter  

 SFs og ELs opfattelse ikke hjemmel i EU-retten til at kræve  

 Statens Serum Instituts fornuftige og rationelle monopol ophævet.
 Ligeledes vil en kommercialisering af dele af det blod,  

 der frivilligt og gratis stilles til rådighed af ubetalte donorer efter  

 mindretallets opfattelse ændre forudsætningerne for den hidtil  

 eksisterende danske bloddonorodning.
Regeringen har valgt at følge Kommissionen uden en  

 retlig afprøvning ved Domstolen.
Herved undergraver regeringen den  

 danske bloddonorordning og erstatter det idealistiske princip om at afgive  

 blod som en gave fra en donor til en ukendt patient med et kapitalistisk  

 gevinstmaksimeringsprincip: Der skal kunne tjenes penge på det gratis  

 donerede  blod på verdensmarkedet.
Respekt for blodgaven er efter SF og ELs opfattelse,  

 at ingen dele af blodet gøres til en vare, som handles frit på  

 verdensmarkedet.
Den danske blodforsyningslov bør derfor tage  

 udgangspunkt i, at bloddonorer i princippet selv har råderet over  

 blodet, indtil det kommer i anvendelse i patientbehandling.
Jette Bergenholz Bautrup (S) oplyser, at enkelte medlemmer  

 af den socialdemokratiske folketingsgruppe vil stemme anderledes and gruppens  

 flertal, da disse medlemmer finder, at retssagen ved Domstolen burde  

 afsluttes inden behandlingen af lovforslaget.
Disse medlemmer finder  

 endvidere, at der med lovforslaget sker en unødvendig  

 kommercialisering/privatisering af bearbejdningen af blodplasmaet.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	indenrigs- og sundhedsministeren, tiltrådt af  

udvalget:
Til § 2 1) I stk.1 ændres »jf. dog stk. 2 og 3« til: »jf. dog stk.  

 2, 3 og 4 «.
[Konsekvensændring] 2) Efter stk. 2 indsættes som nyt stykke:
» Stk. 3 bliver herefter stk. 4.
[Bemyndigelsen muliggør fortsat plasmabaseret  

 forskning på Statens Serum Institut] Bemærkninger Til nr. 1 Ændringen er en konsekvens af ændringsforslag  

 nr. 2.
Til nr. 2 Der foregår i dag en kvalificeret forskning i og  

 udvikling af lægemidler baseret på humant blod på Statens  

 Serum Institut.
Seruminstituttets forskning har tidligere bl.a. ført  

 til udviklingen af Instituttets højteknologiske IVIG-produkt.
 Seruminstituttet har hidtil kunnet basere sin  

 forskningsvirksomhed på det plasma, som Instituttet efter  

 gældende lovgivning modtager fra amtskommunerne og Hovedstadens  

 Sygehusfællesskab (H:S).
 Lovforslaget om fremskaffelse af humant blod til  

 lægemiddelformål m.v. sikrer ikke i sig selv Statens Serum  

 Institut fortsat forsyning med plasma, og der er derfor opstået en vis  

 usikkerhed med hensyn til Seruminstituttets muligheder for at kunne  

 fortsætte sin forskningsvirksomhed.
 Med det foreliggende ændringsforslag er der taget  

 initiativ til at fjerne denne usikkerhed.
Forslaget til nyt stk. 3 i § 2 har således til  

 formål at muliggøre fortsættelse af igangværende  

 projekter og opstart af nye forskningsprojekter på Statens Serum  

 Institut.
Efter forslaget bemyndiges indenrigs- og sundhedsministeren  

 således til at fastsætte regler om, at amterne og H:S skal levere  

 blod eller dele heraf til Statens Serum Institut med henblik på  

 Seruminstituttets forskning i og udvikling af blodprodukter.
 Dermed er det samtidig tilkendegivet, at hovedsigtet med  

 amtskommunernes tapning af blod fra de frivillige og ubetalte donorer fortsat  

 er den direkte anvendelse i patientbehandlingen i Danmark.
 Da Seruminstituttet typisk kun skal anvende udvalgte dele  

 af plasmaet, vil amtskommunerne i praksis   i det omfang det er  

 omkostningseffektivt   kunne vælge at få leveret det specifikke  

  

 (rest-)materiale, som Seruminstituttet efterspørger, fra den  

 virksomhed, som efter udbud fraktionerer for amterne og H:S.
 I de regler, som indenrigs- og sundhedsministeren  

 fastsætter, vil det endvidere blive fastsat, at Statens Serum Institut  

 skal dække amtskommunernes omkostninger ved leverancerne af det  

 efterspurgte blod/plasma.
Hans Andersen (V)  Ester Larsen (V)  

  Preben Rudiengaard (V)  Jørgen Winther (V)  

 nfmd.  Birthe Skaarup (DF) fmd.  

  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  

  Karen J.
Klint (S)  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)    

 Line Barfod (EL)  Naser Khader (RV) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 201 Bilagsnr.
Titel 1 Henvendelse af 15/4-02 fra Bloddonorerne i Danmark 2 Spm. 1 om kommentar til henvendelse af 15/4-02 fra Bloddonorerne i  

 Danmark, til indenrigs- og sundhedsministeren 3 Høringssvar og høringsnotat, fra indenrigs- og  

 sundhedsministeren 4 Tilmelding til besøg på Statens Serum Institut 30/4-02 5 Svar på spm.
S 1550 vedrørende nedlæggelse af  

 Seruminstituttets plasmafraktionering stillet af Line Barfod (EL) 6 Spm. 2 om krav om EU-markedsføringstilladelse, til indenrigs- og  

 sundhedsministeren Spm. 3 om, hvorvidt andre end Statens Serum Institut fraktionerer blod i  

 små mængder, til indenrigs- og sundhedsministeren Spm. 4 om, hvornår det nye EF-direktiv på blodområdet  

 fremsættes, til indenrigs- og sundhedsministeren Spm. 5 om redegørelse for ordningerne i Frankrig, Holland og  

 Finland, til indenrigs- og sundhedsministeren Spm. 6 om, hvorvidt der kan fastsættes lovkrav om, at der kun  

 må sælges blodprodukter fremstillet af dansk blod i Danmark, til  

 indenrigs- og sundhedsministeren Spm. 7 om, hvorfor Statens Serum Institut har udskudt produkterne MBL og  

 antitrombin, til indenrigs- og sundhedsministeren Spm. 8 om, hvorvidt Statens Serum Institut er underlagt eksportforbud, til  

 indenrigs- og sundhedsministeren Spm. 9 om, hvorvidt liberaliseringen gælder alle former for  

 blodprodukter, til indenrigs- og sundhedsministeren Spm. 10 om, hvorvidt der er forskelle i det fremsatte lovforslag i forhold  

 til det lovforslag, der er sendt i høring, til indenrigs- og  

 sundhedsministeren 7 Svar på spm. 1 om kommentar til henvendelse af 15/4-02 fra  

 Bloddonorerne i Danmark, fra indenrigs- og sundhedsministeren 8 Spm. 11 om ordningerne på blodomområdet i de øvrige  

 EU-lande samt i de nordiske lande, til indenrigs- og sundhedsministeren 9 Henvendelse af 24/4-02 fra Jens Busk, Århus 10 Spm. 12 om kommentar til henvendelse af 24/4-02 fra Jens Busk,  

 Århus, til indenrigs- og sundhedsministeren 11 Invitation til teknisk gennemgang af lovforslaget 30/4-02, fra indenrigs-  

 og sundhedsministeren 12 Deltagerliste til besøg på Statens Serum Institut 30/4-02 13 Svar på spm. 2 om krav om EU-markedsføringstilladelse, fra  

 indenrigs- og sundhedsministeren Svar på spm. 3 om, hvorvidt andre end Statens Serum Institut  

 fraktionerer blod i små mængder, fra indenrigs- og  

 sundhedsministeren Svar på spm. 4 om, hvornår det nye EF-direktiv på  

 blodområdet fremsættes, fra indenrigs- og sundhedsministeren Svar på spm. 5 om redegørelse for ordningerne i Frankrig,  

 Holland og Finland, fra indenrigs- og sundhedsministeren Svar på spm. 6 om, hvorvidt der kan fastsættes lovkrav om, at  

 der kun må sælges blodprodukter fremstillet af dansk blod i  

 Danmark, fra indenrigs- og sundhedsministeren Svar på spm. 7 om, hvorfor Statens Serum Institut har udskudt  

 produkterne MBL og antitrombin, fra indenrigs- og sundhedsministeren Svar på spm. 8 om, hvorvidt Statens Serum Institut er underlagt  

 eksportforbud, fra indenrigs- og sundhedsministeren Svar på spm. 9 om, hvorvidt liberaliseringen gælder alle  

 former for blodprodukter, fra indenrigs- og sundhedsministeren Svar på spm. 10 om, hvorvidt der er forskelle i det fremsatte  

 lovforslag i forhold til det lovforslag, der er sendt i høring, fra  

 indenrigs- og sundhedsministeren 14 Svar på spm. 11 om ordningerne på blodomområdet i de  

 øvrige EU-lande samt i de nordiske lande, fra indenrigs- og  

 sundhedsministeren 15 Svar på spm. 12 om kommentar til henvendelse af 24/4-02 fra Jens  

 Busk, Århus, fra indenrigs- og sundhedsministeren 16 Tidsplan for behandlingen af lovforslaget 17 Spm. 13 om orientering om udvalgsarbejde i andre lande, til indenrigs- og  

 sundhedsministeren Spm. 14 om overvejelser om alle forhold i forsyningskæden, til  

 indenrigs- og sundhedsministeren Spm. 15 om fremstilling af den verserende traktatkrænkelsessag mod  

 Danmark, til indenrigs- og sundhedsministeren Spm. 16 om, hvorvidt blod er en vare, der er omfattet af EUs  

 konkurrenceregler, til indenrigs- og sundhedsministeren Spm. 17 om sikkerhedsaspekter ved kommerciel handel med blod, til  

 indenrigs- og sundhedsministeren Spm. 18 om oversendelse af årsberetning fra Statens Serum Institut,  

 til indenrigs- og sundhedsministeren Spm. 19 om erfaringer fra andre lande, hvor donorer betales, til  

 indenrigs- og sundhedsministeren Spm. 20 om etiske overvejelser ved kommerciel udnyttelse af vederlagsfrit  

 blod, til indenrigs- og sundhedsministeren Spm. 21 om, hvorvidt bloddonorer fortsat skal give specifik tilladelse til  

 udførsel af blod, til indenrigs- og sundhedsministeren Spm. 22 om overførsel af danskbaseret IVIG til andre lande, til  

 indenrigs- og sundhedsministeren Spm. 23 om sikring af produktionskapacitet, til indenrigs- og  

 sundhedsministeren Spm. 24 om dansk forskerkapacitet, til indenrigs- og sundhedsministeren Spm. 25 om kvaliteten af importerede produkter, til indenrigs- og  

 sundhedsministeren Spm. 26 om bemærkninger til synspunkter fra Danmarks  

 Bløderforening, til indenrigs- og sundhedsministeren Spm. 27 om bemærkninger til synspunkter fra Dansk Farmaceutforening,  

 til indenrigs- og sundhedsministeren Spm. 28 om udvikling af plasmabaserede lægemidler, til indenrigs- og  

 sundhedsministeren Spm. 29 om, hvorvidt budgetspecifikationen i finansloven frem til 2005  

 påvirkes, til indenrigs- og sundhedsministeren Spm. 30 om, hvorvidt der i nogle EU-lande består en reel  

 eneretssituation, til indenrigs- og sundhedsministeren Spm. 31 om økonomiske konsekvenser for Statens Serum Institut, til  

 indenrigs- og sundhedsministeren Spm. 32 om offentligt udbud ved indkøb af blodprodukter, til  

 indenrigs- og sundhedsministeren 18 Spm. 33 om udlicitering af fremskaffelse af blodprodukter, til indenrigs-  

 og sundhedsministeren Spm. 34 om ændringsforslag vedrørende licitation, til  

 indenrigs- og sundhedsministeren Spm. 35 om, hvorvidt amter kan vælge deres egen løsning ved  

 fremskaffelse af blodprodukter, til indenrigs- og sundhedsministeren 19 Spm. 36 om Statens Serum Instituts nuværende produktionsanlæg,  

 til indenrigs- og sundhedsministeren Spm. 37 om egenproduktion i f.eks. en amtskommune/H:S, til indenrigs- og  

 sundhedsministeren Spm. 38 om EU-krav, til indenrigs- og sundhedsministeren Spm. 39 om økonomiske forhold, til indenrigs- og sundhedsministeren Spm. 40 om EU-betingelser for tapning af blod, til indenrigs- og  

 sundhedsministeren Spm. 41 om oversendelse af kopi af Domstolens dom i C 70/95, til  

 indenrigs- og sundhedsministeren Spm. 42 om fremtidig produktion af plasmafraktionering, til indenrigs- og  

 sundhedsministeren Spm. 43 om stigning i produktionsomkostninger, til indenrigs- og  

 sundhedsministeren Spm. 44 om fremtidig mangel på donorer, til indenrigs- og  

 sundhedsministeren 20 Spm. 45 om standarder for kvalitet og sikkerhed, til indenrigs- og  

 sundhedsministeren 21 Spm. 46 om priser på blodprodukter, til indenrigs- og  

 sundhedsministeren Spm. 47 om leveringssikkerhed for blodprodukter, til indenrigs- og  

 sundhedsministeren Spm. 48 om det eksisterende produktionsapparat, til indenrigs- og  

 sundhedsministeren Spm. 49 om aftaler med det tidligere blodproduktudvalg, til indenrigs- og  

 sundhedsministeren Spm. 50 om betaling for blodtapning, til indenrigs- og sundhedsministeren Spm. 51 om eventuelt salg af overproduktion af danske blodprodukter, til  

 indenrigs- og sundhedsministeren Spm. 52 om eksisterende produktionsanlæg på Statens Serum  

 Institut, til indenrigs- og sundhedsministeren Spm. 53 om Statens Serum Instituts eneret på produktion af  

 blodprodukter, til indenrigs- og sundhedsministeren 22 Spm. 54 om eventuelt forbud mod profit på plasmafraktionering, til  

 indenrigs- og sundhedsministeren 23 Udtalelse fra Bloddonorernes Landskomité 24 1. udkast til betænkning 25 Svar på spm. 13 om orientering om udvalgsarbejde i andre lande, fra  

 indenrigs- og sundhedsministeren Svar på spm. 14 om overvejelser om alle forhold i  

 forsyningskæden, fra indenrigs- og sundhedsministeren Svar på spm. 15 om fremstilling af den verserende  

 traktatkrænkelsessag mod Danmark, fra indenrigs- og sundhedsministeren Svar på spm. 16 om, hvorvidt blod er en vare, der er omfattet af  

 EUs konkurrenceregler, fra indenrigs- og sundhedsministeren Svar på spm. 17 om sikkerhedsaspekter ved kommerciel handel med  

 blod, fra indenrigs- og sundhedsministeren Svar på spm. 18 om oversendelse af årsberetning fra Statens  

 Serum Institut, fra indenrigs- og sundhedsministeren Svar på spm. 19 om erfaringer fra andre lande, hvor donorer betales,  

 fra indenrigs- og sundhedsministeren Svar på spm. 20 om etiske overvejelser ved kommerciel udnyttelse af  

 vederlagsfrit blod, fra indenrigs- og sundhedsministeren Svar på spm. 21 om, hvorvidt bloddonorer fortsat skal give specifik  

 tilladelse til udførsel af blod, fra indenrigs- og sundhedsministeren Svar på spm. 22 om overførsel af danskbaseret IVIG til andre  

 lande, fra indenrigs- og sundhedsministeren Svar på spm. 23 om sikring af produktionskapacitet, fra indenrigs-  

 og sundhedsministeren Svar på spm. 24 om dansk forskerkapacitet, fra indenrigs- og  

 sundhedsministeren Svar på spm. 25 om kvaliteten af importerede produkter, fra  

 indenrigs- og sundhedsministeren Svar på spm. 26 om bemærkninger til synspunkter fra Danmarks  

 Bløderforening, fra indenrigs- og sundhedsministeren Svar på spm. 27 om bemærkninger til synspunkter fra Dansk  

 Farmaceutforening, fra indenrigs- og sundhedsministeren Svar på spm. 28 om udvikling af plasmabaserede lægemidler, fra  

 indenrigs- og sundhedsministeren Svar på spm. 29 om, hvorvidt budgetspecifikationen i finansloven  

 frem til 2005 påvirkes, fra indenrigs- og sundhedsministeren Svar på spm. 30 om, hvorvidt der i nogle EU-lande består en  

 reel eneretssituation, fra indenrigs- og sundhedsministeren Svar på spm. 31 om økonomiske konsekvenser for Statens Serum  

 Institut, fra indenrigs- og sundhedsministeren Svar på spm. 32 om offentligt udbud ved indkøb af  

 blodprodukter, fra indenrigs- og sundhedsministeren 26 Svar på spm. 33 om udlicitering af fremskaffelse af blodprodukter,  

 fra indenrigs- og sundhedsministeren Svar på spm. 34 om ændringsforslag vedrørende  

 licitation, fra indenrigs- og sundhedsministeren Svar på spm. 35 om, hvorvidt amter kan vælge deres egen  

 løsning ved fremskaffelse af blodprodukter, fra indenrigs- og  

 sundhedsministeren 27 Svar på spm. 36 om Statens Serum Instituts nuværende  

 produktionsanlæg, fra indenrigs- og sundhedsministeren Svar på spm. 37 om egenproduktion i f.eks. en amtskommune/H:S, fra  

 indenrigs- og sundhedsministeren Svar på spm. 38 om EU-krav, fra indenrigs- og sundhedsministeren Svar på spm. 39 om økonomiske forhold, fra indenrigs- og  

 sundhedsministeren Svar på spm. 40 om EU-betingelser for tapning af blod, fra  

 indenrigs- og sundhedsministeren Svar på spm. 41 om oversendelse af kopi af Domstolens dom i C 70/95,  

 fra indenrigs- og sundhedsministeren Svar på spm. 42 om fremtidig produktion af plasmafraktionering, fra  

 indenrigs- og sundhedsministeren Svar på spm. 43 om stigning i produktionsomkostninger, fra  

 indenrigs- og sundhedsministeren Svar på spm. 44 om fremtidig mangel på donorer, fra indenrigs-  

 og sundhedsministeren 28 Svar på spm. 45 om standarder for kvalitet og sikkerhed, fra  

 indenrigs- og sundhedsministeren 29 Svar på spm. 46 om priser på blodprodukter, fra indenrigs- og  

 sundhedsministeren Svar på spm. 47 om leveringssikkerhed for blodprodukter, fra  

 indenrigs- og sundhedsministeren Svar på spm. 48 om det eksisterende produktionsapparat, fra  

 indenrigs- og sundhedsministeren Svar på spm. 49 om aftaler med det tidligere blodproduktudvalg, fra  

 indenrigs- og sundhedsministeren Svar på spm. 50 om betaling for blodtapning, fra indenrigs- og  

 sundhedsministeren Svar på spm. 51 om eventuelt salg af overproduktion af danske  

 blodprodukter, fra indenrigs- og sundhedsministeren Svar på spm. 52 om eksisterende produktionsanlæg på  

 Statens Serum Institut, fra indenrigs- og sundhedsministeren Svar på spm. 53 om Statens Serum Instituts eneret på  

 produktion af blodprodukter, fra indenrigs- og sundhedsministeren 30 Svar på spm. 54 om eventuelt forbud mod profit på  

 plasmafraktionering, fra indenrigs- og sundhedsministeren 31 Spm. 55 om kommentar fra Bloddonorerne i Danmark, til indenrigs- og  

 sundhedsministeren 32 Spm. 56 om blodsituationen i andre EU-lande, til indenrigs- og  

 sundhedsministeren Spm. 57 om eventuelt spild af blodprodukter inden for de sidste 3  

 år, til indenrigs- og sundhedsministeren 33 Spm. 58 om levering af plasmaprodukter til Færøerne,  

 Grønland og Island, til indenrigs- og sundhedsministeren Spm. 59 om EU-bestemmelser om plasmafraktionering, til indenrigs- og  

 sundhedsministeren Spm. 60 om hollandsk lovgivning på blodområdet, til indenrigs-  

 og sundhedsministeren Spm. 61 om ændringsforslag til EF-direktivet, til indenrigs- og  

 sundhedsministeren Spm. 62 om eventuel lovfæstelse af licitationsmodel, til indenrigs-  

 og sundhedsministeren Spm. 63 om udvalgsarbejde vedrørende en samlet vurdering af  

 blodområdet, til indenrigs- og sundhedsministeren Spm. 64 om, hvorvidt private firmaer kan tjene penge på  

 blodprodukter, til indenrigs- og sundhedsministeren Spm. 65 om, hvor meget amterne kan tjene på privatisering af  

 blodproduktion, til indenrigs- og sundhedsministeren Spm. 66 om ændringsforslag til lovforslaget, til indenrigs- og  

 sundhedsministeren 34 Svar på spm. 55 om kommentar fra Bloddonorerne i Danmark, fra  

 indenrigs- og sundhedsministeren 35 Overheads fra besøg på Statens Serum Institut 30/4-02 36 Spm. 67 om Sundhedsstyrelsens Transfusionsmedicinske Råd, til  

 indenrigs- og sundhedsministeren Spm. 68 om, hvorvidt ministeren vil foretage en samlet vurdering af  

 blodområdet, til indenrigs- og sundhedsministeren 37 Spm. 69 om, hvorfor Hjerteforeningen og Kræftens Bekæmpelse  

 ikke er blevet hørt om lovforslaget, til indenrigs- og  

 sundhedsministeren 38 Svar på spm. 56 om blodsituationen i andre EU-lande, fra indenrigs-  

 og sundhedsministeren Svar på spm. 57 om eventuelt spild af blodprodukter inden for de  

 sidste 3 år, fra indenrigs- og sundhedsministeren 39 Spm. 70 om ændringsforslag, der gør bloddonorforeningen  

 medbestemmende ved fastsættelse af udbudsbetingelserne, til indenrigs-  

 og sundhedsministeren Spm. 71 om kassering af blodrester på Statens Serum Institut, til  

 indenrigs- og sundhedsministeren 40 Svar på spm. 58 om levering af plasmaprodukter til  

 Færøerne, Grønland og Island, fra indenrigs- og  

 sundhedsministeren Svar på spm. 60 om hollandsk lovgivning på blodområdet,  

 fra indenrigs- og sundhedsministeren Svar på spm. 62 om eventuel lovfæstelse af licitationsmodel,  

 fra indenrigs- og sundhedsministeren Svar på spm. 63 om udvalgsarbejde vedrørende en samlet  

 vurdering af blodområdet, fra indenrigs- og sundhedsministeren Svar på spm. 64 om, hvorvidt private firmaer kan tjene penge  

 på blodprodukter, fra indenrigs- og sundhedsministeren Svar på spm. 65 om, hvor meget amterne kan tjene på  

 privatisering af blodproduktion, fra indenrigs- og sundhedsministeren 41 Svar på spm. 67 om Sundhedsstyrelsens Transfusionsmedicinske  

 Råd, fra indenrigs- og sundhedsministeren Svar på spm. 68 om, hvorvidt ministeren vil foretage en samlet  

 vurdering af blodområdet, fra indenrigs- og sundhedsministeren 42 Svar på spm. 69 om, hvorfor Hjerteforeningen og Kræftens  

 Bekæmpelse ikke er blevet hørt om lovforslaget, fra indenrigs-  

 og sundhedsministeren 43 Svar på spm. 70 om ændringsforslag, der gør  

 bloddonorforeningen medbestemmende ved fastsættelse af  

 udbudsbetingelserne, fra indenrigs- og sundhedsministeren Svar på spm. 71 om kassering af blodrester på Statens Serum  

 Institut, fra indenrigs- og sundhedsministeren 44 Svar på spm. 59 om EU-bestemmelser om plasmafraktionering, fra  

 indenrigs- og sundhedsministeren Svar på spm. 61 om ændringsforslag til EF-direktivet, fra  

 indenrigs- og sundhedsministeren 45 Svar på spm. 66 om ændringsforslag til lovforslaget, fra  

 indenrigs- og sundhedsministeren Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmål 11 og indenrigs- og sundhedsministerens svar  

 herpå er optrykt efter ønske fra S og DF.
 Spørgsmål 54 og 59 og indenrigs- og sundhedsministerens svar  

 herpå er optrykt efter ønske fra S.
 Spørgsmål 9, 12, 20, 24, 57 og 64 og indenrigs- og  

 sundhedsministerens svar herpå er optrykt efter ønske fra DF.
 Spørgsmål 9:
Gælder liberaliseringen alle former for  

 blodprodukter, eller er de røde blodlegemer undtaget? Svar:
 Lovforslaget ændrer ikke på rammerne for  

 sygehusenes fremskaffelse og anvendelse af røde blodlegemer eller  

 andre af blodets elementer, der uden videre forarbejdning anvendes i  

 patientbehandlingen. Ændringerne vedrører alene de industrielt  

 forarbejdede blodprodukter.
 Spørgsmål 11:
Ministeren bedes fremsende et uddybende notat  

 vedrørende ordningerne på blodområdet i de øvrige  

 EU-lande samt i de nordiske lande.
Ministeren bedes i den forbindelse tillige  

 oplyse, om donorerne/donororganisationerne i nogle af disse lande modtager  

 nogen form for betaling for blodet   eventuelt i form af gaver.
 Svar:
Som oplyst i besvarelsen af spørgsmål 5  

 kræver besvarelsen af både spørgsmål nr. 5 og  

 spørgsmål nr. 11 et detaljeret kendskab til regler og praksis  

 for organiseringen af det samlede system for produktion af blodprodukter og  

 sygehusenes fremskaffelse af blodprodukter i de enkelte lande.
Da Indenrigs-  

 og Sundhedsministeriet ikke umiddelbart har et sådant kendskab til de  

 enkelte landes ordninger, har ministeriet anmodet de danske ambassader i  

 samtlige EU-lande og de nordiske lande om bidrag til besvarelsen.
 Indenrigs- og Sundhedsministeriet har endnu ikke modtaget  

 bidrag fra ambassaderne, men ministeriet har et vist kendskab til flere af  

 landenes ordninger, hvilket giver grundlag for en foreløbig besvarelse  

 af spørgsmålet.
Jeg vil naturligvis tilstille udvalget et notat om  

 ordningerne i de øvrige lande, når indberetningerne fra  

 ambassaderne foreligger.
Jeg vil imidlertid gerne allerede nu tilkendegive,  

 at jeg for min del finder, at de foreliggende oplysninger i sig selv giver et  

 tilstrækkeligt grundlag for at forstå, at der er en mangfoldighed  

 af ordninger rundt omkring i Europa.
Beskrivelserne viser bl.a., at nogle  

 lande har valgt meget tæt regulering af området, mens andre har  

 en ganske fri organisering.
 Belgien:
 Efter belgisk lovgivning skal organisationer mv. have  

 en tilladelse/akkrediteres til at indsamle blod med henblik på at  

 producere blodprodukter.
 De akkrediterede organisationer skal bidrage til  

 indsamlingen af det nødvendige plasma til brug for produktionen af  

 blodprodukter.
 Røde Kors er den eneste fraktioneringsvirksomhed,  

 der er akkrediteret til at producere blodprodukter.
De belgiske sygehuse må kun anvende blodprodukter,  

 som er godkendt af de belgiske lægemiddelmyndigheder.
Blodprodukter kan  

 kun importeres, hvis de lever op til en række særlige krav,  

 herunder skal produktet være uundværligt, kvalitets- og sikkerhedskrav i det land, hvor blodet er indsamlet,  

 skal være på niveau med de belgiske regler og blodproduktet skal leve op til de belgiske regler om kvalitet og  

 sikkerhed.
 Myndighederne skal informeres om eksport af  

 blodprodukter.
 England:
I England er der oprettet en særlig national  

 myndighed, som står for hele blodbankvirksomheden.
Denne myndighed  

 står således for donorrekruttering samt tapning og testning af  

 blod.
Blodet indsamles af store regionale blodcentre.
I England har man en national, statslig ejet  

 plasmafraktioneringsenhed, der frem til 1997 baserede sin fraktionering  

 på engelsk blod.
Som følge af risikoen for overførsel af  

 Creutzfeldt-Jacobs sygdom er man nu gået over til at anvende amerikansk  

 blod til fremstilling af blodprodukter.
Man indkøber plasma ud fra,  

 hvor meget IVIG man har brug for i England.
Overskud af albumin og  

 faktorprodukter eksporteres.
Der er ingen restriktioner for sygehusenes anvendelse af  

 blodprodukter.
Markedet er således åbent for alle godkendte  

 blodprodukter.
Det styrende for indsamlingen af røde blodlegemer  

 er det indenlandske behov.
Eksport af røde blodlegemer har fundet sted  

 i nødsituationer.
Som nævnt eksporteres overskydende  

 blodprodukter.
 Finland:
I Finland er Røde Kors efter lovgivningen  

 tillagt retten til at stå for blodbankvirksomheden.
Offentlige sygehuse  

 kan ligeledes få godkendelse hertil, men i praksis er der i dag ingen  

 sygehuse, der tapper donorer mv.
Det er således alene Røde Kors,  

 der indsamler blod.
Der er ingen regler for, hvilken virksomhed, der må  

 fraktionere det finske plasma med henblik på fremstilling af  

 blodprodukter.
Røde Kors, der som udgangspunkt har al plasmaet,  

 fremstiller selv blodprodukter.
Der er imidlertid intet  

 lovgivningsmæssigt til hinder for, at Røde Kors kan forhandle  

 med en hvilken som helst virksomhed om fraktionering af plasmaet med henblik  

 på produktion af blodprodukter.
Sådanne eventuelle produkter vil  

 skulle have en markedsføringstilladelse i det pågældende  

 land, på samme måde som de produkter Røde Kors har  

 registreret i Finland.
De finske sygehuse er ikke lovgivningsmæssigt  

 forpligtede til at aftage blodprodukter fra en særlig  

 leverandør.
Det er alene krav om, at produktet skal have en  

 markedsføringstilladelse.
Der er således åbent for fri  

 konkurrence på blodproduktområdet.
Efter det oplyste synes prisen  

 at være det afgørende parameter.
Røde Kors kan efter finsk lov frit eksportere sine  

 blodprodukter.
Det er imidlertid Røde Kors praksis, at  

 indsamlingen af blod alene tilpasses den indenlandske efterspørgsel.  

 Det er efterspørgslen efter røde blodlegemer, som er  

 drivkraften bag indsamlingen af blod.
Dette medfører bl.a. et overskud  

 af albumin og Faktor IX, som man frit kan eksportere til lande, hvor man har  

 en markedsføringstilladelse til produktet.
 Røde blodlegemer og blodplader eksporteres ikke,  

 med mindre der er tale om nødsituationer.
 Det er ikke tilladt for Røde Kors at skabe profit  

 på plasmafraktioneringen, hvilket medfører, at eksporten af  

 overskudsprodukter er med til at holde de indenlandske priser nede.
 Holland:
 Ifølge den hollandske lovgivning er den  

 ansvarlige minister pålagt at udarbejde en plan, der sikrer national  

 selvforsyning.
Planens implementering tillægges en juridisk enhed  

 (virksomhed) udpeget af ministeren.
Det er et krav, at virksomheden er  

 registreret i Holland, er en non-profit organisation og er i stand til at  

 indsamle, behandle og oparbejde det indsamlede blod på en sikker,  

 effektiv og kvalitativ måde.
 Virksomheden tildeles en eneret til at indsamle det  

 hollandske blod.
Lovgivningen forbyder import og eksport af blod og  

 blodprodukter uden forudgående godkendelse fra ministeren.
En  

 række særlige krav skal være opfyldte.
 Ministeren kan fastsætte krav til virksomheden ud  

 over de i loven fastsatte og ophæve tildelingen af eneretten, hvis  

 særlige forhold gør sig gældende.
 Irland:
 Det kræver en tilladelse fra de irske  

 myndigheder, hvis en virksomhed ville indsamle blod/plasma til brug for  

 fremstilling af blodprodukter.
 Der er ingen restriktioner på anvendelsen af det  

 indsamlede plasma.
 Sygehusene kan indkøbe alle blodprodukter med en  

 markedsføringstilladelse.
 Som i England er spørgsmålet om indsamling og  

 anvendelse af plasma for tiden »rent akademisk«,  

 idet man i Irland ligesom i England ikke anvender indenlandsk plasma, som  

 følge af frygt for smitte med den menneskelige variant af  

 kogalskab.
 Luxembourg:
Efter luxembourgsk lovgivning skal organisationer, der  

 har med blodbankvirksomhed og produktion af blodprodukter at gøre,  

 have en autorisation fra Sundhedsministeriet.
Kun Røde Kors har en  

 sådan autorisation.
Autorisationen dækker retten til blodindsamling testning, produktion, opbevaring og distribution af blodprodukter import og eksport af blodprodukter indgåelse af aftale om kontraktfraktionering.
 Norge:
 I Norge har man ikke en »blodlov«.
 Alle blodbanker er integrerede dele af de offentlige  

 sygehuse, men der er princippet intet til hinder for at fx Røde Kors  

 eller andre kan starte sin egen blodbankvirksomhed.
 Hidtil er al plasma blevet leveret til virksomheden  

 Octapharma baseret på en national kontrakt, som har været  

 gældende siden 1988. Der er drøftelser i gang om at ændre  

 systemet, men disse drøftelser har endnu ikke ført til  

 konklusioner/beslutninger.
 Når der ses bort fra nogle få mindre  

 blodprodukter, herunder anti-D, kommer alle blodprodukter, som anvendes i  

 Norge fra den nationale fraktioneringsaftale med Octapharma.
 Der er ingen regler om eksport af blod og  

 blodprodukter.
 Portugal:
 I Portugal indsamles blod gennem Det Portugisiske  

 Blodinstitut, der har 3 regionale blodcentre, og nogle offentlige  

 sygehuse.
 Som følge af BSE (kogalskab) anvendes, der ikke  

 indenlandsk plasma til produktion af blodprodukter.
 Blodprodukter til brug på hospitaler mv.  

 indkøbes gennem en centraliseret international udbudsforretning.
 Man har efter sagens natur ingen eksport af  

 blodprodukter.
 Sverige:
I princippet kunne en hvilken som helst institution,  

 som følger regler og guidelines på blodbankområdet,  

 indsamle blod.
I praksis er det imidlertid kun amterne, som driver de  

 offentlige sygehuse, nogle private organisationer, som driver hospitaler  

 efter kontrakt med amterne, samt en svensk plasmafraktioneringsvirksomhed,  

 som ejes af den private virksomhed BioVitrum, der tapper blod.
Der er ingen restriktioner på, hvor det svenske  

 plasma kan fraktioneres.
Blodcentrene sælger således plasmaet til  

 fraktioneringsvirksomhederne.
De svenske sygehuse er ikke lovgivningsmæssigt  

 forpligtede til at aftage blodprodukter fra en særlig  

 leverandør.
Det er alene krav om, at produktet skal have en  

 markedsføringstilladelse.
BioVitrum har efter det oplyste ca. 60 % af  

 markedet.
Der er ingen særlige regler om eksport af blod og  

 blodprodukter.
Det meste plasma sælges til BioVitrum, men der  

 sælges også en betydelig mængde til Immuno-Baxter.  

 BioVitrum eksportere flere af sine blodprodukter.
 Tyskland:
I Tyskland kan blod indsamles af Røde Kors,  

 offentlige institutioner, universiteter og af kommercielle blodbanker.
Alle  

 blodbankvirksomheder skal godkendes og inspiceres af myndighederne.
 Der er ingen særlige restriktioner for anvendelsen  

 af plasma til fraktionering.
 Salg af blodprodukter følger de almindelige  

 lægemiddelregler.
 Der er ingen restriktioner for sygehusenes indkøb  

 af blodprodukter.
Der er ingen restriktioner for eksport af blod og  

 blodprodukter.
Røde blodlegemer eksporteres ikke længere.  

 Blodprodukterne sælges til gengæld over hele verden.
 Østrig:
 Alle institutioner (offentlige, Røde Kors eller  

 private) skal have en godkendelse fra Sundhedsministeriet for at kunne  

 forestå indsamling af blod.
 Der er ingen restriktioner for hvem, der må  

 fraktionerer det indsamlede plasma.
 Der er ingen restriktioner for sygehusenes køb af  

 registrerede blodprodukter.
 Der er ingen særlige regler om eksport af blod og  

 blodprodukter.
 Om betalte donorer:
 Som oplyst i spørgsmål 5 har Indenrigs-  

 og Sundhedsministeriet i forbindelse med indhentningen af bidrag fra  

 ambassaderne spurgt, hvorvidt donorerne/donororganisationerne modtager nogen  

 form for betaling for blodet   eventuelt i form af gaver.
Indenrigs- og Sundhedsministeriet har som nævnt  

 endnu ikke modtaget svar herpå, men det er umiddelbart Indenrigs- og  

 Sundhedsministeriets vurdering, at donorerne i de fleste EU-lande ikke  

 får egentlig betaling for at afgive blod til transfusionsformål.  

 I visse lande, herunder Tyskland, gives dog et mindre beløb, som bl.a.  

 har til formål at dække transportudgifter.
Til sammenligning kan  

 det nævnes, at en del donorer i Danmark til gengæld hentes med  

 taxi.
 Afgivelse af blod til plasmaindustrien er derimod flere  

 steder forbundet med betaling.
 Spørgsmål 12:
Ministeren bedes kommentere henvendelsen af 24. april 2002  

 fra Jens Busk, Århus, jf.
L 201   bilag 9.
Århus d. 24/4-2002 Folketingets sundhedsudvalg Christiansborg 1218 København K Jeg ser til min forbløffelse i gårsdagens  

 udgave af Politiken, at regeringen lægger op til, at det blod vi som  

 donorer i årevis har givet til andre mennesker, nu skal gøres  

 profitabelt og at private firmaer skal ind og tjene penge på  

 blodet.
 Jeg har godt lagt mærke til, at vi har  

 fået ny regering, som skal markere sig med alle mulige og umulige  

 forslag for at gøre opmærksomme på sig selv, men dette  

 slår dog vist alt.
Nu har vi i mange år kunnet yde en medmenneskelig  

 indsats uden indblanding af penge eller lignende.
Det er en trættende  

 nutidig tendens, at alt skal gøres til genstand for  

 pengeøkonomi, hvilket efter min mening ikke fremmer en medmenneskelig  

 holdning, som vi har så hårdt brug for.
 Til orientering: Hvis dette forslag gennemføres,  

 melder jeg fra som donor øjeblikkeligt.
Venlig hilsen JENS BUSK Christiansgade 29, 3. th.
8000 Århus C Kopi sendt til Skejby Sygehus, Århus Amt.
 Svar:
 Som svar på udvalgets spørgsmål  

 vedlægger jeg et brev, som jeg har sendt til Jens Busk i anledning af  

 hans henvendelse til Sundhedsudvalget.
Kære Jens Busk Jeg skriver til dig, fordi jeg gennem Folketingets  

 Sundhedsudvalg er blevet bekendt med dit brev til udvalget om regeringens  

 forslag til ny blodforsyningslov.
I dit brev tilkendegiver du, at hvis lovforslaget  

 gennemføres, så vil du framelde dig som donor.
Det vil jeg finde  

 meget uheldigt.
 Jeg forstår på dit brev, at udgangspunktet for  

 din henvendelse er en artikel i Politiken den 23. april 2002.
Det er en artikel med overskriften »Dansk blod til salg«, som indledes med, at: »Danske donorer skal fremover levere  

 gratis råmateriale til medicinalindustrien.
Regeringen lægger i  

 en ny blodforsyningslov op til et epokegørende brud med den hidtidige  

 blodpolitik « Jeg vil sige, at hvis Politikens beskrivelse havde  

 været korrekt, så havde der efter min mening været god  

 grund til at være meget kritisk over for regeringens forslag.
 Sandheden er imidlertid, at artiklens indledning og visse  

 af artiklens udtalelser giver et helt misvisende indtryk af de faktiske  

 forhold.
 Lad mig slå fast: Det er ikke meningen, at  

 bloddonorernes uegenyttige gave til deres medmennesker nu skal gå fra  

 at være en livsvigtig faktor i den danske patientbehandling til at  

 skulle sælges til medicinalindustrien.
 Lovforslaget er i det hele taget ikke udtryk for en »revolution« på området   tværtimod bibeholdes hele  

 grundsynet bag blodområdet.
 Rammerne for den nuværende velfungerende danske  

 ordning med frivillige og ubetalte donorer ændres således ikke.  

 Det er der både gode etiske og sundhedsfaglige grunde til.
 Med lovforslaget slås det fast, at tapning af blod  

 også fremover som altovervejende hovedregel skal finde sted med henblik  

 på patientbehandlingen i Danmark   samtidigt er der åbnet op for,  

 at de elementer af blodets mange komponenter, som ikke kan udnyttes i den  

 danske patientbehandling, kan gøre gavn for patienter i andre lande.  

 På den måde kan danske donorer både direkte hjælpe  

 patienter i andre lande og i sidste ende være med til at begrænse  

 anvendelse af betalte donorer ude omkring i Verden.
 Lovforslaget tager helt grundlæggende udgangspunkt  

 i, at samfundet skylder den enkelte donor og dennes blodgave dyb respekt.  

 Denne respekt kan vi bl.a. vise ved at sikre en så optimal udnyttelse  

 af blodet som muligt derfor lægger jeg vægt på, at  

 forslaget betyder, at donorgaven i endnu højere grad end i dag vil  

 blive til gavn for syge mennesker.
Som det sikkert er dig bekendt indeholder det blod, som  

 man afgiver som donor, en lang række meget nyttige »ingredienser«, som på forskellig måde kan indgå i  

 patientbehandlingen.
Først og fremmest er der de røde  

 blodlegemer, som bruges ved blodtransfusioner i forbindelse med operationer.  

 Herudover er der den gullige væskedel (plasmaet), der har flere nyttige  

 indholdsstoffer.
Disse indholdsstoffer kan udskilles ved forskellige  

 industrielle processer.
Slutproduktet af disse processer er de såkaldte  

 blodprodukter/plasmaprodukter.
 Blandt de blodprodukter, der kan fremstilles af plasmaet,  

 anvender vi i dag i Danmark albumin og IVIG, mens vi ikke længere  

 anvender blødermedicin fremstillet på basis af humant blod, dvs.  

 faktorprodukterne Faktor VIII og Faktor IX.
Efter den gældende lovgivning kan de offentlige  

 sygehuse kun lovligt indkøbe blodprodukter, der er fremstillet eller  

 fremskaffet af Statens Serum Institut.
Vedtages lovforslaget, vil amterne og  

 H:S i stedet vælge en model, som indebærer, at de indkøber  

 blodprodukter via offentlig licitation   det særlige er imidlertid, at  

 amterne selv kommer med »grundstoffet « til  

 produktionen af blodprodukterne, nemlig plasmaet.
Det siger sig selv, at den virksomhed, der vinder  

 licitationen, skal have betaling for at producere de blodprodukter, som  

 amterne skal bruge.
Det gælder naturligvis også, hvis det bliver  

 Seruminstituttet, der alene eller sammen med en samarbejdspartner, vinder  

 licitationen.
Modellen indebærer imidlertid, at de elementer af  

 plasmaet, som ikke skal anvendes i Danmark, er med til at billiggøre  

 de blodprodukter, som sygehusene i Danmark skal anvende.
Blodgaven er  

 på den måde yderligere med til at reducere de samlede offentlige  

 sundhedsudgifter.
Jeg er ked af, at der fra forskellig side er fremkommet en  

 usaglig og polemisk kritik af lovforslaget, som har været med til at  

 skabe usikkerhed blandt donorerne om, hvorvidt man bør fortsætte  

 med at afgive blod.
Jeg har således fået flere henvendelser fra  

 donorer, som er kommet i tvivl ligesom dig.
Med en mere korrekt og saglig  

 information er jeg imidlertid overbevist om, at langt de fleste donorer vil  

 være enig i, at forslaget på en god måde lever op til den  

 respekt, som vi alle skylder donorerne.
Jeg håber derfor også, at  

 du fortsat fremover   med glæde og naturlig stolthed   vil levere din  

 blodgave til gavn for dine medmennesker.
 Spørgsmål 20:
Hvilke etiske overvejelser foreligger, der kan belyse  

 Bloddonorernes høringssvar, hvorefter det er afgørende for  

 bloddonorers tillid, at der ikke sker kommerciel udnyttelse af deres  

 vederlagsfrie blod, f.eks. synspunkter fra Etisk Råd eller ministeriets  

 egne etiske overvejelser? Svar:
Det er mit grundlæggende synspunkt, at samfundet  

 skylder den enkelte bloddonor og dennes blodgave respekt.
Lovforslaget er  

 derfor udarbejdet med dette udgangspunkt.
Det er min opfattelse, at respekten for blodgaven  

 forudsætter, at det donerede blod udnyttes så effektivt som  

 muligt i behandlingen af syge mennesker.
Det gælder både de  

 røde blodlegemer, som indgår direkte i transfusionsbehandlingen  

 på sygehusene, og de mange komponenter i plasmaet, som ved industriel  

 forarbejdning kan anvendes til fremstilling af blodprodukter.
 Dette er baggrunden for, at lovforslaget åbner  

 mulighed for, at de elementer af plasmaet, som ikke anvendes i  

 patientbehandlingen i Danmark, kan nyttiggøres i patientbehandlingen i  

 andre lande.
Samtidigt indebærer den model for  

 kontraktfraktionering, som amterne og H:S har tilkendegivet at ville  

 indføre, at de elementer af plasmaet, som ikke skal anvendes i  

 Danmark, er med til at billiggøre de blodprodukter, som sygehusene i  

 Danmark skal anvende.
Blodgaven er på den måde yderligere med til  

 at reducere de samlede offentlige sundhedsudgifter.
Jeg finder det på denne baggrund misvisende og  

 tendentiøst at give indtryk af, at forslaget åbner for en  

 særlig »kommerciel  

 udnyttelse « af blodet.
Jeg er  

 tværtimod overbevist om, at langt de fleste donorer   hvis de får  

 en korrekt og saglig information om lovforslaget   vil være enig i, at  

 forslaget på en god måde lever op til den respekt, som vi alle  

 skylder donorerne.
 Spørgsmål 24:
Forventer ministeriet   hvis loven vedtages   at den  

 danske forskerkapacitet, der er knyttet til Statens Serum Institut, kan  

 fastholdes her i landet, og   hvis dette ikke er sikkert   hvilke negative  

 konsekvenser vil dette kunne få for de forsknings- og  

 udviklingsinitiativer, der er forankret i Serum- instituttet? Svar:
Der foregår i dag en kvalificeret forskning i  

 udvikling af lægemidler baseret på humant blod på Statens  

 Serum Institut.
Seruminstituttets forskning har tidligere ført til  

 udviklingen af Instituttets højteknologiske IVIG produkt.
Der er ikke med forslaget lagt op til, at denne forskning  

 skal ophøre.
På den anden side er det heller ikke sikkert, at  

 forslaget på bedste vis sikrer grundlaget for Seruminstituttets  

 fortsatte forskning i og udvikling af lægemidler baseret på  

 blod.
 Jeg vil derfor gerne give tilsagn om at ville se positivt  

 på muligheden for en ændring af forslaget, således at  

 hensynet til Seruminstituttets muligheder for at kunne fortsætte sin  

 forskningsvirksomhed indarbejdes i loven.
 Spørgsmål 54:
Ministeren oplyser i sit svar på  

 spørgsmål 11, jf. bilag 14, at det i Finland ikke er tilladt at  

 skabe profit på plasmafraktioneringen.
Det bedes i den forbindelse  

 oplyst, om Danmark kan lave en lignende bestemmelse, og om ministeren har  

 intentioner herom.
 Svar:
Som oplyst i min besvarelse af spørgsmål 11  

 er Røde Kors efter lovgivningen tillagt retten til at stå for  

 blodbankvirksomheden i Finland.
Offentlige sygehuse kan ligeledes få  

 godkendelse hertil, men i praksis er der i dag ingen sygehuse, der tapper  

 donorer mv.
Det er således alene Røde Kors, der indsamler blod,  

 og som dermed har direkte adgang til finsk plasma.
Efter det over for mig oplyst er der ikke i finsk  

 lovgivning fastsat krav om, at plasmafraktionering skal finde sted som  

 non-for-profit virksomhed.
Dette ligger blot indirekte i den mere end 50  

 år gamle konstruktion med Røde Kors   der er en non-for-profit  

 organisation   som producent af blodprodukter på basis af finsk  

 plasma.
Jeg vil i den forbindelse samtidigt henlede  

 opmærksomheden på, at de finske sygehuse som oplyst i besvarelsen  

 af spørgsmål 11 ikke er lovgivningsmæssigt forpligtede til  

 at aftage blodprodukter fra en særlig leverandør.
Der er alene  

 krav om, at produktet skal have en markedsføringstilladelse.  

 Røde Kors er således ikke lovgivningsmæssigt sikret  

 afsætning af sine blodprodukter til sygehusene.
Efter Indenrigs- og Sundhedsministeriet umiddelbare  

 vurdering vil det ikke være i overensstemmelse med EU-retten, hvis der  

 fastsættes en bestemmelse om, at fraktioneringen af dansk plasma alene  

 må finde sted som non-for-profit virksomhed.
Jeg kan samtidigt oplyse,  

 at jeg ikke har intentioner om at fremsætte et sådant  

 forslag.
 Spørgsmål 57:
Vil ministeren oplyse, om der inden for de sidste 3  

 år har været tilfælde, hvor blod eller blodplasma er  

 gået til spilde, samt i hvor mange tilfælde, der er givet  

 udførselstilladelse af blod eller plasma til andre lande? Svar:
 Af de to tabeller neden for fremgår amternes  

 indberetninger til Lægemiddelstyrelsen af blod, der henholdsvis er  

 kasseret (dvs. portioner der pga. tekniske fejl eller uheld ved tapning  

 aldrig kommer ind på blodbankens hylder) og uddateret (dvs. portioner  

 der har ligget på lager, men som ikke er blevet brugt til  

 transfusion).
Kasseret  alle tal opgjort i tappede portioner 1998 1999 2000 Erytrocytter (røde blodlegemer) 13.615 15.195 14.045 Plasma 11.255 8.843 11.461 Uddateret   alle tal opgjort i tappede portioner 1998 1999 2000 Erytrocytter (røde blodlegemer) 13.289 11.700 8.658 Plasma* 1.457 1.141 1.698 *Plasma, der uddateres har tabt indhold af faktor VIII og IX,  

 men kan anvendes til fremstilling af albumin og bliver derfor leveret til  

 Statens Serum Institut.
For så vidt angår det blodplasma, der sendes  

 til Statens Serum Institut kan det oplyses, at Statens Serum Institut i dag  

 oparbejder ca. 80 % af det danske plasma.
De resterende ca. 20 % oplagres og  

 vil kunne anvendes på et senere tidspunkt.
Af de ca. 80 % af det danske plasma, der oparbejdes,  

 fremstilles lægemidlerne albumin og flydende IVIG.
Derudover  

 fremstilles et mellemprodukt, kryoglobulin, der kan anvendes til produktion  

 af blødermedicinen faktor VIII.
Da faktor VIII efter overgang til  

 rekombinante produkter ikke længere efterspørges på det  

 danske marked, oplagres kryoglobulinet.
 Statens Serum Institut fremstiller desuden ikke faktor IX,  

 da lægemidlet efter overgang til rekombinante produkter heller ikke  

 længere efterspørges på det danske marked.
 Den mængde af plasmaet som Statens Serum Institut  

 oparbejder bestemmes af den danske efterspørgsel efter IVIG, der  

 således afsættes fuldt ud til det danske sundhedsvæsen.  

 Efterspørgslen af albumin er lavere end den mængde, der kan  

 udvindes af den mængde plasma, som oparbejdes, fordi  

 efterspørgslen er faldet betydeligt efter nye anbefalinger for brugen  

 af albumin i 1998. Produktionen af albumin afpasses den danske  

 efterspørgsel.
 I medfør af § 6, stk. 3, i den gældende  

 blodlov kan offentlige blodbanker uden godkendelse eksportere blod eller dele  

 heraf til nærtliggende lande med henblik på at  

 imødegå akut opstået mangelsituationer eller behovet for  

 blod med særlige undertyper.
De centrale sundhedsmyndigheder får ikke besked om  

 denne form for meget begrænset »eksport« af blod.
Indenrigs- og  

 Sundhedsministeriet kan derfor ikke oplyse omfanget heraf.
 Der er i øvrigt ikke givet tilladelse til eksport  

 af blod og blodkomponenter i den omhandlede periode.
 Som oplyst i mit svar på spørgsmål 51  

 har Statens Serum Institut i flere tilfælde fået tilladelse til  

 eksport af kryo- og overskudsprodukter.
 Ifølge Lægemiddelstyrelsen har eksporten haft  

 følgende omfang:
 2001: Statens Serum Institut har udført 81 kg  

 kryo-præcipitat (mellemvare).
2000: Statens Serum Institut har udført 15 kg  

 albumin og 1.000.000 IE faktor IX.
Endvidere har Seruminstituttet  

 udført 850.000 IE faktor VIII til Finland samt 470 kg  

 kryopræcipitat til Indien.
1999: Statens Serum Institut har eksporteret 16 kg albumin  

 og 2021.000 IE faktor IX.
Herudover har Instituttet leveret 200.000 IE faktor  

 VIII til Indien og 130.000 IE faktor VIII til Albanien.
Der er endvidere  

 leveret kryopræcipitat til Finland.
 Spørgsmål 59:
I forlængelse af svar på  

 spørgsmål 54, hvor ministeren oplyser, at det efter ministeriets  

 umiddelbare vurdering ikke vil være i overensstemmelse med EU-retten at  

 fastsætte bestemmelser om, at plasmafraktioneringen kun må finde  

 sted som nonprofitvirksomhed, bedes ministeren indhente en mere grundig  

 vurdering af dette spørgsmål.
Samtidig bedes ministeren få  

 undersøgt, om der i finsk lovgivning findes et krav om, at  

 plasmafraktionering skal ske som nonprofitvirksomhed, idet det fremgår,  

 at ministeren kun svarer efter det for ham oplyste og ministeren i svaret  

 på spørgsmål 11 oplyste, at der var et sådant krav i  

 Finland.
 Svar:
 Indledningsvist vil jeg gentage, jf. min besvarelse af  

 spørgsmål 54, at jeg ikke har intentioner om at fremsætte  

 forslag om, at der i loven indsættes en bestemmelse om, at  

 plasmafraktioneringen kun må finde sted som nonprofit virksomhed.
 For så vidt angår spørgsmålet om  

 en sådan bestemmelse vil være i overensstemmelse med EU-retten  

 har jeg indhentet en udtalelse fra Konkurrencestyrelsen, der er fremkommet  

 med følgende vurdering:
» Hvis der i lovgivningen indsættes en bestemmelse om,  

 at fraktionering af dansk plasma alene må finde sted som non-profit  

 virksomhed, må det i første omgang forventes at få  

 betydning for antallet af virksomheder, der er interesseret i at påtage  

 sig opgaven.
Det må ventes, at der er en meget begrænset  

 interesse.
Det er Konkurrencestyrelsens vurdering, at det kan tolkes som en  

»falsk « afvikling af handelsbarriererne i strid med artikel  

 28.« Med hensyn til spørgsmålets anden del kan jeg  

 oplyse, at det af § 3 i den finske »Lag om blodtjänst« fremgår, at:
» Efter § 84 i den finske lægemiddellov har Finsk  

 Røde Kors ret til at producere og sælge »blodpreparat som skall betraktas som läkemedel «.
 Der er ikke i den omhandlede lovgivning fastsat krav om,  

 at plasmafraktioneringen skal ske som nonprofit virksomhed.
 Jeg kan i øvrigt henvise til mine svar på  

 spørgsmål 11 og 54, hvor den finske ordning er beskrevet.
 Spørgsmål 64:
 I forlængelse af svar på  

 spørgsmål 20 bedes ministeren oplyse, om det ikke er korrekt, at  

 der med lovforslaget åbnes mulighed for, at private firmaer kan tjene  

 penge på blodprodukter fremstillet på grundlag af blod, som  

 donorer har givet som en gave.
 Svar:
 Som bekendt anvendes donorgaven i det danske  

 sygehusvæsen til to vigtige formål, nemlig transfusion  

 (primært de røde blodlegemer) og til produktion af blodprodukter  

 (plasmaet).
 Lovforslaget ændrer ikke ved rammerne for blod til  

 transfusionsformål.
Den model for kontraktfraktionering, som amterne og H:S  

 har tilkendegivet at ville indføre, indebærer først og  

 fremmest, at amterne og H:S udbyder opgaven med at fremstille blodprodukter  

 til patientbehandlingen i Danmark i licitation.
Da der er omkostninger  

 forbundet med fremstillingen af blodprodukter, må man forvente, at en  

 hvilken som helst virksomhed, der afgiver tilbud, ønsker betaling for  

 at løse denne opgave.
Det gælder også, hvis eksempelvis  

 Statens Serum Institut afgiver tilbud.
Hertil kommer, at der inden for  

 plasmafraktionering er nogle virksomheder, som har organiseret sig efter en  

 model, hvor de ikke skal producere et overskud, mens andre mere traditionelle  

 virksomheder løbende skal præstere et overskud.
Det må  

 forventes, at der kommer tilbud fra begge type virksomheder i forbindelse med  

 amternes udbud af fraktioneringsopgaven.
Dermed får amterne på  

 bedste vis mulighed for at vælge det mest effektive tilbud.
I respekt for blodgaven indebærer modellen  

 samtidigt, at de elementer af det danske plasma, som ikke skal anvendes i  

 patientbehandlingen i Danmark, kan anvendes til produktion af  

 lægemidler, som kan indgå i patientbehandlingen i andre lande.  

 Disse overskudsprodukter kan fraktioneringsvirksomheden altså  

 sælge til andre landes sundhedsvæsener.
Det ligger til grund for  

 den valgte model, at denne mulighed for en maksimal udnyttelse af plasmaet  

 vil indebære en reduktion i priserne på de produkter, som  

 sygehusene skal anvende i Danmark.
På den måde er donorgaven   i  

 form af de restelementer af plasmaet, som vi ikke kan anvende i  

 patientbehandlingen i Danmark   med til yderligere at reducere  

 sundhedsudgifterne i Danmark.
