Bekendtgørelse om opgørelse af den kommunale  

  

 budgetgaranti I medfør af § 32 i lov om kommunal udligning og  

 generelle tilskud til kommuner og amtskommuner, jf. lovbekendtgørelse nr. 694  

 af 13. juli 2001, fastsættes:
Kapitel 1 Budgetgarantiens indhold § 1.  

  

 Budgetgarantien  

 udgør et beløb, der tillægges eller fradrages statens generelle tilskud til  

 kommunerne efter § 10 i lov om kommunal udligning og generelle tilskud  

 til  

 kommuner og amtskommuner, jf. lovbekendtgørelse nr. 694 af 13. juli 2001, som  

 ændret bl.a. ved § 1 i lov nr. 61 af 29. januar 2003.
 § 2.  

  

 Budgetgarantien udgør summen af de kommunale mer- eller mindreudgifter, der  

 er  

 nævnt i § 10, stk. 2, nr. 5, i lov om kommunal udligning og  

 generelle  

 tilskud til kommuner og amtskommuner.
Kapitel 2 Opgørelse af budgetgarantien § 3.  

  

 Budgetgarantien omfatter kommunernes nettoudgifter på de berørte områder.  

 Nettoudgifterne opgøres som kommunernes bruttoudgifter fratrukket refusioner  

 og  

 tilskud fra staten samt eventuelle tilknyttede indtægter i øvrigt.
 Stk. 2.  

  

 Budgetgarantien opgøres som ændringerne i de kommunale nettoudgifter på de  

 berørte områder i tilskudsåret, korrigeret for den del af ændringen i  

 udgifterne, der kan henføres til pris‑ og lønudviklingen.
 Stk. 3.  

  

 Korrektionen for pris‑ og lønudviklingen, jf. stk. 2, sker på  

 grundlag af den faktiske udvikling i lønninger og priser i den kommunale  

 sektor.
 Stk. 4.  

  

 Uanset  

 bestemmelserne i stk. 1 og 2 omfatter budgetgarantien ikke udgifter, der  

 er kompenseret efter Det Udvidede Totalbalanceprincip.
§ 4.  

  

 Der  

 foretages en foreløbig beregning af budgetgarantien i året forud for  

 tilskudsåret.
Den foreløbige budgetgaranti indgår i den samlede opgørelse af  

 statens generelle tilskud til kommunerne, som forelægges Folketingets  

 Finansudvalg ved aktstykke i året forud for tilskudsåret.
 Stk. 2.  

  

 Den  

 foreløbige budgetgaranti beregnes på grundlag af statens skøn over  

 kommunernes  

 mer‑ eller mindreudgifter på de berørte udgiftsområder i tilskudsåret,  

 ud  

 fra de tilsvarende statslige forudsætninger, som lægges til grund for  

 udarbejdelsen af finanslovforslaget for det pågældende år.
 Stk. 3.  

  

 Budgetgarantien efterreguleres, når de faktiske kommunale udgifter i  

 tilskudsåret er opgjort.
 Stk. 4.  

  

 I 2004 opgøres  

 en ekstraordinær regulering vedr. op- og efterreguleringen for  

 budgetgarantien  

 2001-2002. Reguleringen opgøres på baggrund af særligt indberettede  

 regnskabsoplysninger vedr. 2001. Reguleringen afregnes i 2005.
Kapitel 3 Specielt for de enkelte områder § 5.  

  

 Udgifterne til kontanthjælp omfatter kommunernes bruttoudgifter til hjælp  

 efter  

 §§ 25-28, 34, 48, 52, 62-65 og 78 i lov om aktiv socialpolitik, jf.  

 lovbekendtgørelse nr. 125 af 25. februar 2003, fratrukket statens refusion af  

 udgifterne og eventuelle tilskud og indtægter i øvrigt, herunder den  

 kontanthjælp, som tilbagebetales efter bestemmelserne i §§ 91-94 samt  

 § 65 i lov om aktiv socialpolitik.
 § 6.  

  

 Udgifterne til orlovsydelse til kontanthjælpsmodtagere efter lov om orlov  

 opgøres som kommunernes bruttoudgifter til orlovsydelse til  

 kontanthjælpsmodtagere fratrukket statens refusion af udgifterne.
 § 7.  

  

 Udgifterne til aktivering af kontanthjælpsmodtagere omfatter kommunernes  

 bruttoudgifter til aktivering efter § 16, stk. 2, samt efter  

 §§ 20-21, 23, 25-26, 34, 36 og 38 i lov om aktiv socialpolitik, jf.  

 bekendtgørelse nr. 125 af 25. februar 2003, fratrukket statens refusion af  

 udgifterne og eventuelle tilskud og indtægter i øvrigt.
 § 8.  

  

 Fra  

 opgørelsen af udviklingen 2003-2004 indgår kommunernes bruttoudgifter til  

 ledighedsydelse som summen af:
1)  

 	  

    

 udgifter til  

 ledighedsydelse til personer, der er visiteret til et fleksjob og som venter  

 på  

 et fleksjob, og til personer, som bliver ledige efter at have været ansat i  

 fleksjob, herunder under sygdom og barsel, jf. § 74 a, stk. 1-5, i  

 lov om aktiv socialpolitik, 2)  

 	  

    

 udgifter til  

 ledighedsydelse til personer, der er overgået fra ledighedsydelse eller  

 fleksjob til ustøttet beskæftigelse, og som ved efterfølgende ledighed har  

 ret  

 til ledighedsydelse, jf. § 74 i lov om aktiv socialpolitik, herunder  

 under  

 sygdom og barsel, jf. § 74 f, stk. 1-4, i lov om aktiv  

 socialpolitik, 3)  

 	  

    

 udgifter til  

 ledighedsydelse under ferie, jf. §§ 74 e og 74 h, lov om aktiv  

 socialpolitik, 4)  

 	  

    

 udgifter til særlig  

 ydelse til personer, der venter på et fleksjob og som ved visitationen til  

 fleksjob ikke har ret til ledighedsydelse, jf. § 74 i, i lov om aktiv  

 socialpolitik, fratrukket statens refusion af udgifterne.
 § 9.  

  

 Indtil 1. januar 2003 omfatter udgifterne til danskundervisning af udlændinge  

 samt introduktionsydelse og aktivering efter lov om integration af udlændinge  

 i  

 Danmark kommunernes bruttoudgifter til danskundervisning af udlændinge samt  

 til  

 introduktionsydelse og aktivering efter kapitel 4 og 5 i lov om integration  

 af  

 udlændinge i Danmark, fratrukket statslig refusion, andel af grundtilskud  

 efter  

 integrationslovens § 45, stk. 5, som vedrører introduktionsydelse,  

 aftrapningstilskuddet efter integrationslovens § 45, stk. 9,  

 tilskud  

 til aktivering og undervisning efter integrationslovens § 45,  

 stk. 6-8, og § 59, stk. 4, samt tilskud til danskundervisning  

 efter § 1, stk. 2, i lov om tilskud til undervisning i dansk som  

 andetsprog for voksne.
 Stk. 2.  

  

 Fra 1.  

 januar 2003 omfatter udgifterne til danskundervisning af udlændinge samt  

 introduktionsydelse og aktivering efter lov om integration i Danmark  

 kommunernes bruttoudgifter til danskundervisning af udlændinge samt til  

 introduktionsydelse og aktivering efter kapitel 4 og 5 i lov om integration  

 af  

 udlændinge i Danmark, fratrukket statslig refusion, andel af grundtilskud  

 efter  

 integrationslovens § 45, stk. 4  

1)  

 , som vedrører  

 introduktionsydelse, aftrapningstilskuddet efter § 45, stk. 14,  

 tilskud til aktivering og undervisning efter integrationslovens § 45,  

 stk. 5, § 45, stk. 8, og § 45, stk. 11-13, samt  

 tilskud til danskundervisning efter § 1, stk. 2, i lov om tilskud  

 til  

 undervisning i dansk som andetsprog.
 Stk. 3.  

  

 Fra 1.  

 januar 2004 omfatter udgifterne til danskundervisning af udlændinge samt  

 introduktionsydelse og tilbud efter lov om integration af udlændinge i  

 Danmark  

 kommunernes bruttoudgifter til danskundervisning af udlændinge samt til  

 introduktionsydelse og tilbud efter kapitel 4 og 5 i lov om integration af  

 udlændinge i Danmark, fratrukket statslig refusion, andel af grundtilskud  

 efter  

 integrationslovens § 45, stk. 4, som vedrører  

 introduktionsydelse, tilskud til tilbud om vejledning og  

 opkvalificering, virksomhedspraktik og ansættelse med løntilskud samt  

 undervisning efter integrationslovens § 45, stk. 5, § 45,  

 stk. 7-8, § 45, stk. 10-11, § 45, stk. 14-16,  

 resultattilskud efter § 45, stk. 17, overgangstilskud efter  

 § 45, stk. 19 samt gebyrindtægter efter § 14, stk. 2  

 og tilskud til danskundervisning efter § 15, stk. 2, i lov om  

 danskuddannelse til voksne udlændinge m.fl                                   .
 § 10.  

  

 Udgifterne til førtidspension omfatter kommunernes bruttoudgifter til  

 førtidspensionister med 35 og 50 pct. refusion, fratrukket statens refusion  

 af  

 udgifterne og eventuelle tilskud og indtægter i øvrigt.
 § 11.  

  

 Udgifterne til erhvervsgrunduddannelser omfatter kommunernes  

 bruttodriftsudgifter til deltagere i erhvervsgrunduddannelser under  

 skoleophold, fratrukket eventuelle tilskud og indtægter i øvrigt.
Kapitel 4 Ikrafttræden § 12.  

  

 Bekendtgørelsen træder i kraft den 1. juli 2003 og har virkning for  

 opgørelsen  

 af de budgetgaranterede udgifter fra og med regnskab 2001, jf. dog § 8..
 Stk. 2.  

  

 Bekendtgørelse  

 nr. 506 af 30. maj 2001 om opgørelse af den kommunale budgetgaranti ophæves.
Indenrigs- og Sundhedsministeriet, den 24.  

 juni 2003 Lars Løkke Rasmussen /Niels Jørgen Mau 1)  

 For udlændinge, som kommunerne har overtaget ansvaret for før 1. juli 2002,  

 gælder § 3, stk. 4, 3. pkt., i lov nr. 361 af 6. juni 2002.
