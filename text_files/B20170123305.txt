Bekendtgørelse om regulering af erstatnings- og godtgørelsesbeløb i henhold til lov om erstatningsansvar I medfør af § 15, stk. 1 og 2, i lov om erstatningsansvar, jf. lovbekendtgørelse nr. 266 af 21. marts 2014, fastsættes:
§ 1. Efter § 15, stk. 1, i lov om erstatningsansvar reguleres de i lovens § 3, § 4, stk. 1, § 6, stk. 2, § 8, § 13, stk. 1, 2. pkt., og § 14 a nævnte beløb med 2,0 pct. tillagt tilpasningsprocenten for det pågældende finansår, jf. lov om en satsreguleringsprocent.
De herefter fremkomne beløb afrundes til nærmeste med 500 delelige kronebeløb, for det i § 3, 1. pkt., nævnte beløb dog til nærmeste med 5 delelige kronebeløb.
Reguleringen sker på grundlag af de på reguleringstidspunktet gældende beløb før afrunding.
 Stk. 2. Tilpasningsprocenten for finansåret 2018 udgør 0,2, jf. § 2 i bekendtgørelse nr. 1015 af 25. august 2017 om satsreguleringsprocenten, tilpasningsprocenten og satstilpasningsprocenten samt puljebeløbet for finansåret 2018.
 § 2. For erstatninger og godtgørelser, der efter erstatningsansvarslovens § 16, stk. 1, kan kræves betalt helt eller delvis i perioden 1. januar 2018  31. december 2018, gælder følgende:
 1) Det i lovens § 3, 1. pkt., nævnte beløb udgør 200 kr.
 2) Det i lovens § 3, 3. pkt., nævnte beløb udgør 76.500 kr.
 3) Det i lovens § 4, stk. 1, 2. pkt., nævnte beløb udgør 879.000 kr.
 4) Det i lovens § 4, stk. 1, 4. pkt., nævnte beløb udgør 1.054.000 kr.
 5) Det i lovens § 6, stk. 2, nævnte beløb udgør 9.227.500 kr.
 6) Det i lovens § 8 nævnte beløb udgør 423.000 kr.
 7) Det i lovens § 13, stk. 1, 2. pkt., nævnte beløb udgør 987.000 kr.
 8) Det i lovens § 14 a nævnte beløb udgør 165.500 kr.
 § 3. Bekendtgørelsen træder i kraft den 1. januar 2018.
