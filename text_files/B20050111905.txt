Bekendtgørelse  

 om kompensation ved ophævelse eller formildelse af udståede disciplinarmidler I medfør af § 16, stk. 2, i militær  

 disciplinarlov, lov nr. 532 af 24. juni 2005, fastsættes:
 § 1.  

  

 Ophæves en tilrettevisning eller en fremstilling, gives der ingen  

 kompensation.
Stk. 2.  

  

 Ophæves  

 arbejde og efterøvelse i en del af fritiden eller tjeneste uden for orden,  

 gives der kompensation i form af fritagelse for tilsvarende tjeneste.
Må  

 fritagelse for tilsvarende tjeneste anses for uforeneligt med tjenestens  

 udførelse,  

 fastsættes i stedet en økonomisk kompensation ud fra sagens konkrete  

 omstændigheder.
 Stk. 3.  

  

 Ophæves en  

 disciplinarbøde, tilbagebetales beløbet med tillæg af halvdelen af den  

 pålagte  

 disciplinarbøde.
 Stk. 4.  

  

 Er der sket  

 hjemsendelse af den, der har udstået et disciplinarmiddel efter stk. 2,  

 fastsættes en økonomisk kompensation ud fra sagens konkrete omstændigheder,  

 hvis disciplinarmidlet ophæves.
 § 2.  

  

 Formildes en fremstilling, gives der ingen kompensation.
 Stk. 2.  

  

 Formildes  

 arbejde og efterøvelse i en del af fritiden eller tjeneste uden for orden,  

 gives der kompensation som ved ophævelse af disciplinarmidlet, jf. § 1,  

 stk. 2 og 4.
Stk. 3.  

  

 Formildes  

 en disciplinarbøde tilbagebetales differencen.
Formildes en disciplinarbøde  

 ved  

 pålæggelse af et andet disciplinarmiddel, tilbagebetales disciplinarbøden.
 § 3.  

  

 Har  

 den, der har udstået disciplinarmidlet, selv givet anledning til at  

 disciplinarmidlet blev pålagt, kan kompensationen nedsættes eller bortfalde.
 § 4.  

  

 Den, der har fået kompensation eller afslag herpå efter ophævelse eller  

 formildelse af et udstået disciplinarmiddel, kan indbringe afgørelsen efter  

 de  

 regler, der gælder for klager over pålagte disciplinarmidler, jf.  

 disciplinarloven §§ 14 - 15 og § 18.
 § 5.  

  

 Bekendtgørelsen træder i kraft den 1. januar 2006.
