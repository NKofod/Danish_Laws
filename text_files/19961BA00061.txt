Nr BSF 61 Forslag til folketingsbeslutning om nedlæggelse af amtskommunerne Fremsat af Aage Brusgaard (FP) Tom Behnke (FP) Kirsten Jacobsen (FP) Pia  

 Kjærsgaard (DF) Kristian Thulesen Dahl (DF) Ole Donner (DF) den 14. november 1996 Folketinget pålægger regeringen at nedlægge amtskommunerne, således at de nuværende tre offentlige forvaltninger indskrænkes til to offentlige forvaltninger.
Bemærkninger til forslaget Baggrund Danmark er så lille et land, at de samlede opgaver, som i dag varetages af  

 tre offentlige myndigheder, kan varetages af primærkommunerne og staten  

 alene, nogle opgaver i fælleskommunale enheder.
Den nuværende struktur med  

 tre forvaltningsmyndigheder, kommuner, amter og stat, resulterer i manglende  

 effektivitet og fleksibilitet og kan karakteriseres som en tung,  

 bureaukratisk og dyr offentlig sektor, der ikke følger med den udvikling og  

 med de opgaver og krav, som det moderne og fremtidige samfund fordrer.
 Forslagsstillerne har tidligere fremsat forslag om nedlæggelse af  

 amtskommunerne, senest i folketingsårene 1990-91 (2. samling) og i 1994-95.  

 Der henvises til Folketingstidende 1990-91 (2. samling), forhandlingerne sp.  

 1842 og 4031 og tillæg A sp. 3313, og til Folketingstidende 1994-95,  

 forhandlingerne s. 3006 og 4080 og tillæg A s. 2119.
I folketingsåret 1994-95 fremsatte medlemmer af Det Konservative  

 Folkeparti beslutningsforslag B 61 om indskrænkning af de tre offentlige  

 forvaltningsled til to, og dette forslag blev førstebehandlet sammen med  

 sidstnævnte beslutningsforslag fra Fremskridtspartiet.
Der henvises til  

 Folketingstidende 1994-95, forhandlingerne s. 3006 og 4080, tillæg A s. 2131  

 og tillæg B s. 979. Kommunaludvalget afgav en beretning over B 61, hvori  

 udvalget opfordrede regeringen til, når arbejdet med en hovedstadsreform var  

 færdiggjort, at nedsætte en bredt sammensat kommission med henblik på  

 eventuelle ændringer i den hidtidige opgavefordeling mellem stat, amter og  

 kommuner.
 Regeringen måtte i foråret 1996 opgive på det foreliggende grundlag at  

 samle flertal for en hovedstadsreform.
Forslagsstillerne er bekendt med, at regeringen har besluttet, at det  

 videre arbejde med forberedelsen af en hovedstadsreform skal ske i sammenhæng  

 med en generel behandling af opgavefordelingen mellem stat, amter og  

 kommuner, og at regeringen derfor for nylig har nedsat en opgavekommission,  

 der har til opgave for hele landet at vurdere den nuværende opgavefordeling  

 mellem stat, amtskommuner og kommuner samt overveje eventuelle ændringer  

 heri.
Opgavekommissionen skal efter kommissoriet afslutte sit arbejde med  

 udgangen af 1998.
Da opgavekommissionen som nævnt skal vurdere den nuværende opgavefordeling  

 samt overveje eventuelle ændringer heri, vurderer forslagsstillerne, at  

 kommissionens arbejde ikke direkte har forbindelse til forslagsstillernes  

 ønske om en total nedlæggelse af amterne.
Teoretisk foreligger der en  

 mulighed for, at opgavekommissionen rent faktisk finder frem til, at  

 forholdene er sådan, at kommissionen vil foreslå nedlæggelse af amterne.
Det  

 håber forslagsstillerne naturligvis.
Trods kommissionens arbejde har  

 forslagsstillerne dog valgt at fremsætte nærværende forslag uden hensyntagen  

 til kommissionens arbejde og resultat.
Forslagsstillerne påpeger, at den trestrengede struktur med amterne er  

 hovedårsag til overadministration, ineffektivitet, unødvendige udgifter og  

 sagsbehandling langt fra borgerne.
Amternes funktion og opgave er ikke  

 tidssvarende i det nuværende samfund, som er i hastig udvikling og stiller  

 stadigt større krav til fleksibilitet og effektivitet med så mange  

 beslutninger og så meget styring så tæt på borgerne som muligt.
Danmark har flere beskæftigede i den offentlige sektor end i  

 fremstillingsvirksomheder.
Ser man på nogle af de øvrige OECD-lande, kan man  

 konstatere, at Danmark har 164 offentligt ansatte pr. 100 beskæftigede i  

 fremstillingsvirksomhed, hvorimod Holland f. eks. har 74 og Tyskland kun 52  

 offentligt beskæftigede pr. 100 beskæftigede i fremstillingsvirksomhed, jf.  

 oversigter fra 1993 fra Dansk Industri, Statistisk Kontor.
Holland og  

 Tyskland er lande, Danmark gerne sammenligner sig med.
Tallene viser, at  

 disse og en række andre lande i langt højere grad end Danmark har forstået at  

 prioritere landenes produktive og afkastgivende områder, der trods alt er det  

 sted, indtægterne kommer fra.
Danmark har foretaget en forkert prioritering,  

 der kun vil betyde fortsat mindre velfærd og social tryghed.
Tallene viser, at alt for stor en del af ressourcerne går til  

 administration i vort overadministrerede samfund.
Man oplever, at der er en  

 interesse i at skubbe udgifterne frem og tilbage i de forskellige  

 administrative instanser i stat, amter og kommuner.
Ud over, at det er  

 åbenlyst uhensigtsmæssigt og nærmest farceagtigt, er det fordyrende for  

 skatteyderne og endda med stor sandsynlighed for serviceforringelse til  

 følge.
I et interview i Morgenavisen Jyllands-Posten den 8. september 1996  

 konstaterer økonomiministeren, at demokratiets største problem er, at ingen  

 kan gennemskue den strøm af milliarder, der konstant cirkulerer mellem stat,  

 amter og kommuner.
Folketinget må forholde sig til, at der under den nuværende EU-struktur er  

 tale om et overnationalt niveau i forhold til Danmark.
I forvejen har Danmark  

 hele tre nationale administrative niveauer.
En sådan struktur resulterer ikke  

 kun i unødige udgifter, overadministration og bureaukrati, men også i  

 diffuse, uigennemsigtige arbejdsgange samt ansvarsforflygtigelse inden for  

 det offentlige.
Folketinget bliver nødt til at forholde sig til den stigende  

 internationalisering.
For i højere grad at være klædt på til dette bør der  

 hurtigst muligt skabes en mulighed for, at unødvendigt bureaukrati og  

 ineffektive og usmidige offentlige forvaltninger afskaffes.
Tiden har længe været moden.
Statsministeren har givet en meget hård  

 kritik af amterne, jf.
Det Fri Aktuelt den 31. januar 1996. Senest har  

 økonomiministeren udtalt, at »de komplicerede amtslige og kommunale  

 budgetter truer demokratiet og den statslige styring af  

 samfundsøkonomien«, og ministeren vil have systemerne gjort mere enkle  

 og gennemskuelige, jf.
Berlingske Tidende den 23. august 1996. Herudover har  

 Det Konservative Folkeparti og Venstre samt Kommunernes Landsforening stemt  

 for neddrosling af amternes magt ved at foreslå, at zonelovskompetencen  

 overføres fra amterne til primærkommunerne.
Som eksempel på amternes dårlige varetagelse af opgaverne kan nævnes  

 distriktspsykiatrien, som amterne ikke har formået at udbygge, sådan som  

 Folketinget har lagt op til.
Et andet af de alvorlige eksempler er  

 sygehusvæsnets mangel på god og effektiv sygehusbehandling.
Amtsudgifterne og amtsskatterne stiger, og serviceniveauet daler.
De  

 amtskommunale drifts- og anlægsudgifter var 39 mia. kr. i 1987, 53 mia. kr. i  

 1993 og 55 mia. kr. i 1995. En af mange grunde til denne markante stigning  

 kan søges i overadministration, bl.a. fordi amterne ikke blev det  

 koordinerende niveau mellem en række offentlige sektorer, som meningen var,  

 da man valgte at bibeholde amterne ved kommunalreformen i 1970.
Ny struktur En ny opgavefordeling mellem kun to niveauer vil udvide opgaverne og  

 kravene til kommunerne og til staten.
For at få et smidigt og effektivt  

 system bør der imidlertid være mulighed for i langt højere grad at udvide  

 samarbejdet mellem de enkelte kommuner.
Der er 275 kommuner, hvoraf de fleste  

 har meget forskellige forudsætninger, både hvad geografiske,  

 befolkningsmæssige, økonomiske og kulturelle forhold angår.
Derfor skal  

 fremtidens kommuner have langt større mulighed for at samarbejde om opgaverne  

 efter konkrete behov.
Der er oplagte overordnede mål og rammer, som bør varetages af staten og  

 Folketinget, mens kommunerne står for den nære kontakt til borgerne.
En øget  

 opgavetildeling og kompetence til kommunerne vil give sig udtryk i tættere  

 kontakt mellem den besluttende myndighed og borgeren.
Den offentlige sektor skal være mere brugervenlig og i højere grad  

 brugerstyret.
Den enkelte borger skal have mere indflydelse.
 Forslagsstillerne har i oversigtsform følgende forslag til en mulig  

 opgavefordeling mellem de to fremtidige offentlige niveauer:
Sygehusene er en samfundsopgave af overordnet karakter og bør  

 kunne koordineres på landsplan, bl.a. på grund af specialisering og  

 kommunernes forskellige behov.
Sygehusene bør derfor være selvstyrende  

 enheder direkte under Sundhedsministeriet.
For at opnå den optimale  

 koordinering kan kommunerne få indflydelse via en sygehusbestyrelse, hvis  

 medlemmer udpeges af kommunalbestyrelser og brugerorganisationer.
 Undervisning i folkeskolen er af oplagt lokal karakter og kan  

 klares af kommunerne og i visse kommuner ved fælleskommunal indsats.  

 Gymnasier og erhvervsskoler bør være selvejende enheder, hvor staten betaler.  

 Det administrative ansvar kan ligge på fælleskommunalt niveau eller hos  

 staten.
Vejsektoren består af større og mindre veje i og uden for  

 lokalområderne.
De kommunale veje og en del af de nuværende amtsveje skal  

 varetages af kommunerne og fælleskommunale enheder.
Mere overordnede vejanlæg  

 skal lægges ind under Vejdirektoratet og Trafikministeriet som statsveje.
Det  

 vil være nærliggende at privatisere busruter og eventuelt togdriften og  

 herved sikre optimal effektivisering af den kollektive trafik.
Social- og sundhedsvæsnet er et oplagt område at lægge i kommunalt  

 regi tæt på borgerne eller i kommunale enheder, sådan som man i dag kender  

 samarbejdet over kommunegrænser f.eks. med hensyn til skolepsykologer,  

 levnedsmidelkontrol m.m.
De relevante ministerier bør dog være tilsynsførende  

 instanser.
 Miljøområdet bør opdeles i miljøspørgsmål vedrørende lokalområder  

 og miljøspørgsmål af regional/landsdækkende art og henholdsvis varetages af  

 kommuner eller kommuner i fællesskab og af ressortministeriet.
 Den offentlige sygesikring lægges ind under Sundhedsministeriet.  

 Udgifterne skal fortsat betales af det offentlige, men administrationen kan  

 eventuelt udliciteres.
De øvrige funktioner, som amterne hidtil har varetaget, skal der  

 naturligvis ses nøje på.
I vurderingen heraf skal der tages hensyn til, hvad  

 der fremover vil være mest hensigtsmæssigt både med hensyn til opgavernes  

 karakter, formål og de økonomiske gevinster.
Det er en realitet i dag, at det er nødvendigt at opbygge et system, som  

 både er til gavn for borgerne og for systemet selv.
Mennesket skal komme før  

 systemet.
Det er Folketingets opgave at skabe et samfund, der er attraktivt  

 for borgerne, og det er kun rimeligt, at den offentlige sektor fungerer  

 optimalt for sine borgere.
De mange forskellige administrative instanser  

 kommer i dag før borgerne, og amterne er den mest overflødige af disse  

 instanser.
Forslagsstillerne opfordrer regeringen til at nedlægge  

 amtskommunerne.
Da nærværende forslag er et beslutningsforslag, må regeringen efter  

 Folketingets vedtagelse af folketingsbeslutningen i samarbejde med  

 Folketingets partier, Amtsrådsforeningen og Kommunernes Landsforening  

 udarbejde et konkret lovforslag.
Hvis der ikke bliver flertal for forslaget,  

 kan det overvejes at udvide det eksisterende kommissorium for  

 Opgavekommissionen med konsekvensanalyser af en nedlæggelse af  

 amtskommunerne.
Skriftlig fremsættelse Aage Brusgaard (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om nedlæggelse af amtskommunerne.
(Beslutningsforslag nr.
B 61).
 Jeg henviser i øvrigt til de bemærkninger, der ledsager  

 beslutningsforslaget og anbefaler det til Tingets velvillige behandling.
