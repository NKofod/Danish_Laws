Klage  

 over utilstrækkelig undersøgelse på skadestue af patient med utilpashed, uro  

 i  

 brystet og opkastning Patientklagenævnet fandt ikke grundlag for at kritisere  

 de læger, der havde været involveret i undersøgelsen af patienten.
Nævnet  

 fandt, at der var foretaget en undersøgelse der var i overensstemmelse med  

 almindelig anerkendt faglig standard.
Nævnet fandt imidlertid, at det havde  

 været hensigtsmæssigt om den udskrivende læge havde foretaget yderligere  

 udredning af patienten, inden der kunne træffes beslutning om udskrivning.
Patientklagenævnet fandt endvidere, at der ikke var  

 grundlag for at kritisere den overlæge, som havde udarbejdet instruksen for  

 visitationen på skadestuen.
Nævnet fandt imidlertid, at det ville være  

 hensigtsmæssigt, om ansvarsfordelingen i instruksen med hensyn til tilsyn fra  

 anden afdeling blev præciseret, således at den læge, der fører tilsyn fra  

 anden  

 afdeling, meddeler den visiterende læge, at behandlingen nu er overtaget af  

 anden afdeling, og at den vagthavende læge ved undersøgelsens afslutning  

 meddeler visiterende læge, hvilke fund og konklusioner der er foretaget ved  

 tilsynet.
