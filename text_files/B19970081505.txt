 I medfør af § 51 i pensionsbeskatningsloven, jf. lovbekendtgørelse nr. 776  

 af 22. august 1996 som ændret ved § 14 i lov nr. 1219 af 27. december 1996,  

 fastsættes:
Børneopsparingskonti § 1.  Pengeinstitutter omfattet af lov om banker og  

 sparekasser mv. kan modtage indskud i opsparingsordninger, der udelukkende  

 har familieforsørgelse til formål (børneopsparingskonti).
 Stk. 2 .  Indeståendet på en børneopsparingskonto kan  

 overføres fra et pengeinstitut til et andet pengeinstitut som omhandlet i  

 stk. 1.
 § 2.  For hvert barn kan der kun oprettes een  

 børneopsparingskonto, der skal lyde på barnets navn.
 Stk. 2 .  En børneopsparingskonto kan senest oprettes i  

 det år, hvori barnet (kontohaveren) fylder 14 år.
Stk. 3 .  En børneopsparingskonto kan oprettes af en  

 person, der er beslægtet med barnet i ret opstigende linie.
Stedbarnsforhold  

 og plejeforhold sidestilles med naturligt slægtskab.
§ 3.  På en børneopsparingskonto kan der hvert år  

 højst indskydes 3.000 kr. og i alt højst 30.000 kr.
I 1998 kan der indskydes  

 i alt 9.000 kr., dog under forudsætning af, at indskuddene i alt højst udgør  

 30.000 kr.
 Stk. 2.  Renter af indeståendet på en  

 børneopsparingskonto, der i bindingsperioden, jf. § 4, tilskrives kontoen,  

 skal ikke medregnes i den skattepligtige indkomst.
§ 4.  Indeståendet på en børneopsparingskonto,  

 herunder tilskrevne renter, kan tidligst hæves ved udløbet af en aftalt  

 bindingsperiode.
Denne periode skal mindst være på 7 år og kan tidligst  

 udløbe, når kontohaveren fylder 14 år, og senest i det år, hvori kontohaveren  

 fylder 21 år, jf. dog bestemmelsen i stk. 6.
Stk. 2.  Periodens længde skal aftales mellem  

 pengeinstituttet og opretteren af kontoen, jf. § 2, stk. 3, ved kontoens  

 oprettelse.
Forlængelse af perioden kan dog aftales inden udløbet af den  

 oprindeligt fastsatte periode, såfremt der fra tidspunktet for den senere  

 aftale og indtil det ændrede udbetalingstidspunkt bliver en periode på mindst  

 7 år, og bindingen ikke udstrækkes ud over det år, hvori kontohaveren fylder  

 21 år.
Aftale om forlængelse af perioden kan kun indgås mellem  

 pengeinstituttet og opretteren af kontoen.
Stk. 3 .  Såfremt opretteren af kontoen, jf. § 2, stk.  

 3, afgår ved døden, kan den efterlevende ægtefælle overtage retten til at  

 forlænge bindingsperioden efter stk. 2. Er afdøde ikke en af barnets  

 forældre, kan retten til at forlænge bindingsperioden efter stk. 2 tillige  

 overtages af en af disse, såfremt afdødes eventuelle efterlevende ægtefælle  

 samtykker hertil.
Såfremt afdøde ikke efterlader en ægtefælle, kan  

 kontohaverens værge overtage retten til at forlænge bindingsperioden efter  

 stk. 2.
 Stk. 4 .  I bindingsperioden kan indeståendet på  

 børneopsparingskontoen, herunder tilskrevne renter, ikke overdrages til eje  

 eller pant.
 Stk. 5 .  Afgår kontohaveren ved døden i  

 bindingsperioden, ophører børneopsparingskontoen pr. dødsdagen, og  

 indeståendet frigives til den, der ifølge skifteudskrift er berettiget til  

 indeståendet.
Stk. 6 .  Told- og Skattestyrelsen kan i tilfælde af  

 diagnosticeret kritisk sygdom hos kontohaveren tillade, at indeståendet på en  

 børneopsparingskonto hæves uanset reglerne i stk. 1 og 2 og udbetales til  

 kontohaverens frie rådighed.
Som kritisk sygdom anses kræft, blodprop i  

 hjertet, hjerneblødning, dissemineret sklerose, AIDS, hjerteoperation, større  

 organtransplantationer, nyresvigt og tilsvarende livstruende sygdomme.
Told-  

 og Skattestyrelsens afgørelse kan ikke påklages til anden administrativ  

 myndighed.
 § 5.  Indskud på en børneopsparingskonto kan foretages  

 af kontohaveren eller af personer som nævnt i § 2, stk. 3.
§ 6.  Hvis der i strid med § 2, stk.1, oprettes mere  

 end een børneopsparingskonto for samme person, har kun den først oprettede  

 konto skattemæssig gyldighed som en børneopsparingskonto.
Told- og  

 skatteregionerne og for Københavns og Frederiksberg kommuners vedkommende  

 skattedirektoraterne kan dog tillade, at den skattemæssige gyldighed som  

 børneopsparingskonto overføres til en senere oprettet konto.
Afgørelser efter  

 2. pkt. kan påklages til Told- og Skattestyrelsen inden for en frist på 3  

 måneder.
Told- og Skattestyrelsens afgørelse kan ikke påklages til anden  

 administrativ myndighed.
 Stk. 2 .  Tilladelse efter stk. 1 har virkning fra det  

 tidspunkt, da den senere konto blev oprettet og indtil udløbet af den aftalte  

 bindingsperiode, jf. § 4, stk. 1 og 2, for den senere oprettede konto.
Selvpensioneringskonti § 7 .  Pengeinstitutter som nævnt i § 1, stk. 1, kan  

 modtage indskud i opsparingsordninger, der udelukkende har  

 alderdomsforsørgelse til formål (selvpensioneringskonti).
 Stk. 2.  Indeståendet på en selvpensioneringskonto kan  

 overføres fra et pengeinstitut til et andet pengeinstitut som omhandlet i  

 stk. 1.
§ 8.  En selvpensioneringskonto kan kun oprettes af  

 personer, der er fyldt 18 år, men ikke 50 år.
Hver person kan kun oprette een  

 konto.
§ 9.  På en selvpensioneringskonto kan der hvert år  

 højst indskydes 3.000 kr. og i alt højst 40.000 kr.
Ved kontoens oprettelse  

 skal der mindst indskydes 500 kr.
 Stk. 2.  Renter af indeståendet på en  

 selvpensioneringskonto, der i bindingsperioden, jf. § 10, tilskrives kontoen,  

 skal ikke medregnes i den skattepligtige indkomst.
 § 10.  Indeståendet på en selvpensioneringskonto,  

 herunder tilskrevne renter, kan tidligst hæves 15 år efter kontoens  

 oprettelse og først på et tidspunkt, hvor kontohaveren er fyldt 60 år.
 Stk. 2.  I bindingsperioden kan indeståendet på  

 selvpensioneringskontoen, herunder tilskrevne renter, ikke overdrages til eje  

 eller pant.
Stk. 3.  Afgår kontohaveren ved døden før  

 bindingsperiodens udløb, ophører selvpensioneringskontoen pr. dødsdagen, og  

 indeståendet frigives til den, der ifølge skifteudskrift er berettiget til  

 indeståendet.
Bliver kontohaveren inden bindingsperiodens udløb varigt  

 uarbejdsdygtig, kan indeståendet hæves.
 Stk. 4.  Udgør indeståendet på en selvpensioneringskonto  

 mindre end 500 kr., kan indeståendet hæves.
Ikrafttrædelsesbestemmelser § 11.  Denne bekendtgørelse træder i kraft fra og med  

 1. januar 1998. Samtidig ophæves bekendtgørelse nr. 776 af 20. november1986.
