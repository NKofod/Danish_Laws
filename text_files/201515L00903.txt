Tillægsbetænkning afgivet af Transport- og Bygningsudvalget den 26. marts 2016 Tillægsbetænkning over Forslag til lov om ændring af lov om letbane på Ring 3, lov om Metroselskabet I/S og Udviklingsselskabet By & Havn I/S og lov om trafikselskaber (Anlæg af letbanen på Ring 3, særlig regulering i anlægsperioden m.v.) [af transport- og bygningsministeren (Hans Christian Schmidt)]:
1. Ændringsforslag Transport- og bygningsministeren har under den fornyede udvalgsbehandling stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 13. januar 2016 og var til 1. behandling den 26. januar 2016. Lovforslaget blev efter 1. behandling henvist til behandling i Transport- og Bygningsudvalget.
Udvalget afgav betænkning den 15. marts 2016. Lovforslaget var til 2. behandling den 29. marts 2016, hvorefter det blev henvist til fornyet behandling i Transport- og Bygningsudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 8 møder.
Lukket ekspertmøde Transport- og Bygningsudvalget har under den fornyede udvalgsbehandling den 30. marts 2016 afholdt et lukket ekspertmøde om Bus Rapid Transit (BRT) i forbindelse med behandlingen af lovforslaget.
Skriftlige henvendelser Udvalget har under den fornyede udvalgsbehandling modtaget skriftlige henvendelser fra:
Nils Peter Astrupgaard, Kgs.
Lyngby, Borgergruppe på Buddingevej i Lyngby, COWI A/S, DTU, Facebookgruppen »Vi vil have Letbane på Ring 3 NU«, Mogens Friis, Herlev Handelsforening og Herlev Haandværkerforening, Kim Lautrup, Charlottenlund, Loop City, Region Hovedstaden m.fl., Rådet for Bæredygtig Trafik og Letbaner.dk og Poul Sulkjær, Lyngby Transport- og bygningsministeren har over for udvalget kommenteret de skriftlige henvendelser til udvalget.
Deputationer Endvidere har Letbanesamarbejdet langs Ring 3 og en borgergruppe på Buddingevej i Lyngby under den fornyede udvalgsbehandling mundtligt over for udvalget redegjort for deres holdning til lovforslaget.
Samråd Udvalget har under den fornyede udvalgsbehandling stillet 3 spørgsmål til transport- og bygningsministeren til mundtlig besvarelse, som denne har besvaret i et lukket samråd med udvalget den 12. april 2016.
 Transport- og bygningsministeren har efterfølgende sendt udvalget det talepapir, der lå til grund for besvarelsen af samrådsspørgsmålene.
Spørgsmål Udvalget har under den fornyede behandling af lovforslaget stillet 28 spørgsmål til transport- og bygningsministeren til skriftlig besvarelse, som denne har besvaret.
3. Indstilling Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
4. Ændringsforslag med bemærkninger Ændringsforslag Til § 1 Af transport- og bygningsministeren, tiltrådt af udvalget:
 1) Efter nr. 3 indsættes som nyt nummer:
 »01. I § 1 indsættes efter stk. 3 som nyt stykke:
»Stk. 4. Lyngby-Taarbæk Kommune, Gladsaxe Kommune, Herlev Kommune, Rødovre Kommune, Glostrup Kommune, Albertslund Kommune, Brøndby Kommune, Høje-Taastrup Kommune, Hvidovre Kommune, Vallensbæk Kommune, Ishøj Kommune og Region Hovedstaden afsætter samlet set yderligere reserver på i alt 379,3 mio. kr.
Beløbene er angivet i 2013-priser og indeksreguleres med Finansministeriets anlægsindeks frem til driftstart og derefter med nettoprisindekset.« Stk. 4-6 bliver herefter stk. 5-7.« [Krav om fastsættelse af yderligere reserve fra de 11 kommuner og Region Hovedstaden] 2) Efter nr. 6 indsættes som nye numre:
 »02. I § 6, stk. 1, ændres »7 medlemmer« til: »9 medlemmer«.
03. I § 6, stk. 2, ændres »3 bestyrelsesmedlemmer« til: »5 bestyrelsesmedlemmer«.« [Udvidelse af bestyrelsen] Til § 4 3) Paragraffen affattes således:
»§ 4 Transport- og bygningsministeren fastsætter tidspunktet for lovens ikrafttræden.« [Bemyndigelse til ministeren om at fastsætte tidspunktet for lovens ikrafttræden] Bemærkninger Til nr. 1 Den foreslåede ændring er en følge af »Aftale mellem regeringen (Venstre), Socialdemokraterne, Dansk Folkeparti, Liberal Alliance, Radikale Venstre, Socialistisk Folkeparti og Det Konservative Folkeparti om: Tilpasning af styringsmodellen for letbaneprojektet på Ring 3« af 12. maj 2016, således at de 11 kommuner og Region Hovedstaden på linje med staten samlet set skal afsætte korrektionsreserver på 30 pct.
Kommunernes og regionens reserver øges hermed med 379,3 mio. kr.
Beløbene er angivet i 2013-priser og indeksreguleres med Finansministeriets anlægsindeks frem til driftstart og derefter med nettoprisindekset.
 Det fremgår ligeledes af den anførte politiske aftale, at der i statsligt regi foretages en granskning af projektet med udgangspunkt i ny anlægsbudgettering for statslige anlægsprojekter, bl.a. med henblik på at vurdere, om de afsatte reserver er tilstrækkelige.
Til nr. 2 For det første foreslås det, at antallet af bestyrelsesmedlemmer for Hovedstadens Letbane I/S udvides til 9 medlemmer.
 For det andet foreslås det, at staten udpeger 5 medlemmer til bestyrelsen for Hovedstadens Letbane I/S.
Beslutninger i bestyrelsen træffes  ligesom i dag  med simpelt stemmeflertal.
I tilfælde af stemmelighed er formandens stemme  ligesom i dag  udslagsgivende.
Til nr. 3 Det foreslås, at transport- og bygningsministeren fastsætter tidspunktet for lovens ikrafttræden.
 Transport- og bygningsministeren vil således først lade loven træde i kraft, når de 11 kommuner og Region Hovedstaden i henholdsvis de respektive kommunalbestyrelser og i regionsrådet har tiltrådt ændringerne i reserver og bestyrelsessammensætning.
Kim Christiansen (DF) nfmd.
Morten Marinus (DF) Peter Kofod Poulsen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Torsten Schack Pedersen (V) Jane Heitmann (V) Louise Schack Elholm (V) Jan E.
Jørgensen (V) Leif Mikkelsen (LA) Villum Christensen (LA) Anders Johansson (KF) Christian Rabjerg Madsen (S) Erik Christensen (S) Lea Wermelin (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Henning Hyllested (EL) Eva Flyvholm (EL) Christian Poll (ALT) Roger Matthisen (ALT) Johannes Lebech (RV) Karsten Hønge (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
