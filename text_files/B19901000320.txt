 I medfør af § 2, stk. 5, § 11, stk. 2, og § 28 i lov om skibes sikkerhed  

 m.v., jf. lovbekendtgørelse nr. 584 af 29. september 1988, fastsættes:
 Passagerskibe i international fart uden for 20 sømil fra nærmeste  

 land.
 1.1. Brandalarmer skal være hørlige overalt på skibet, herunder i  

 kahytter, og skal lokalt være udstyret med egen kraftforsyning, som træder i  

 funktion, hvis hovedforsyningen svigter.
 1.2. Der skal være installeret et effektivt højttaleranlæg, som kan høres  

 overalt, hvor passagererne har adgang.
 1.3. Der skal forefindes effektive kommunikationsmidler til opretholdelse  

 af kontakten mellem brandledelsen og brandsluknings- og  

 evakueringsmandskabet.
 1.4. I apteringsafsnittet skal der være installeret røgmeldere i  

 trapperum, gange og evakueringsruter.
 1.5. Ud over der brandbeskyttelsesudstyr, som krævet ifølge de  

 eksisterende bestemmelser, skal der forefindes yderligere to  

 brandudrustninger og to sæt personligt udstyr for hvert dæk med passager- og  

 tjenesterum.
 1.6. For hver to brandudrustninger skal der forefindes et flugtapparat til  

 mindst 10 minutters drift med tilhørende tre gange reserveluftforsyning til  

 anvendelse ved evakuering af personer.
 1.7.1. Der skal forefindes mindst 3600 liter reserveluft fordelt på tre  

 luftflasker for hver krævet brandudrustning samt en godkendt luftkompressor  

 til flaskefyldning med en kapacitet på 3600 liter pr. time pr.  

 brandudrustning, dog behøver kapaciteten ikke overstige 25.000 liter luft pr.  

 time.
 1.7.2. Luftkompressoren skal strømforsynes fra nødenergikilden eller være  

 selvstændig dieseldrevet og konstrueret eller udstyret således, at  

 luftflaskerne umiddelbart kan benyttes efter påfyldningen.
 1.7.3. Luftkompressoren skal placeres hensigtsmæssigt på skibets øverste  

 dæk.
 Passagerskibe med en bruttotonnage på 300 eller derover i national  

 fart samt i international fart inden for 20 sømil fra nærmeste land.
 2. Ovennævnte bestemmelser skal opfyldes med  

 undtagelse af kravet om installation af en luftkompressor til flaskefyldning.
 Straffebestemmelser.
 3. Med bøde eller hæfte straffes den, der overtræder  

 pkt. 1 eller 2.
 Ikrafttrædelsesbestemmelser.
 4. Forskriften træder i kraft den 1. august 1990.
 Søfartsstyrelsen, den 4. maj 1990.
