Bekendtgørelse  

 om undtagelse af anlæg og sideordnede aktiviteter fra elforsyningsloven I medfør af § 2, stk. 4, i lov om elforsyning, jf.  

 lovbekendtgørelse nr. 151 af 10. marts 2003, fastsættes:
 § 1.  

  

 Kommuner kan drive kraftvarmeanlæg med en eleffekt på 25 megawatt eller  

 derunder, som er godkendt i henhold til lov om varmeforsyning, uden  

 opfyldelse  

 af selskabskravet i elforsyningslovens § 4, stk. 1.
 § 2.  

  

 Kollektive elforsyningsvirksomheder kan uanset bestemmelsen i  

 elforsyningslovens § 47, stk. 4, drive virksomhed med elproduktion eller  

 anden  

 tilknyttet virksomhed, såfremt de samlede indtægter herfra udgør mindre end 5  

 %  

 af omsætningen i den kollektive elforsyningsvirksomhed.
 Stk. 2.  

  

 Virksomhed efter  

 stk. 1 skal holdes regnskabsmæssigt adskilt fra den kollektive  

 elforsyningsvirksomheds øvrige aktiviteter.
 § 3.  

  

 Følgende aktiviteter udført af personale ansat i en netvirksomhed er undtaget  

 fra elforsyningslovens § 47:
 1)  

 	  

    

 Aflæsning af  

 varmemålere for varmekunder i netvirksomhedens forsyningsområde.
 2)  

 	  

    

 Udarbejdelse af  

 datagrundlag for varmeafregning i netvirksomhedens forsyningsområde.
 § 4.  

  

 Bekendtgørelsen træder i kraft den 1. juni 2003.
 Stk. 2.  

  

 Følgende regler  

 ophæves:
 1)  

 	  

    

 § 3, stk. 2, og § 4 i  

 bekendtgørelse nr. 1126 af 29. december 1999 om ikrafttræden af lov om  

 elforsyning, lov om ændring af lov om elforsyning og lov om ændring af lov om  

 varmeforsyning.
 2)  

 	  

    

 Bekendtgørelse nr.  

 186 af 20. marts 2000 om kollektive elforsyningsvirksomheders sideordnede  

 aktiviteter m.v.
