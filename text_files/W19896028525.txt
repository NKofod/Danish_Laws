Ved en overførsel af 2 mio. pst. til Spanien som et pengeinstitut P  

 udførte for en kunde K, angav P alene modtagerbanken i Spanien, uanset K  

 havde oplyst såvel beløbsmodtagerens navn og kontonummer som kontoførende  

 afdeling.
Beløbet returneredes til P som uanbringeligt.
 P fandtes at have begået en fejl ved at fremsende beløbet til den  

 spanske modtagerbank alene med angivelse af modtagerbanken.
Kendelse af 12. april 1989 i sag nr. 125/1988 En kunde K anmodede pengeinstituttet P om at overføre 2 mill. pesetas til  

 Spanien.
Ved anmodningen afleverede K en fotokopi af en ordreseddel, hvoraf  

 fremgik beløbsmodtagerens navn og kontonummer, kontoførende bank og  

 modtagerbank i Spanien.
P fremsendte beløbet til Spanien og anførte i  

 fremsendelsesskrivelsen til den modtagende bank betalingsmodtagerens navn og  

 kontonummer, men ikke den kontoførende bank.
Samtidig hermed sendtes en  

 ordreseddel til K, hvori det bl.a. var angivet, at beløbet var fremsendt for  

 hans regning og risiko.
Som beløbsmodtager var alene anført modtagerbanken.
 Det fremsendte beløb blev returneret af modtagerbanken, da det oplyste  

 kontonummer var denne ubekendt.
 Efter yderligere kontakt mellem K og P gik betalingen i orden med ca. en  

 måneds forsinkelse.
K indbragte sagen for Ankenævnet med påstand om, at P tilpligtedes at  

 erstatte ham det tab, som han havde lidt ved den forsinkede overførsel af det  

 omhandlede beløb.
K opgjorde dette tab til 216.000 kr.
Ankenævnet udtalte: »Indklagedes personale findes at have begået en  

 fejl ved at fremsende checken til den spanske modtagerbank uden i forbindelse  

 med oplysningerne om beløbsmodtagerens navn og konto nr. tillige at angive  

 den kontoførende bank (afdeling). Det må antages, at denne fejl var årsagen  

 til, at modtagerbanken ikke kunne identificere beløbsmodtageren, og den  

 derved opståede forsinkelse af betalingen.
Selv om klageren ikke måtte have  

 reageret over for ordresedlen af 9. februar 1988, der alene indeholdt  

 oplysning om modtagerbanken, findes dette ikke at kunne bebrejdes klageren.  

 Ankenævnet finder derfor, at indklagede bør anerkende at være  

 erstatningsansvarlig for det tab, klageren har lidt ved  

 betalingsforsinkelsen.
 En stillingtagen til klagerens tabsopgørelse, herunder til spørgsmålet om,  

 hvorvidt klageren har været nødsaget til at betale erstatning og  

 tilbagebetale lejeindtægter som sket, findes imidlertid at ville forudsætte  

 en bevisførelse, som efter sin karakter og sit omfang ikke kan ske for  

 Ankenævnet, men i mangel af en forligsmæssig løsning må finde sted for  

 domstolene«.
