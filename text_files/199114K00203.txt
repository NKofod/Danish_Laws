Nr BTL 203 Betænkning over Forslag til lov om ændring af forskellige love (Forbedring  

 af den kommunale restanceinddrivelse)   

 Nr L 203 1991-92, 1. samling Afgivet af Kommunaludvalget Afgivet: 19920326 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
Et af udvalgets spørgsmål og ministerens besvarelse heraf er optrykt som bilag til betænkningen.
 Endvidere har udvalget modtaget en skriftlig henvendelse fra Grindsted  

 Kommune.
 Herefter indstiller udvalget lovforslaget til vedtagelse  

 uændret .
 Et mindretal (Socialdemokratiets medlemmer af udvalget) støtter, at  

 kommuner og amtskommuner med vedtagelsen af lovforslaget får mulighed for at  

 forbedre restanceinddrivelsen.
 Mindretallet finder fortsat, at indenrigsministerens overslag over  

 kommunernes provenu er urealistisk, hvorfor mindretallet tager forbehold over  

 for denne del af bemærkningerne.
Et andet mindretal (Socialistisk Folkepartis medlem af udvalget) er enig  

 i, at gæld til det offentlige selvfølgelig skal betales og i den forbindelse  

 inddrives, eventuelt ved udpantning.
Det er nødvendigt at fastslå, at  

 initiativerne herom skal stå rimeligt mål med det beløb, der skal inddrives,  

 og hensyn skal tages til mennesker, der sker inddrivelse af gæld fra, således  

 at disse ikke drives ud i social deroute af denne inddrivelse.
Så kan det  

 nemlig vise sig, at det bliver en boomerang for den kommunale økonomi.
 Under disse forudsætninger indstiller mindretallet lovforslaget til  

 vedtagelse.
 Et tredje mindretal (Fremskridtspartiets medlem af udvalget) udtaler  

 følgende:
 Lovforslaget er en del af den aftale, der blev indgået den 11. juni 1991  

 mellem regeringen og kommunerne om den kommunale økonomi for 1992-1994.
 Det havde, som nævnt ved tidligere lejligheder, været ønskeligt, at  

 lovforslaget var blevet fremsat på et langt tidligere tidspunkt.
 Mindretallet er positivt indstillet til de elementer, som lovforslaget  

 indeholder, til bedring af restanceinddrivelsen.
 De personer, som er i restance, må naturligvis i højere grad være med til  

 at betale de omkostninger, der er forbundet med at inddrive restancen.
 Mindretallet stiller sig tvivlende over for, at lovforslaget skulle  

 indeholde en forbedring af kommunernes og amtskommunernes økonomi på 162 mio.  

 kr. pr. år.
 Desværre bliver det aldrig afklaret, om mindretallet har ret i ovenfor  

 nævnte antagelse.
Hanne Andersen (S) Bakholt (S) Poul Erik Dyrlund (S) Holger Graversen (S)  

 Klaus Hækkerup (S) fmd.
Peder Sass (S) Stavad (S) Lilli Gyldenkilde (SF)  

 Lis Noer Holmberg (CD) Karen Højte Jensen (KF) John Vinther (KF) Per Tærsbøl  

 (KF) Erik Larsen (V) Mejdahl (V) Poul Nødgaard (FP) nfmd.
Ole Vig  

 Jensen (RV) Glønborg (KRF) Bilag Et af udvalgets spørgsmål til indenrigsministeren og dennes besvarelse  

 heraf Spørgsmål:
Vil de 162 mio. kr., der er anført i bemærkningerne til lovforslaget, på  

 nogen måde blive modregnet i bloktilskuds- eller andre udligningsordninger? Svar:
 I regeringens aftale med Kommunernes Landsforening af 11. juni 1991  

 indgår følgende formulering vedrørende lovforslag om forbedret  

 restanceinddrivelse m.v.:
 »Parterne har noteret sig, at der nu er gennemført en række forslag,  

 der giver kommunerne forbedrede muligheder for restanceinddrivelse.
Der vil endvidere i samarbejde blive udarbejdet yderligere lovforslag med  

 kommunalt provenu (gebyrer i forbindelse med restanceinddrivelse m.v.). De  

 nye forslag forudsættes at indeholde en forbedring for den kommunale økonomi  

 på 100 mio. kr. i 1992 og de følgende år.
Hvis forslagene ikke gennemføres,  

 vil beløbet blive kompenseret kommunerne.« Tilsvarende formuleringer er optaget i aftalerne af samme dato med  

 Amtsrådsforeningen samt Københavns og Frederiksberg Kommuner.
Der er heri  

 anført beløb på henholdsvis 50, 10 og 2 mio. kr., således at den i aftalerne  

 forudsatte forbedring for den samlede kommunale økonomi tilsammen andrager de  

 i lovforslagets bemærkninger anførte 162 mio. kr.
Aftalerne indebærer, at der ikke vil blive foretaget modregning i  

 bloktilskuddene for økonomiske forbedringer i medfør af lovforslagene om  

 forbedret restanceinddrivelse m.v. svarende til de anførte beløb.
Modregning  

 i bloktilskuddene vil således alene komme på tale i det omfang, de økonomiske  

 forbedringer overstiger disse beløb.
