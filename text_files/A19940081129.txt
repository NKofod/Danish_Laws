(Betalingskortloven) Herved bekendtgøres lov nr. 284 af 6. juni 1984 med de  

 ændringer, der følger af lov nr. 162 af 23. marts 1988, § 4 i lov nr. 818 af  

 19. december 1989, lov nr. 184 af 23. marts 1992 og lov nr. 426 af 1. juni  

 1994 Lovens område § 1.  Loven gælder for betalingssystemer med  

 betalingskort samt betalingssystemer, der kan sidestilles hermed, som udbydes  

 eller kan benyttes her i landet.
 Stk. 2.  Bortset fra §§ 13, 15, 18, 21 og 25 gælder  

 loven tilsvarende for betalingssystemer uden betalingskort, men med kode  

 eller andet lignende legitimationsmiddel, såfremt systemet udbydes eller kan  

 benyttes her i landet, jf. dog stk. 3 og 4. Kapitel 6 a gælder kun for disse  

 betalingssystemer.
Stk. 3.  Såfremt de i stk. 2 nævnte systemer udbydes med  

 henblik på såvel erhvervsmæssig som ikke-erhvervsmæssig anvendelse, gælder  

 kapitlerne 4, 5 og 6 a ikke i forholdet mellem systemudbyderen og den enkelte  

 bruger, hvis systemudbyder godtgør, at brugeren i tilslutningsaftalen har  

 forpligtet sig til udelukkende at anvende betalingssystemet erhvervsmæssigt  

 eller på erhvervslignende måde.
Anvender brugeren betalingssystemet i strid  

 hermed, gælder de pågældende kapitler dog, medmindre det godtgøres, at  

 systemudbyder hverken vidste eller burde vide, at systemet anvendes på en  

 uberettiget måde.
 Stk. 4.  Loven gælder ikke for betalingssystemer som  

 nævnt i stk. 2, såfremt systemet udelukkende udbydes og tilslutning kun kan  

 ske med henblik på erhvervsmæssig anvendelse, og såfremt systemudbyder ikke  

 indgår aftale om eller efterfølgende accepterer, at systemet anvendes på  

 anden måde.
 Stk. 5.  Industri- og samordningsministeren kan  

 bestemme, at betalingssystemer, jf. stk. 1 og 2, helt eller delvis undtages  

 fra lovens bestemmelser.
 § 2.  Ved betalingskort forstås hævekort samt konto-,  

 kredit- og købekort, der kan benyttes i betalingsøjemed, således at  

 kortindehaver ved brug af kortet kan erhverve varer eller tjenesteydelser,  

 foranledige overførsel af betaling, hæve penge eller foretage lignende  

 transaktioner.
 Stk. 2.  For hævekort, der kun kan anvendes til at hæve  

 penge hos kortudsteder, gælder dog kun bestemmelserne i kapitel 5.
 Stk. 3.  Ved betalingssystemer som nævnt i § 1, stk. 2,  

 forstås elektroniske systemer, hvor brugeren uden personlig kontakt kan  

 foretage de i stk. 1 nævnte transaktioner.
 § 3.  Udstedere af betalingskort skal have  

 forretningssted her i landet, medmindre andet er hjemlet i international  

 aftale eller følger af regler fastsat af industri- og samordningsministeren.
 § 4.  Ophævet.
 § 5.  Ophævet.
Anmeldelse § 6.  Enhver kortudsteder skal anmeldes til  

 Forbrugerombudsmanden.
 Stk. 2.  Er flere kortudstedere tilsluttet samme  

 betalingssystem, og anvendes i væsentligt omfang samme  

 forretningsbetingelser, kan Forbrugerombudsmanden tillade eller påbyde fælles  

 anmeldelse.
 § 7.  Anmeldelse skal indeholde:
 Stk. 2.  Ændringer i forhold, hvorom anmeldelse er sket,  

 skal anmeldes inden 8 dage efter, at aftale herom er indgået eller ændring er  

 sket.
 Stk. 3.  Forbrugerombudsmanden fastsætter nærmere  

 bestemmelser om anmeldelse i henhold til stk. 1 og 2.
 Stk. 4.  Et betalingssystem må ikke tages i brug,  

 forinden anmeldelse efter stk. 1 har fundet sted.
 Stk. 5.  Anmeldelse efter stk. 1 indebærer ikke  

 godkendelse af det anmeldte.
 § 8.  Ophævet.
 § 9.  Ophævet.
Administration af loven § 10.  Forbrugerombudsmanden fører tilsyn med, at der  

 ikke sker overtrædelse af denne lov eller bestemmelser, der er fastsat i  

 medfør heraf.
 Stk. 2.  Forbrugerombudsmanden kan kræve alle  

 oplysninger, som findes nødvendige for hans virksomhed, herunder til  

 afgørelse af, om et forhold falder ind under denne lovs bestemmelser.
 Stk. 3.  Forbrugerombudsmanden kan betjene sig af  

 særligt sagkyndige i det omfang, det findes fornødent.
 Stk. 4.  Industri- og samordningsministeren fastsætter  

 nærmere regler om lovens administration.
 § 11.  Ophævet.
 § 12.  Ophævet.
Almindelige bestemmelser § 12 a.  Betalingskortsystemer skal indrettes og virke  

 således, at der sikres brugerne overskuelighed, frivillighed og beskyttelse  

 mod misbrug.
Stk. 2.  Forbrugerombudsmanden skal ved forhandling søge  

 forholdene ændret, såfremt et betalingssystem i de i stk. 1 nævnte henseender  

 ikke er betryggende indrettet, herunder Stk. 3.  Kan en ændring som nævnt i stk. 2 ikke ske ved  

 forhandling, kan Forbrugerombudsmanden udstede påbud herom.
 § 13.  Kortudsteder skal ved individuelle henvendelser  

 til enkeltpersoner og virksomheder og ved besvarelse af forespørgsler om  

 betalingskort udlevere skriftligt materiale indeholdende oplysning om:
 Stk. 2.  Kortudsteder skal, før aftale om erhvervelse af  

 betalingskort indgås, meddele kortindehaver de i stk. 1 nævnte oplysninger  

 skriftligt.
 Stk. 3.  Forbrugerombudsmanden kan fastsætte nærmere  

 regler om indholdet og opstillingen af de i stk. 1 og 2 nævnte oplysninger,  

 herunder om opgørelsen og beregningen af kreditomkostninger.
 § 14.  Betalingskort må kun udleveres efter anmodning.
 Stk. 2.  Såfremt en anmodning om betalingskort afslås,  

 skal kortudsteder på opfordring begrunde afslaget.
 § 15.  Kortindehaver har ved enhver  

 betalingskorttransaktion krav på udlevering af kvittering.
 Stk. 2.  Industri- og samordningsministeren kan undtage  

 fra bestemmelsen i stk. 1.
 § 16.  Kortindehaver og betalingsmodtager er  

 berettigede til uden varsel at opsige aftalen med kortudsteder om tilslutning  

 til betalingssystemet.
 § 17.  Ophævet.
 § 18.  Betalingsmodtager er forpligtet til at modtage  

 kontant betaling inden for normal forretningstid til fyldestgørelse af  

 betalingsforpligtelser, der kunne indgås og opfyldes ved brug af  

 betalingskort.
 Stk. 2.  Industri- og samordningsministeren kan undtage  

 fra bestemmelsen i stk. 1.
 § 19.  Betalingskort må ikke kræves anvendt som  

 legitimationsmiddel i andre sammenhænge end betalingstransaktioner med  

 betalingskort og som hævekort, jf. dog § 19 a.
§ 19 a.  Betalingskort må ikke kombineres Stk. 2.  Stk. 1 gælder ikke, såfremt de nævnte  

 funktioner, ydelser eller rabatordninger også udbydes uden betalingskort.
 Stk. 3.  Markedsføringen af de i stk. 1 nævnte  

 funktioner, ydelser eller rabatordninger separat og i kombination med  

 betalingskort skal ske på en ligeværdig måde.
 § 20.  Kortudsteders omkostninger ved drift af  

 betalingssystemet kan ikke pålægges betalingsmodtager.
 Stk. 2.  Gebyr for kortindehavers brug af betalingskort  

 skal fastsættes uafhængigt af betalingsmodtagerens forhold.
Ansvars- og tabsbegrænsningsregler § 21.  Kortindehaver hæfter med op til 1.200 kr. for  

 tab som følge af andres uberettigede brug af betalingskortet, når den til  

 kortet hørende personlige, hemmelige kode er anvendt.
Dette gælder dog ikke,  

 hvis andet følger af stk. 2 eller stk. 3.
 Stk. 2.  Kortindehaver hæfter uden beløbsbegrænsning for  

 tab, der opstår som følge af andres uberettigede brug af betalingskortet og  

 den dertil hørende personlige, hemmelige kode, såfremt kortudsteder godtgør,  

 at kortindehaver har oplyst koden til den, der har foretaget den uberettigede  

 brug.
Stk. 3.  Medmindre videregående ansvar følger af stk. 2,  

 hæfter kortindehaver med op til 8.000 kr. for tab som følge af andres  

 uberettigede brug af betalingskortet, hvis kortudsteder godtgør, Stk. 4.  Kortindehaver hæfter kun efter stk. 1-3,  

 såfremt transaktionen er korrekt registreret og bogført, jf. § 22.
Stk. 5.  Kortudsteder er ansvarlig for uberettiget brug,  

 der finder sted, efter at kortudsteder har fået underretning om, at kortet  

 enten er bortkommet eller besiddes af en uberettiget.
Dette gælder dog ikke,  

 hvis betalingsmodtager er ansvarlig efter stk. 7. Kortudsteder skal snarest  

 over for kortindehaver bekræfte modtagelsen af underretning om, at kortet er  

 bortkommet.
Bekræftelsen skal være skriftlig og angive tidspunktet for  

 underretningen.
 Stk. 6.  Medmindre andet følger af stk. 1-3 og stk. 7,  

 er kortudsteder ansvarlig for tab som følge af uberettiget brug af  

 betalingskort.
 Stk. 7.  Uanset stk. 1-3 er betalingsmodtager ansvarlig  

 for tab, såfremt betalingsmodtager vidste eller burde vide, at brugeren var  

 uberettiget til at benytte kortet.
 Stk. 8.  Industri- og samordningsministeren kan, i det  

 omfang det betinges af prisudviklingen, ændre beløbsangivelserne i stk. 1 og  

 3.
§ 22.  Kortudsteder er ansvarlig for tab hos  

 kortindehaver og betalingsmodtager, som skyldes fejlregistrering,  

 konteringsfejl, teknisk sammenbrud eller andre lignende omstændigheder, selv  

 om fejlen er hændelig.
Har kortindehaver forsætligt eller groft uagtsomt  

 medvirket til fejlen, kan erstatning til kortindehaver nedsættes eller  

 bortfalde.
Kortudsteder er dog ikke ansvarlig for tab hos betalingsmodtager  

 som følge af forhold hos denne.
Stk. 2.  Er betaling udeblevet eller forsinket under  

 omstændigheder som nævnt i stk. 1, 1. pkt., kan misligholdelsesbeføjelser  

 ikke af den grund gøres gældende over for kortindehaver bortset fra krav på  

 rente.
Er der sket træk på kortindehavers konto, anses betaling dog for sket  

 med frigørende virkning for kortindehaver.
 Stk. 3.  Må kortudsteder efter stk. 1 erstatte tab hos  

 kortindehaver som følge af forhold hos betalingsmodtager, kan kortudsteder  

 kræve erstatningen betalt af betalingsmodtager.
 Stk. 4.  Kortudsteder har bevisbyrden for, at  

 betalingstransaktioner ikke skyldes de i stk. 1, 1. pkt., nævnte  

 omstændigheder.
Registrering, anvendelse og videregivelse  

 af oplysninger § 23.  Medmindre andet følger af bestemmelserne i  

 denne lov, finder lov om private registre anvendelse på registre, der føres  

 til brug ved betalingssystemer efter § 1.
 § 24.  Der må kun registreres oplysninger om  

 kortindehavers brug af kortet til betalingskortfunktioner, jf. § 2, som er  

 nødvendige til gennemførelse af betalingstransaktioner og for at hindre  

 misbrug.
Stk. 2.  Oplysninger om kortindehavers brug af kortet  

 til betalingskortfunktioner, jf. § 2, må kun anvendes og videregives, når  

 dette er nødvendigt til gennemførelse af betalingstransaktioner, korrektioner  

 og retshåndhævelse, eller når dette er hjemlet ved lov.
Oplysninger om  

 misbrug må kun videregives i det omfang, det er nødvendigt for at hindre  

 misbrug.
Stk. 3.  Oplysninger om betalingsmodtagers omsætning,  

 antal betalingstransaktioner, beløbsstørrelser og lignende forhold hos  

 betalingsmodtager må kun registreres, anvendes og videregives, når dette er  

 nødvendigt til gennemførelse af betalingstransaktioner, korrektioner og  

 retshåndhævelse.
Oplysninger må i øvrigt kun videregives i det omfang, det er  

 bestemt i anden lovgivning.
 Stk. 4.  Stk. 1 og 2 gælder ikke for hævetransaktioner,  

 der foretages hos kortudsteder, eller for oplysninger, der ikke kan føres  

 tilbage til fysiske eller juridiske personer.
 Stk. 5.  Industri- og samordningsministeren kan i  

 forskningsøjemed undtage fra stk. 1-3.
 § 25.  Betalingskort må ikke indeholde oplysning om  

 kortindehavers CPR-nummer.
 § 26.  Industri- og samordningsministeren fastsætter  

 efter indhentet udtalelse fra Registertilsynet regler om, at oplysninger, der  

 vedrører her i landet bosatte personers forhold, kun må registreres eller  

 databehandles her i landet.
Kapitel 6 a Elektroniske betalingssystemer uden betalingskort, men med kode § 26 a.  Ved systemudbyder forstås:
 § 26 b.  Systemudbyder skal ved individuelle  

 henvendelser til forbrugere og ved besvarelser af forespørgsler om  

 elektroniske betalingssystemer udlevere skriftligt materiale indeholdende  

 oplysninger om:
 Stk. 2.  Systemudbyder skal, før aftale om tilslutning  

 til systemet indgås, meddele brugeren de i stk. 1 nævnte oplysninger  

 skriftligt.
 Stk. 3.  Forbrugerombudsmanden kan fastsætte nærmere  

 regler om indholdet og opstillingen af de i stk. 1 og 2 nævnte oplysninger,  

 herunder om opgørelse og beregning af kreditomkostningerne.
 § 26 c.  Brugeren har ved enhver betalingstransaktion  

 krav på kvittering, medmindre betalingssystemet giver brugeren let adgang til  

 på anden måde at gøre sig bekendt med og skaffe sig dokumentation for, hvilke  

 ordrer der er afgivet, samt hvorvidt de er gennemført.
 Stk. 2.  Forbrugerombudsmanden kan bestemme, at  

 kvittering også i andre tilfælde kan undlades.
 § 26 d.  § 19 a gælder ikke for ydelser, funktioner  

 eller rabatter, der udbydes som led i pengeinstitutvirksomhed.
 § 26 e.  Brugeren af det elektroniske betalingssystem  

 hæfter med op til 1.200 kr. for tab som følge af andres uberettigede brug af  

 betalingssystemet, når brugerens personlige, hemmelige kode er anvendt, jf.  

 dog stk. 2 og 3.
 Stk. 2.  Brugeren hæfter uden beløbsbegrænsning for tab,  

 der opstår som følge af andres uberettigede brug af betalingssystemet, hvis  

 systemudbyder godtgør, at brugeren bevidst har oplyst sin kode til den, der  

 har foretaget den uberettigede brug, og det er sket under omstændigheder,  

 hvor brugeren indså eller burde have indset, at der var en nærliggende risiko  

 for misbrug.
Stk. 3.  Brugeren hæfter med op til 8.000 kr. for tab  

 som følge af andres uberettigede brug af betalingssystemet, hvis  

 systemudbyder godtgør, Stk. 4.  Brugeren hæfter kun efter stk. 1-3, såfremt  

 transaktionen er korrekt registreret og bogført.
Stk. 5.  Systemudbyder er ansvarlig for uberettiget  

 brug, der finder sted, efter at systemudbyder har fået underretning om, at en  

 uberettiget har fået kendskab til koden.
Systemudbyder skal snarest over for  

 brugeren bekræfte modtagelsen af underretning om, at koden er kommet til den  

 uberettigedes kendskab.
Bekræftelsen skal være skriftlig og angive  

 tidspunktet for underretningen.
 Stk. 6.  Medmindre andet følger af stk. 1-3, er  

 systemudbyder ansvarlig for tab som følge af uberettiget brug af systemet.
 Stk. 7.  Uanset stk. 1-3 er den betalingsmodtager, der  

 er tilsluttet systemet, ansvarlig for tab over for brugeren, såfremt  

 betalingsmodtageren vidste eller burde vide, at den pågældende person var  

 uberettiget til at benytte systemet.
 Stk. 8.  Industri- og samordningsministeren kan, i det  

 omfang det betinges af prisudviklingen, ændre beløbsangivelserne i stk. 1 og  

 3.
 § 26 f.  Forinden Forbrugerombudsmanden træffer  

 afgørelse om forhold vedrørende sikkerhedsmæssige og edb-tekniske aspekter i  

 elektroniske betalingssystemer uden betalingskort, men med kode, inden for  

 pengeinstitutsektoren, skal der indhentes en udtalelse fra Finanstilsynet.
Sagernes indbringelse for retten § 27.  Forbrugerombudsmandens afgørelser efter denne  

 lov kan ikke indbringes for anden administrativ myndighed.
 Stk. 2.  Ophævet.
 § 28.  Påbud udstedt i medfør af § 12 a, stk. 3, skal  

 uden unødigt ophold af Forbrugerombudsmanden indbringes for domstolene, hvis  

 den, mod hvem påbudet retter sig, gør indsigelse.
 Stk. 2.  Retten kan bestemme, at indbringelse som nævnt  

 i stk. 1 har opsættende virkning.
 § 29.  Borgerlige sager, for hvis udfald anvendelsen  

 af denne lov er af væsentlig betydning, og hvor Forbrugerombudsmanden er  

 part, anlægges ved Sø- og Handelsretten i København, medmindre parterne  

 vedtager andet.
Stk. 2.  Straffesager om overtrædelse af denne lov  

 behandles ved Sø- og Handelsretten i København, såfremt nærmere kendskab til  

 betalingssystemer, der omfattes af loven, skønnes at være af væsentlig  

 betydning for sagens afgørelse.
I øvrigt gælder reglerne i retsplejelovens §  

 105, stk. 3, og kap. 63.
 Stk. 3.  I sager, der efter stk. 1 og stk. 2, 1. pkt.,  

 anlægges ved Sø- og Handelsretten i København, finder reglerne i  

 retsplejelovens § 9 a, stk. 7, 2. pkt., og § 94, stk. 1, 3. pkt., tilsvarende  

 anvendelse.
 Straf og påtale mv.
§ 30.  Medmindre højere straf er forskyldt efter anden  

 lovgivning, straffes med bøde den, der Stk. 2.  I forskrifter, der fastsættes i medfør af § 7,  

 stk. 3, § 13, stk. 3, og § 26, kan der fastsættes straf i form af bøde for  

 overtrædelse af bestemmelser i forskrifterne.
 Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 31.  Hvad særligt sagkyndige og deres medhjælpere  

 erfarer gennem deres virksomhed for Forbrugerombudsmanden, skal betragtes som  

 hemmelighed.
 § 32.  Den, der driver virksomhed med betalingskort  

 eller medvirker hertil, kan ved dom for strafbart forhold frakendes retten  

 til fortsat at drive den pågældende virksomhed eller til at drive den under  

 visse former eller til at medvirke hertil, såfremt det udviste forhold  

 begrunder nærliggende fare for misbrug ved udøvelse af virksomheden.  

 Borgerlig straffelovs § 79, stk. 3 og 4, finder tilsvarende anvendelse.
 Stk. 2.  Påstand om frakendelse efter stk. 1 nedlægges  

 af anklagemyndigheden efter anmodning fra Forbrugerombudsmanden.
 Stk. 3.  Den, der driver virksomhed, hvortil retten er  

 frakendt ham i medfør af stk. 1, eller som i sin virksomhed lader nogen, som  

 er frakendt retten hertil, medvirke ved virksomhed som nævnt i stk. 1,  

 straffes med bøde, medmindre højere straf er forskyldt efter borgerlig  

 straffelovs § 131. Drives virksomheden af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
 § 33.  Bestemmelserne i §§ 14, 15, 16, 19 og 20, stk.  

 2, samt §§ 21, 22, 26 c og 26 e kan ikke ved forudgående aftale fraviges til  

 skade for kortindehaver eller bruger af et elektronisk betalingssystem uden  

 betalingskort.
 Stk. 2.  § 16 og § 20, stk. 1, samt §§ 21, 22 og 26 e  

 kan ikke ved forudgående aftale fraviges til skade for betalingsmodtager.
 § 34.  Industri- og samordningsministeren kan  

 bestemme, at § 20 og kapitel 6 helt eller delvis ikke finder anvendelse på  

 betalingssystemer efter § 1, som må anses for at være internationale.
Gebyr, ikrafttrædelses-, overgangs- og  

 revisionsbestemmelser § 35.  Omkostninger ved administration af denne lov  

 pålignes anmeldte kortudstedere i forhold til betalingssystemets omsætning.
 Stk. 2.  Industri- og samordningsministeren fastsætter  

 nærmere bestemmelser om gebyrets fastsættelse og om Forbrugerombudsmandens  

 opkrævning heraf.
 Stk. 3.  Der tillægges gebyrerne udpantningsret.
 § 36.  Loven træder i kraft 1. januar 1985.
Stk. 2.  Hvis betalingssystemet er taget i brug inden 1.  

 april 1985, skal kortudsteder senest denne dato, Stk. 3.  Overtrædelse af stk. 2 straffes med bøde. § 30,  

 stk. 3, finder tilsvarende anvendelse.
 Stk. 4.  § 8, stk. 2 og 3, finder kun anvendelse, hvis  

 betalingssystemet ikke er taget i brug 1. januar 1985.
 § 37.  Forslag om revision af loven fremsættes for  

 Folketinget i folketingsåret 1997-98.
 § 38.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske forhold tilsiger.
Lov nr. 162 af 23. marts 1988 er bekendtgjort i Lovtidende den 30. marts  

 1988.(* 1) Lov nr. 818 af 19. december 1989 indeholder følgende  

 ikrafttrædelsesbestemmelse:
§ 9 Loven træder i kraft den 1. januar 1990.(* 2) Lov nr. 184 af 23. marts 1992 indeholder følgende  

 ikrafttrædelsesbestemmelser:
§ 2 Loven træder i kraft ugedagen efter bekendtgørelsen i Lovtidende.  

 Bestemmelserne i § 1, nr. 14, træder dog først i kraft den 1. januar 1993.(*  

 3) Lov nr . 426 af 1. juni 1994 indeholder følgende  

 ikrafttrædelsesbestemmelser:
§ 2 Stk. 1.  Loven træder i kraft den 1. juli 1994.
Stk. 2.  Hvis et elektronisk betalingssystem omfattet af  

 § 1, stk. 2, er taget i brug inden lovens ikrafttræden, skal systemudbyder  

 senest den 1. oktober 1994, Stk. 3.  Overtrædelse af stk. 2 straffes med bøde. § 30,  

 stk. 3, finder tilsvarende anvendelse.
Industri- og Samordningsministeriet, den  

 12. september 1994 Mimi Jakobsen / Jytte Ølgaard (* 1) Lov nr. 162 af 23. marts 1988 angår § 37. § 37 er ændret ved lov nr.  

 184 af 23. marts 1992.
 (* 2) § 4 i lov nr. 818 af 19. december 1989 angår § 11, stk. 2. § 11 er  

 ophævet ved lov nr. 184 af 23. marts 1992.
(* 3) Angår § 13, stk. 1, nr. 3. Loven træder i kraft ugedagen efter  

 bekendtgørelsen i Lovtidende.
Bestemmelserne i § 1, nr. 14, træder dog først  

 i kraft den 1. januar 1993.
