 1. Der er for justitsministeriet rejst spørgsmål om,  

 hvorvidt lastbil, som er eller har været registreret, og som nu ønskes  

 godkendt på grundlag af en anden typegodkendelse eller godkendelseserklæring,  

 skal anses som »nyt« eller som »brugt«.
 Spørgsmålet har bl.a. betydning for statens bilinspektions kontrol af, om  

 anmeldelsesblanket M02A er korrekt udfyldt.
 2. Det meddeles, herved, at et køretøj som omhandlet i  

 pkt. 1) skal anses som »brugt«.
 3. Et køretøj som omhandlet i pkt. 1) kan dog anses  

 som »nyt«, såfremt følgende komponenter på køretøjet er nye:
 Det er desuden en forudsætning, at køretøjet, herunder særligt de bærende  

 dele, i færdselssikkerhedsmæssig henseende med rimelighed kan sidestilles med  

 et nyt køretøj.
4. Såfremt køretøjet ikke i medfør af pkt. 3. kan  

 anses som »nyt«, og der ikke fremlægges dokumentation for den 1.  

 registreringsdato, fastsættes køretøjets fabrikationsår af statens  

 bilinspektion - om fornødent på grundlag af et skøn.
Fabrikationsåret skal  

 dog i så fald fastsættes således, at køretøjets alder er mindst 5 år, og skal  

 af statens bilinspektion anføres på anmeldelsesblanketten udfor afsnittet  

 »Forbeholdt bilinspektøren« som grundlag for  

 registreringsmyndighedens fastsættelse af 1. registreringsdato, jfr. § 54,  

 stk. 1 i bekg. nr. 161 af 26.04.77 om registrering af motorkøretøjer m.v.
 5. Køretøjets identifikationsmærkning (fabrikat, type  

 og stelnummer) skal være i nøje overensstemmelse med det på  

 typegodkendelsen/godkendelseserklæringen anførte, og der må ikke på køretøjet  

 findes identifikationsmærkning, der afviger herfra.
