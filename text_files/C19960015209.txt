 I medfør af § 178 i lov om almene boliger m.v., jf.
lovbekendtgørelse nr. 374 af 22. maj 1996 og § 90 i lov om boligbyggeri, jf. lovbekendtgørelse nr. 722 af 1. august 1996, fastsættes efter bemyndigelse:
 § 1.  Cirkulæret gælder for følgende byggeri, hvortil  

 der søges om offentlig støtte:
 1. Almene boliger, jf. § 115 i lov om almene boliger  

 m.v.
 2. Forsøgsbyggeri, jf. kap. 10 i lov om almene boliger  

 m.v.
 3. Renovering af ungdomsboliger, jf. § 100 i lov om  

 almene boliger m.v.
 4. Opførelse af private andelsboliger, jf. § 63 i lov  

 om boligbyggeri.
§ 2.  Det er et vilkår for tilsagn om statsstøtte til  

 de i § 1 nævnte byggerier, at bygherren benytter et oplysningsskema (skema U)  

 vedrørende udbud af byggearbejder, som er udarbejdet af Bygge- og  

 Boligstyrelsen.
Skemaet indsendes til den tilsynsførende kommunalbestyrelse  

 eller det tilsynsførende amtsråd sammen med bygherrens ansøgning om  

 godkendelse af anskaffelsessummen ved byggeriets påbegyndelse.
 § 3.  Kommunalbestyrelsen eller amtsrådet påser, at  

 skema U, bilagt de nødvendige redegørelser m.v., foreligger, inden  

 anskaffelsessummen godkendes ved byggeriets påbegyndelse.
 Stk. 2.  Kommunalbestyrelsen eller amtsrådet skal ikke  

 indsende skemaet til Bygge- og Boligstyrelsen.
 § 4.  På baggrund af det indsendte materiale  

 kontrollerer kommunalbestyrelsen eller amtsrådet, om gældende udbudsregler er  

 overholdt.
 Stk. 2.  Kommunalbestyrelsen eller amtsrådet kan  

 indhente yderligere oplysninger fra bygherren.
 § 5.  Er der uoverensstemmelse mellem afgivne tilbud,  

 som oplyst på skema U, og bygherrens oplysninger om senere indgåede  

 kontrakter, skal kommunalbestyrelsen eller amtsrådet påse, at der foreligger  

 en redegørelse herfor, forinden den endelige anskaffelsessum godkendes efter  

 byggeriets afslutning.
 § 6.  Cirkulæret er ikke til hinder for, at  

 kommunalbestyrelsen eller amtsrådet som hidtil kan stille videregående krav,  

 der tilsigter at fremme konkurrencen mellem leverandører og entreprenører.
 § 7.  Cirkulæret træder i kraft den 1. januar 1997 og  

 har virkning for byggeri, hvortil der gives tilsagn om offentlig støtte efter  

 denne dato.
 Stk. 2.  Samtidig ophæves cirkulære nr. 167, af 5.  

 september 1990 om kommunalt tilsyn med udbud af byggearbejder i det  

 offentligt støttede byggeri.
