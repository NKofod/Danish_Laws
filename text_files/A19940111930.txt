 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om afgift af arv og gave, jf. lovbekendtgørelse nr. 712 af 15.  

 oktober 1991, som ændret ved § 3 i lov nr. 442 af 30. juni 1993, foretages  

 følgende ændringer:
 1. § 2, stk. 1, affattes således:
»A.
Der svares arveafgift af arvelodden efter nedenstående skala, når  

 arven tilfalder arveladerens Hvis den arv, der tilfalder arveladerens arvinger efter litra a, ikke  

 overstiger 100.000 kr., er arven fritaget for afgift.
Er arvingens arv over  

 100.000 kr., men under 200.000 kr., svares afgiften med 0 kr. af 100.000 kr.  

 og 13 pct. af resten.
Er arven 200.000 kr. eller derover, men under 500.000  

 kr., svares afgiften med 13.000 kr. af 200.000 kr. og 18 pct. af resten.
Er  

 arven over 500.000 kr., men under 1.000.000 kr., svares afgiften med 67.000  

 kr. af 500.000 kr. og 24 pct. af resten.
Er arven 1.000.000 kr. eller  

 derover, svares afgiften med 187.000 kr. af 1.000.000 kr. og 32 pct. af  

 resten.
B.
Når arven tilfalder andre personer end de under A nævnte, svares afgift  

 af arvelodden efter følgende skala:
 2. I § 2, stk. 3, ændres »A-C« til:  

 »A-B«.
 3. I § 44, stk. 1, 1. pkt., indsættes efter »stedbørn  

 og disses afkom« ordene: », barns eller stedbarns ægtefælle (ikke  

 den fraseparerede eller fraskilte)».
 4. § 44, stk. 1, 2. pkt., ophæves.
 5. § 44, stk. 2, affattes således:
»Stk. 2.  Afgiften betales under et for alt, hvad  

 der i et kalenderår er ydet til hver enkelt af de pågældende personer.
Der  

 skal dog ikke betales afgift af beløb på ikke over 14.000 kr. årlig til et  

 barns eller stedbarns ægtefælle og beløb på ikke over 20.000 kr. årlig til de  

 øvrige personer omfattet af stk. 1.« 6. § 44, stk. 4, affattes således:
»Stk. 4.  Det er uden afgiftsmæssig betydning, om  

 de i stk. 2 og stk. 3, nr. 2, nævnte gavebeløb gives af fælleseje,  

 skilsmissesæreje eller særeje, og om de indgår i modtagerens fælleseje,  

 skilsmissesæreje eller særeje.« 7. I § 44 indsættes efter stk. 5 som nyt stykke:
»Stk. 6.  Passivposter, der fastsættes efter  

 kildeskattelovens § 33 D til udligning af gavemodtagerens eventuelle  

 fremtidige skattetilsvar, fradrages inden gaveafgiftsberegningen.
Beregningen  

 af passivposter foretages af den told- og skatteregion, hvortil  

 gaveanmeldelsen skal indgives.« 8. § 48, stk. 2, 1. pkt., affattes således:
»Bortset fra § 7, § 8, § 9, stk. 1, § 11, stk. 1, § 12, § 21, stk. 4,  

 3. pkt., og § 33, stk. 1, 1. pkt., gælder afsnit II også for afgiften af  

 gave, for så vidt reglerne efter deres indhold er anvendelige.« § 2 I lov om den skattemæssige behandling af husdyrbesætninger, jf.  

 lovbekendtgørelse nr. 919 af 2. december 1993, foretages følgende ændring:
 I § 8, stk. 10, 2. pkt., ændres »kildeskattelovens § 33  

 A« til: »kildeskattelovens §§ 33 A eller 33 D«.
§ 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 728 af 5. august 1994, foretages  

 følgende ændringer:
 1. § 33, stk. 1, 2. pkt., ophæves, og i stedet indsættes  

 som 2. og 3. pkt.:
»Dette gælder, selv om aktivernes værdi overstiger modtagerens andel  

 i boet, hvis modtageren er arveladerens ægtefælle, børn, børnebørn, søskende,  

 søskendes børn eller søskendes børnebørn.
Adoptivforhold eller  

 stedbarnsforhold sidestilles med naturligt slægtskabsforhold.
Indgår der i et  

 udlæg aktiver, der er erhvervet på forskellige tidspunkter, anses de aktiver,  

 der er erhvervet først, for fortrinsvis at indgå i den del af overdragelsen,  

 hvor der efter 1. pkt. kan indtrædes i boets skattemæssige stilling.« 2. Efter § 33 C indsættes:
» § 33 D.  Hvis en person efter §§ 26 A, stk. 2,  

 26 B eller 33 C, stk. 1, eller aktieavancebeskatningslovens § 11 indtræder i  

 overdragerens skattemæssige stilling med hensyn til aktiver, der er  

 overdraget til den pågældende som hel eller delvis gave, skal der tages  

 hensyn hertil ved henholdsvis afgiftsberegningen og indkomstbeskatningen.
I  

 tilfælde, hvor der skal erlægges gaveafgift, skal der i tilknytning til  

 aktiverne i gaveopgørelsen optages passivposter til udligning af eventuelle  

 fremtidige skattetilsvar vedrørende disse aktiver.
I tilfælde, hvor gaven  

 skal indkomstbeskattes efter statsskattelovens § 4, litra c, nedsættes gavens  

 værdi med et beløb svarende til en passivpost til udligning af eventuelle  

 fremtidige skattetilsvar vedrørende disse aktiver.
Stk. 2.  De i stk. 1 nævnte passivposter beregnes af  

 skattemyndigheden efter anmodning fra gavemodtageren som 30 pct. af den  

 skattepligtige fortjeneste, som ville være fremkommet, hvis gavegiveren havde  

 solgt aktivet på tidspunktet for dettes overdragelse.
Hvis fortjenesten  

 skulle medregnes ved opgørelsen af den særlige indkomst, udgør passivposten  

 dog kun 25 pct. af fortjenesten.
Hvis fortjenesten indgår i aktieindkomst fra  

 unoterede aktier, udgør passivposten 20 pct. af fortjenesten.
Hvis  

 fortjenesten indgår i aktieindkomst fra børsnoterede aktier, udgør  

 passivposten 12,5 pct. af fortjenesten. § 33 A, stk. 2, sidste pkt., finder  

 tilsvarende anvendelse.
Stk. 3.  Skattemyndighedens beregning af passivposter  

 efter stk. 2 er bindende for både giver og modtager af en gave, medmindre den  

 påklages efter reglerne i skattestyrelsesloven.« 3. § 75, stk. 1, nr. 4, affattes således:
§ 4 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 foretages følgende ændring:
 I § 4 A, stk. 2, 3. pkt., ændres »§ 33 A, stk. 1 og 2,»  

 til: »§ 33 A, stk. 1 og 2, eller § 33 D,».
§ 5 I lov nr. 824 af 19. december 1989 om skattemyndighedernes organisation og  

 opgaver m.v. (skattestyrelsesloven), som ændret ved § 5 i lov nr. 445 af 1.  

 juni 1994, foretages følgende ændringer:
 1. I § 2, stk. 1, indsættes efter nr. 2:
 2. § 23, stk. 1, nr. 4, affattes således:
 3. § 31, stk. 5, affattes således:
»Stk. 5.  Uanset fristerne i stk. 3 og 4 skal  

 sager, som Landsskatteretten har afvist, om værdiansættelser af aktiver og  

 passiver efter kildeskattelovens § 16, stk. 4, om beregning af passivposter  

 efter kildeskattelovens §§ 33 A eller 33 D, om bindende forhåndsbesked efter  

 kildeskattelovens § 33 A samt om værdiansættelse i gaveafgiftssager  

 indbringes for domstolene senest 1 år efter, at værdiansættelsen er  

 foretaget, passivposten eller gaveafgiften beregnet eller forhåndsbeskeden  

 givet.« § 6 Stk. 1.  Loven træder i kraft den 1. januar 1995.
Stk. 2.  § 1, nr. 1-6 og 8, har virkning for  

 arveerhvervelser, hvor afgiftspligten indtræder den 1. januar 1995 eller  

 senere, og for gaver ydet i kalenderåret 1995 eller senere.
For  

 arveerhvervelser, hvor afgiftspligten indtræder i 1995, og for gaver ydet i  

 1995, kan arvingen eller gavemodtageren vælge, at de hidtil gældende regler i  

 lov om afgift af arv og gave, jf. lovbekendtgørelse nr. 712 af 15. oktober  

 1991, som ændret ved § 3 i lov nr. 442 af 30. juni 1993, i stedet skal finde  

 anvendelse.
 Stk. 3.  § 1, nr. 7, § 2, § 3, nr. 2 og 3, § 4 og § 5  

 har virkning for overdragelser, der finder sted den 1. januar 1995 eller  

 senere.
 Stk. 4.  § 3, nr. 1, har virkning for udlæg fra et  

 dødsbo, når afdøde er død den 1. juli 1995 eller senere.
 Stk. 5.  Hvor der ved en afgiftsberegning efter reglerne  

 i lov om afgift af arv og gave skal ske sammenlægning mellem erhvervelser  

 indtrådt dels før, dels efter nærværende lovs ikrafttræden, beregnes i de  

 tilfælde, hvor reglerne i nærværende lov skal finde anvendelse, afgift af den  

 samlede erhvervelse efter reglerne som affattet i nærværende lovs § 1. I det  

 herved fremkomne afgiftsbeløb fradrages et beløb svarende til, hvad afgiften  

 af de tidligere erhvervelser ville udgøre beregnet efter reglerne som  

 affattet ved nærværende lovs § 1.
Givet på Christiansborg Slot, den 21.  

 december 1994 Under Vor Kongelige Hånd og Segl MARGRETHE R.
