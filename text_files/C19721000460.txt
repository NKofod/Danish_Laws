 Hvor der i passagerskibets aptering installeres et automatisk virkende  

 brandalarm- og brandvisningsanlæg, jfr. bestemmelserne i § 110 i  

 handelsministeriets bekendtgørelse nr 173 af 21. maj 1965 om forskrifter for  

 skibes bygning og udstyr m.v., skal det være udført til direktoratets  

 tilfredshed og i overensstemmelse med følgende forskrifter:
1. ALMINDELIGE BESTEMMELSER 1.1. Branddetektorer og centralskabe skal være af typegodkendt  

 konstruktion, jfr. det af direktoratet specificerede prøvningsprogram i  

 »Skibstilsynets Meddelelser« nr. 263.
 1.2. Anlægget skal være en selvstændig enhed, og det må kun have  

 forbindelse med sådanne andre anlæg eller systemer i skibet, som har  

 brandvisning eller brandsikring som eneste formål.
 1.3. Det skal være således udført, at alarmering og lokalisering af en  

 opstået brand bliver så effektiv som mulig, og det skal til enhver tid, når  

 skibet er i service, og så vidt muligt også under oplægning og dokophold  

 træde i funktion uden nogen form for manuel indgriben.
 1.4. Branddetektorer skal være anbragt i alle til brug for og betjening af  

 passagerer og besætning bestemte lukkede rum, bortset fra rum, der efter  

 direktoratets skøn ikke frembyder væsentlig brandfare.
 1.5. Branddetektorerne skal være inddelt i grupper som under 3 omhandlet,  

 og hver gruppe skal være forsynet med midler, der ved et eller flere  

 centralskabe automatisk giver såvel optisk som akustisk alarm, når en  

 branddetektor træder funktion.
 1.6. Alarmsystemet skal træde i funktion ved enhver i anlæggets elektriske  

 kredsløb opstået fejl, der helt eller delvis kan sætte anlægget ud af  

 funktion.
 1.7. Alle ledninger til og imellem branddetektorer, repeateranordninger og  

 eventuelle i detektorgrupperne indskudte brandalarmtryk, som i henhold til §  

 113, a, i ovennævnte bekendtgørelse kræves anbragt i passager- og  

 mandskabsaptering, skal være hvilestrømskontrollerede.
 1.8. Enhver omstilling eller frakobling skal markeres i centralskabet ved  

 optisk signal.
 1.9. Anlægsbeskrivelse indeholdende bl.a. fyldestgørende betjenings-,  

 vedligeholdelses- og funktionsvejledning skal leveres med anlægget og  

 medgives det pågældende skib i et fornødent antal eksemplarer.
2. BRANDDETEKTORER 2.1. Branddetektorer skal være af godkendt konstruktion og  

 funktionsprincip.
De skal træde i funktion under påvirkning af umormal høj  

 temperatur, unormal stor røgkoncentration eller andre ydre omstændigheder,  

 som kan indikere, at en brand er opstået.
2.2. De skal være af en pålidelig og holdbar konstruktion, og de anvendte  

 materialer skal være bestandige over for de korrosionspåvirkninger, som kan  

 forventes på det pågældende sted i skibet.
Deres følsomme dele skal være  

 beskyttet mod mekanisk overlast.
2.3. Termodetektorer må ikke træde i funktion ved lavere temperatur end 57  

 grader C og skal være trådt i funktion ved en temperatur på 74 grader C, når  

 temperaturstigningen er 1 grad C eller derunder pr. minut.
Direktoratet kan  

 dog tillade, at der i tørrerum og lignende varme rum anvendes detektorer, der  

 er indstillet til at fungere ved højere temperaturer, men ikke til mere end  

 30 grader C over den højeste under loftet i sådanne rum forventede  

 temperatur.
2.4. Den enkelte detektor skal være forsynet med, eller der skal i dens  

 umiddelbare nærhed være en markeringsmekanisme, der tydeligt angiver, når  

 detektoren er trådt i funktion.
En fejl på markeringsmekanismen må ikke kunne  

 hindre detektoren i at træde i funktion.
 2.4.1. I termokontaktgrupper kan ovennævnte markeringsmekanisme udelades,  

 når ledningerne til og imellem termokontakterne er udført som  

 dobbeltsløjfesystem, hvor sluttet kontakt imellem de to ledere i sløjfen  

 giver alarm.
3. GRUPPEINDDELING OG ANBRINGELSE AF BRANDDETEKTORER 3.1. Samtlige branddetektorer skal være arrangeret i grupper, der normalt  

 ikke må indeholde flere end 25 detektorer.
 3.2. En detektorgruppe må ikke uden direktoratets tilladelse være delt af  

 et vandtæt skod eller af et hovedzoneskod og må ejheller dække rum i såvel  

 styrbord som bagbord side af skibet, ligesom den normalt ikke må omfatte  

 detektorer i mere end et dæk.
3.3. Antallet af de i det enkelte rum nødvendige detektorer bestemmes af  

 rummets størrelse og indretning, dog skal der i almindelige opholds- og  

 tjenesterum være anbragt mindst en detektor for hver 20 kvm dørkareal eller  

 del deraf.
I saloner og lignende større rum skal detektorerne være arrangeret  

 i et regelmæssigt mønster, således at ingen detektor er mere end 7 m fra  

 andre detektorer eller mere end 3,5 m fra et skod.
 3.4. Detektorerne skal være anbragt så højt i rummet som muligt og vel  

 klar af dæksbjælker eller lignende konstruktioner, der vil kunne virke  

 hindrende for de varme gasarter eller røg i at nå detektorens følsomme dele.  

 Såfremt der findes ventilationsåbninger, som kan bevirke kraftig udsugning,  

 skal der være anbragt detektorer i passende nærhed af disse.
4. LEDNINGSNET 4.1. Hele anlægget skal med undtagelse af den forbindelse til  

 skibsskroget, der er nødvendig for konstatering af afledningsfejl, være  

 isoleret fra dette.
4.2. Alle kabler skal være stærkstrømskabler eller kabler, der er  

 konstrueret til formålet, og som tilfredsstiller direktoratets eller et  

 anerkendt klassifikationsselskabs fordringer.
De skal, hvor nødvendigt, være  

 beskyttet mod mekanisk overlast.
5. CENTRALSKABE 5.1. Centralskabe skal være af godkendt konstruktion og skal være  

 opstillet på kommandobroen eller i hovedbrandkontrolrummet.
 5.1.1. Såfremt kommandobroen eller hovedbrandkontrolrummet er ubemandet  

 under skibets ophold i havn, skal centralskabet være forsynet med en  

 repeateranordning, der er placeret på et sted, hvor et ansvarligt  

 besætningsmedlem gør tjeneste.
 5.2. Et centralskab skal indeholde:
 5.2.1. De nødvendige relæer for automatisk videreførsel af de fra  

 detektorerne indkomne brandmeldinger til lokale akustiske alarmgivere i  

 brandkontrolrummet, i maskinrummet samt på kommandobroen.
 5.2.2. Alarmgiver, der markerer, at brand er opstået.
 5.2.3 Indikatorer, der markerer inden for hvilken gruppe, branden er  

 opstået.
 5.2.4. Udstyr til måling af driftsspænding og konstatering af afledning.
 5.3. De under 5.2.1. omhandlede lokale alarmgivere skal fødes fra  

 centralskabets driftsernergikilde (nødlysnettet), og der skal være truffet  

 sådanne foranstaltninger, at der gennem en spændingsovervåger automatisk  

 gives akustisk signal, dersom akkumulatorbatterispændingen svigter, jfr. 5.6.  

 og 6.1.
 5.4. Ethvert indgået signal for brandmelding og/eller fejlmelding skal  

 låses i centralskabet som optisk og akustisk alarm, idet dog den akustiske  

 alarm må kunne afstilles manuelt ved centralskabet.
 5.5. Uafhængig af stedfunden brandmelding og/eller fejlmelding fra en  

 gruppe skal meldinger fra andre grupper kunne indgå i centralskabet med såvel  

 optisk som akustisk alarm.
5.6 Enhver melding om for lav spænding på centralskabets energikilde og  

 fejl på ledningsnet skal automatisk indgå i centralskabet og give såvel  

 optisk som akustisk alarm.
Den akustiske alarm må kunne afstilles manuelt ved  

 centralskabet.
 5.7. Centralskabets strømkredse skal være opbygget så enkelt som muligt.
6. ENERGIFORSYNING 6.1. Anlægget skal kunne strømforsynes fra to af hinanden uafhængige  

 energikilder, hvoraf den ene skal være et for anlægget separat  

 akkumulatorbatteri, medens den anden kan være skibets nødlysnet, og  

 strømtilførslen skal ske gennem adskilte fødekabler udelukkende bestemt til  

 formålet.
 6.2. Kapaciteten af anlæggets akkumulatorbatteri skal være tilstrækkelig  

 til drift af anlægget i mindst 36 timer uden genopladning eller for stort  

 spændingsfald.
 6.3. Fødekablerne skal føres uden om kabysser, maskinrum og andre rum,  

 hvori særlig brandrisiko er til stede, herfra dog undtaget nødvendige  

 forbindelser til de vedkommende strømtavler eller for brandvisning fra  

 sådanne rum.
 6.4. I batteriledningerne skal der i batteriets nærhed være indskudt  

 forsvarlige sikringer, dog ikke større end at batteri og ledninger effektivt  

 beskyttes mod kortslutning, og i centralskabet skal der yderligere findes  

 hensigtsmæssigt dimensionerede sikringer i tilledningerne fra energikilderne.
7. MULIGHEDER FOR PRØVNING 7.1. I eller i umiddelbar nærhed af centralskabet skal der findes midler  

 til prøvning af:
 7.1.1. Selve centralskabets korrekte funktioner for melding af brand eller  

 fejl.
 7.1.2. De enkelte detektorgruppers kredsløb, under hvis prøvning de lokale  

 akustiske alarmgivere skal kunne frakobles.
 7.1.3. Afledning på anlægget.
 8. OPSLAG, RESERVEDELE M:V.
 8.1. Der skal ved centralskabet findes:
 8.1.1. En tydelig orienteringsplan, udført af holdbart materiale visende  

 gruppeinddelingen.
 8.1.2. Et komplet strømskema.
 8.1.3. En beskrivelse af anlægget med forskrifter for dets  

 vedligeholdelse.
 8.1.4. En vejledning for prøvning af de under 7 omhandlede funktioner.
 8.1.5. Et passende antal reservedele, såsom relæer, sikringer,  

 signallamper og i øvrigt som anbefalet af fabrikanten.
 8.2. Der skal i hovedbrandkontrolrummet eller på kommandobroen være  

 opmagasineret et passende antal branddetektorer, dog mindst en for hver 25  

 detektorer.
9. GODKENDELSE AF INSTALLATIONEN 9.1. Bestemmelserne vedrørende typegodkendelser, jfr. 1.1, skal være  

 opfyldt.
 9.2. Forinden installationsarbejdet påbegyndes, skal direktoratets  

 godkendelse af generalplanen over installationen foreligge.
 9.3. Af generalplanen skal fremgå:
 9.3.1. Detektorernes type og placering i de enkelte rum.
 9.3.2. Brandalarmtrykkenes placering.
 9.3.3. Gruppeinddelingen.
 9.3.4. Centralskabets type og placering.
 9.3.5. De lokale alarmklokkers placering.
 9.3.6. Eventuelle repeateranordningers placering.
