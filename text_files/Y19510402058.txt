En landinspektør spørger om der efter udstykningslovens § 1 kan  

 tinglyses panteret i en bygning, der er opført en del af et umatrikuleret  

 havneareal, uden at grunden, hvorpå huset ligger, matrikuleres.
Ministeriet  

 meddeler, at udstykningsloven ikke er til hinder for tinglysning af panteret  

 i en bygning på umatrikuleret grund. (* 2) I en hertil indkommet skrivelse har hr. landinspektøren forespurgt,  

 hvorvidt der efter udstykningsloven af 1949 kan tinglyses panteret i en  

 bygning, der er opført på en del af et umatrikuleret havneareal, uden at  

 grunden, hvorpå huset ligger, matrikuleres.
 Foranlediget heraf meddeles, at hvis panteretten kun omfatter et hus på  

 lejet grund og ikke selve den grund, hvorpå huset ligger, kan efter  

 landbrugsministeriets skøn bestemmelserne i udstykningslovens § 1, 1. stk.,  

 og § 11 C ikke være til hinder for panterettens tinglysning; men spørgsmålets  

 afgørelse henhører iøvrigt under domstolene.
 (* 1) Offentliggjort i tidsskriftet Landinspektøren 19. bind side 222.
