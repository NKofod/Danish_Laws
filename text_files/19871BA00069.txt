Nr BSF 69 Forslag til folketingsbeslutning om folkeafstemning om dansk udmeldelse af  

 EF Fremsat af Preben Møller Hansen (FK) Berlau (FK) Kurt Frederiksen (FK)  

 Jørgen Tved (FK) den 17. december 1987 1. Det pålægges regeringen at forberede og gennemføre folkeafstemning i oktober 1988 om dansk udmeldelse af De Europæiske Fællesskaber (EF).
2. Der afsættes økonomiske midler til en oplysningskampagne om fordelene ved dansk udmeldelse.
Denne oplysningskampagne skal finde sted ud fra de samme principper som kampagnen forud for folkeafstemningen i 1972.
Bemærkninger til forslaget Gennem 14 år er den danske befolkning ført bag lyset af skiftende regeringer på spørgsmålet om De Europæiske Fællesskaber.
 EF får større og større beføjelser over for de enkelte medlemslande.
Som det seneste er der planer om inddragelse af de sikkerhedsmæssige spørgsmål.
Det er en kendsgerning, at da den danske befolkning gik til valg om EF-pakken i februar 1986, skete det under falske forudsætninger.
Derfor bør regeringen indrømme over for befolkningen, at der var tale om et bedrag, da der forud for folkeafstemningen blev givet udtryk for, at der ikke var tale om afgivelse af national suverænitet.
Det ved enhver i dag er konsekvensen ved gennemførelsen af det indre marked.
De økonomiske konsekvenser af vores medlemskab af EF vil fremover blive øgede udgifter for Danmark.
Ud over betaling af den ydre told og merværdiafgiften kommer nu en velstandsafgift.
Ud over at Danmark nu skal være nettobetaler til EF's kasse og altså derved har underskud på medlemskabet, kommer de forringelser, der bliver en konsekvens af harmoniseringen af afgiftspolitikken.
Fælles Kurs ønsker, at Danmark skal være herre i sit eget land uden indblanding fra andre lande.
