Fremsat den 4. maj 2005 af Svend Auken (S), Lotte  

 Bundsgaard (S), Morten Bødskov (S),  

 Mette Frederiksen  

 (S), Henrik Sass Larsen (S),  

 Jan Petersen  

 (S)  

 og Helle Thorning-Schmidt (S) Forslag til folketingsbeslutning om nedsættelse af en forfatningskommission Folketinget nedsætter en bredt sammensat  

 forfatningskommission med repræsentanter for alle de i Folketinget  

 repræsenterede partier.
 Forfatningskommissionen skal udarbejde et forslag til en ny  

 grundlov, der lever op til de krav, som et moderne demokratisk samfund må  

 stille til sin forfatning.
 Især skal forslaget til en ny grundlov:
 1.  

 	  

 Tage udgangspunkt i  

 folkestyret og gøre sproget tidssvarende.
 2.  

 	  

 Opdatere de  

 grundlæggende borgerlige, politiske, økonomiske, sociale og kulturelle  

 rettigheder samt fastslå den enkeltes ansvar over for fællesskabet, naturen  

 og  

 de kommende generationer.
 3.  

 	  

 Definere  

 statsmagternes funktioner og kompetencer.
 4.  

 	  

 Understrege de  

 politiske partiers centrale rolle i vor demokratiske styreform.
 5.  

 	  

 Sikre åbenhed i  

 forvaltningen.
 6.  

 	  

 Styrke Folketingets  

 indsigt i og kontrol med udenrigs- og sikkerhedspolitikken.
 7.  

 	  

 Gøre monarkiet  

 tidssvarende, bl.a. ved, at tronen går i arv til den førstefødte.
 8.  

 	  

 Sikre folkekirkens  

 selvstyre og sikre religionsligheden.
 9.  

 	  

 Muliggøre et  

 selvstyre inden for rigsfællesskabets rammer på Færøerne og i Grønland.
 10.  

 	  

 Smidiggøre reglerne  

 for ændring af grundloven.
Bemærkninger til forslaget Almindelige bemærkninger Beslutningsforslaget er en uændret genfremsættelse af  

 beslutningsforslag nr.
B 181, folketingsåret 2002-03 (se Folketingstidende  

 2002-03, tillæg A side 7084 og 7093), der ikke nåede at komme til  

 førstebehandling  

 inden mødeperiodens afslutning, beslutningsforslag nr.
B 51, folketingsåret  

 2003-04 (se Folketingstidende 2003-04, forhandlingerne side 5671 og tillæg A  

 side 2740 og 2749) og beslutningsforslag nr.
B 10 fra folketingsåret 2004-05,  

 1. samling (se Folketingstidende 2004-05, 1. samling, tillæg A side 1072 og  

 1081), der ikke nåede at komme til førstebehandling inden folketingsvalget  

 den  

 8. februar 2005.
Grundloven fejrer den 5. juni 2005 sin 52-års-fødselsdag.
I  

 form og sprog er den dog mere end 155 år gammel.
 Der er sket væsentlige ændringer i grundloven siden den kom  

 til verden i 1849. Den almindelige og lige valgret  også for kvinder  

  blev  

 grundlovsfæstet i 1915. I 1953 blev Landstinget afskaffet, det  

 parlamentariske  

 princip blev indføjet, og der kom nye bestemmelser om oprettelse af en  

 ombudsmandsinstitution, om folkeafstemninger og om mulighederne for at afgive  

 suverænitet til mellemfolkelige myndigheder.
Grundloven, som den fremstår efter ændringerne i 1953, har  

 ikke været til hinder for, at Danmark og vor demokratiske styreform har  

 kunnet  

 tilpasse sig den løbende udvikling.
Det må dog alligevel anses for  

 uhensigtsmæssigt,  

 at grundloven ikke giver et reelt billede af, hvordan forholdet er mellem  

 kongemagten og folkestyrets organer, og at sproget er umoderne og vanskeligt  

 tilgængeligt for nutidens danskere.
Samtidig synes det heller ikke  

 hensigtsmæssigt, at borgernes rettigheder og friheder er mere vidtgående i  

 den  

 europæiske menneskerettighedskonvention og i EUs charter om  

 grundlæggende  

 rettigheder end i vores grundlov, og at nye og principielt væsentlige  

 spørgsmål, som er kommet til siden 1953, slet ikke er omtalt i grundloven.
 Omvendt er mange af de forhold, som grundloven omhandler,  

 ganske uaktuelle i forhold til de udfordringer, det danske samfund står over  

 for i første halvdel af det 21. århundrede.
Monarkiet er fortsat en central del af det danske  

 samfundsliv.
Det har stor symbolværdi og vigtige repræsentative funktioner.  

 Monarkiets direkte rolle i det politiske liv er dog for længst udspillet, og  

 ingen ønsker ændringer heri.
Derfor kan det virke ejendommeligt at have en  

 grundlov, hvor begrænsningen af kongens/dronningens magt er det væsentligste  

 anliggende.
Det var det i 1849, men det er det ikke i dag.
 Grundloven af 1953 har naturligvis ikke kunnet tage højde  

 for den teknologiske udvikling og for udviklingen i det internationale  

 samarbejde, og det har gjort en række spørgsmål vedrørende beskyttelse af  

 individet og vedrørende suverænitetsoverdragelse mere påtrængende.
Helt nye spørgsmål som hensynet til miljøet og behovet for  

 en bæredygtig udvikling er kommet til siden 1953. Den stærke opkomst i  

 Danmark  

 af forskellige religioner og trosretninger udgør også et nyt problemkompleks,  

 og med den teknologiske udvikling er der opstået en nærliggende fare for  

 social  

 udstødning.
Alle disse menneskeligt set væsentlige spørgsmål er der slet ikke  

 taget højde for i den nuværende grundlov.
Som moderne mennesker har vi først og fremmest brug for en  

 forfatning, der sætter rammer omkring det politiske liv, som det leves i  

 begyndelsen af det 21. århundrede.
I en tidssvarende grundlov må demokratiets  

 helt grundlæggende principper slås fast, og sproget må gøres tilgængeligt og  

 fængende.
 Svenskerne har fornyet deres grundlov flere gange i de  

 seneste 30 år, og den fremstår i dag som en forfatning, der forholder sig til  

 tidens centrale spørgsmål, og som giver et dækkende billede af den svenske  

 styreform  

 og af de demokratiske principper, den er baseret på.
 Finland fik en ny grundlov i år 2000, og om den kan man  

 også sige, at den lever op til de krav, en moderne befolkning må stille til  

 sin  

 forfatning.
 I Danmark har det været svært at rejse en grundlovsdebat,  

 selv om det må være åbenbart for enhver, at der er et påtrængende behov for  

 at  

 forny vores grundlov og bringe den på niveau med grundloven i henholdsvis  

 Sverige og Finland.
 Socialdemokraterne håber, at der nu vil kunne skabes  

 politisk tilslutning til, at der allerede i indeværende folketingsår  

 nedsættes  

 en forfatningskommission med repræsentanter for alle de i Folketinget  

 repræsenterede partier, samt at kommissionen vil etablere en nær dialog med  

 indenlandske og udenlandske eksperter.
Beslutningsforslagets 10 punkter er ingenlunde udtømmende  

 for de emner, forfatningskommissionen vil komme til at beskæftige sig med, og  

 de er ikke tiltænkt en bindende karakter.
Det må selvfølgelig være sådan, at  

 forfatningskommissionen har helt frie hænder og kan gå i gang med sit arbejde  

 uden  

 forhåndsbindinger.
 Hvis kommissionen, som foreslået, nedsættes i indeværende  

 folketingsår, bør den kunne gøre sit arbejde færdigt inden udgangen af 2007,  

 så  

 der ligger et konkret forslag til en ny grundlov på Folketingets bord, som  

 befolkningen  

 kan tage stilling til i begyndelsen af 2008.
Bemærkninger til forslagets enkelte bestemmelser Til punkt 1.
 En ny grundlov bør indledningsvis fastslå, at al offentlig  

 magt i Danmark udgår fra folket, samt at det danske folkestyre bygger på den  

 frie, lige og almindelige valgret, et repræsentativt og parlamentarisk  

 princip,  

 et kommunalt selvstyre og et forpligtende internationalt samarbejde.
 I de indledende bestemmelser vil det også være naturligt at  

 fastslå, at Danmark er en selvstændig stat, at statsformen er monarkisk, og  

 at  

 tronen går i arv til den førstefødte uanset køn.
 Den gældende grundlov bygger både i sin form, sit indhold  

 og sit sprog på den grundlov, der blev formuleret i 1849. Det gør den  

 vanskelig  

 at læse og for uindviede næsten umulig at forstå.
 Der er et påtrængende behov for, at grundloven ombrydes og  

 skrives i et moderne og letforståeligt sprog.
 Til punkt 2.
 Der er et påtrængende behov for at bringe grundlovens  

 kapitel om borgernes frihedsrettigheder i overensstemmelse med den europæiske  

 menneskerettighedskonvention og EUs charter om grundlæggende  

 rettigheder  

 (charteret).
I det moderne velfærdssamfund har indbyggerne fået  

 borgerlige, politiske, økonomiske, sociale og kulturelle rettigheder, som  

 ligger klart ud over, hvad der følger af den nuværende grundlovs ord.
Også på  

 dette punkt er der et behov for at opdatere grundloven.
Samtidig bør det  

 fælles  

 værdisæt, som disse rettigheder udspringer af, indføjes i grundloven.
Det fælles værdisæt kan kort udtrykkes ved,   

 	  

 at ethvert menneske  

 har værdi og udfolder sig under ansvar over for fællesskabet,   

 	  

 at dette ansvar er  

 særlig stærkt i forhold til de dårligst stillede,   

 	  

 at der skal værnes om  

 de værdier, som ikke kan måles i penge.
En ny grundlov bør sikre ligestilling mellem mænd og  

 kvinder, gøre det klart, at der med rettigheder følger pligter, og at et  

 ansvar  

 følger med udnyttelsen af enhver frihed.
Således bør det klart fremgå, at den  

 enkelte ikke blot har et ansvar over for andre mennesker og menneskelige  

 fællesskaber, men også har et ansvar over for naturen og de kommende  

 generationer.
Ingen må for at tilfredsstille sine personlige behov belaste  

 naturen eller lægge sådanne byrder på eftertiden, at andre ikke kan få de  

 samme  

 muligheder, som de selv har haft.
Bæredygtighed bør være et overordnet  

 princip  

 i lovgivningen.
Det bør også klart fremgå, at intet hensyn til den private  

 ejendomsret må begrænse tankens og forskningens frihed.
Magtfulde individer,  

 virksomheder og organer må ikke kunne begrænse andres frie muligheder ved at  

 monopolisere medieområdet eller ved  gennem patentering  at  

 blokere for en  

 videre idé- eller videnudvikling.
Indsatsen mod forurening og for  

 naturbeskyttelse må ikke underordnes hensynet til snævre grundejer- og  

 landbrugsrettigheder.
 EUs charter om grundlæggende rettigheder er foreløbig en  

 politisk deklaration vedtaget på Nicetopmødet i december 2000, men meget  

 tyder  

 på, at det vil blive indarbejdet som en juridisk bindende del af EUs  

 kommende  

 forfatningstraktat.
Charteret synliggør, at EU også er et fællesskab om  

 værdier, som ikke kan måles i penge, og at det ikke blot er systemet, der har  

 rettigheder over for borgerne, men at det også er borgerne, der har  

 rettigheder  

 over for systemet.
Hvad mere er: Charteret ligestiller de økonomiske, sociale  

 og kulturelle rettigheder med de borgerlige og politiske.
Det sker under  

 henvisning til menneskerettighedskonventionens første artikel, som siger, at  

 den menneskelige værdighed skal respekteres og beskyttes, og at det vil  

 krænke  

 den menneskelige værdighed, hvis et menneske ikke har noget at leve af eller  

 bo  

 i, fordi det bliver ude af stand til at forsørge sig selv.
En tidssvarende demokratisk grundlov må slå fast,   

 	  

 at al offentlig magt  

 skal udøves i respekt for alle menneskers ligeværd og for det enkelte  

 menneskes  

 frihed og værdighed,   

 	  

 at den enkeltes  

 personlige, økonomiske og kulturelle velfærd skal være et grundlæggende mål  

 for  

 den offentlige virksomhed.
 Særskilt skal det pålægges den offentlige myndighed at  

 betrygge retten til sundhed, arbejde, bolig og uddannelse samt at virke for  

 social omsorg og tryghed.
 En ny grundlov må naturligvis også præcisere, at vort  

 samfund bygger på et humant grundlag, hvorfor mennesker ikke må diskrimineres  

 på grund af køn, hudfarve, national eller etnisk baggrund, sprogligt eller  

 religiøst tilhørsforhold, handicap, seksuel orientering, alder eller andre  

 forhold, som gælder det enkelte menneske.
 Ved formuleringen af de enkelte rettigheder kan der i  

 øvrigt hentes inspiration i de bestemmelser fra charteret, som gengives i  

 bilaget til dette beslutningsforslag.
 Til punkt 3.
Efter grundlovens § 3 findes der tre  

 »statsmagter«  

 nemlig den lovgivende, den udøvende og den dømmende magt.
I princippet skal  

 de  

 tre statsmagter holdes adskilt for at forhindre magtmisbrug.
Intet organ bør  

 således  

 have magt til både at lave reglerne, administrere dem og bedømme, om de er  

 blevet overholdt.
I dag er situationen den, at domstolene dømmer.  

 Administrationen administrerer, lovgiver og dømmer.
Lovgiverne lovgiver og  

 administrerer.
En tidssvarende demokratisk grundlov må udtrykkeligt fastslå,  

 at Folketinget som landets øverste folkevalgte forsamling i god  

 overensstemmelse med den demokratiske grundopfattelse skal have kompetence  

 til  

 at udstede enhver retsakt, som ikke udtrykkeligt er forbeholdt et andet  

 statsorgan efter grundloven.
Heraf følger også, at Folketinget kan delegere  

 dele af sin kompetence, idet det er overladt til Folketinget at afgøre,  

 hvilke  

 beslutninger der er så væsentlige, at Folketinget selv vil træffe  

 beslutningen  

 frem for at overlade den til ministrene eller forvaltningen.
En ny grundlov må klart udtrykke, at det i sidste ende er  

 domstolene, som afgør, hvad der i konkrete situationer er gældende ret.
Hvis  

 lovgiverne er utilfredse med domstolenes fortolkning af de gældende  

 lovtekster,  

 må de tage initiativ til at ændre lovgivningen.
 Visse typer af afgørelser, som er konkrete og  

 veldefinerede, kan ved udtrykkelig lovgivning herom henlægges til nævn, råd  

 og  

 kommissioner, der reelt er uafhængige i forhold til den pågældende minister,  

 og  

 som er indrettet således, at deres procedureregler minder om dem, der gælder  

 ved domstolene.
I overensstemmelse med den demokratiske grundopfattelse  

 skal en ny grundlov fastslå, at ministrene og forvaltningen udøver deres magt  

 på grundlag af hjemmel i lov med ansvar over for Folketinget.
Det juridiske  

 ansvar følger af lov om ministeransvar.
 Til punkt 4.
Selv om de politiske partier er kernen i vort  

 repræsentative demokrati, er de slet ikke nævnt i grundloven.
Det er en  

 åbenbar  

 mangel.
 Derfor bør det overvejes at indføre en grundlovsbestemmelse,  

 der siger, at vort folkestyre er baseret på eksistensen af politiske partier,  

 samt at kun anmeldte og godkendte partier kan opstille kandidater til  

 folketingsvalg.
 De politiske partiers centrale rolle i vor demokratiske  

 styreform tilsiger, at de støttes af staten efter principper, som fastsættes  

 i  

 valgloven.
 I denne forbindelse kan det overvejes at forbyde  

 arbejdsmarkedets og erhvervslivets organisationer og virksomheder at yde  

 tilskud til politiske partier.
 Til punkt 5.
 Til et tidssvarende folkestyre hører åbenhed og  

 borgerinddragelse  ikke blot af principielle grunde, men også fordi  

 åbenhed og  

 borgerinddragelse styrker kvaliteten af de beslutninger, som skal træffes.
 Allerede i dag foreligger der en lovgivning om offentlighed  

 i forvaltningen, men loven hæmmes af mange undtagelser og en uklar praksis.  

 Danmark har tillige fortsat en restriktiv arkivlov.
 I FN-regi blev der i 1998 vedtaget den såkaldte  

 Århuskonvention, som på miljøområdet pålægger de underskrivende lande en  

 forpligtelse til at give deres borgere adgang til alle oplysninger, ret til  

 at  

 deltage i beslutningerne og adgang til retslig prøvelse.
En ny grundlov bør udbrede konventionens principper til  

 hele den offentlige forvaltning, men dog således, at forberedende interne  

 papirer, der fortsat er til overvejelse, ikke er omfattet af  

 offentlighedskravet.
Der kan også være tungtvejende samfundsinteresser, som  

 kan  

 tilsidesætte ønsket om offentlighed.
 Til punkt 6.
 Selv om de seneste ændringer i Folketingets  

 forretningsorden har styrket Folketingets udenrigspolitiske indflydelse, er  

 det  

 utilfredsstillende, at det i grundlovens § 19 hedder:  

 »Kongen handler på rigets vegne i mellemfolkelige anliggender.«  

 Her trænger en opdatering sig virkelig på.
 Af en tidssvarende dansk demokratisk grundlov må det klart  

 fremgå, at også i landets udenrigspolitik har Folketinget den øverste magt.
 Demokratisk set er det ligeledes utilfredsstillende, at det  

 ofte er højesteretsdommere og ikke det danske folk, der kan blive bedt om at  

 afgøre omfanget af de beføjelser, der kan overlades til mellemfolkelige  

 myndigheder.
 § 20 lyder:
 »Stk. 1.  

  

 Beføjelser, som efter denne  

 grundlov tilkommer rigets myndigheder, kan ved lov i nærmere bestemt omfang  

 overlades til mellemfolkelige myndigheder, der er oprettet ved gensidig  

 overenskomst med andre stater til fremme af mellemfolkelig retsorden og  

 samarbejde.
Stk. 2.  

  

 Til  

 vedtagelse af lovforslag herom kræves et flertal på fem sjettedele af  

 Folketingets medlemmer.
Opnås et sådant flertal ikke, men dog det til  

 vedtagelse af almindelige forslag nødvendige flertal, og opretholder  

 regeringen  

 forslaget, forelægges det folketingsvælgerne til godkendelse eller  

 forkastelse  

 efter de for folkeafstemninger i § 42 fastsatte regler.« Socialdemokraterne ønsker at give det danske folk det  

 sidste ord i afgørelser om overdragelse af suverænitet.
Det kunne for  

 eksempel  

 ske ved at sende afgørelsen ud til folkeafstemning, hvis der ikke er tre  

 fjerdedeles flertal for den i Folketinget.
 Til punkt 7.
Monarkiet er fortsat en væsentlig del af det danske  

 samfundsliv.
Det er et symbol for landet, og på regeringens ansvar har  

 monarkiet vigtige repræsentative funktioner.
Monarkiets direkte rolle i det  

 politiske liv er dog for længst udspillet, og ingen ønsker at ændre herved.
Derimod kan der være grund til at gøre det mere tidssvarende.  

 Det er utidssvarende, at  

 tronfølgeloven lader en førstefødt datter vige for en senere født søn.
Derfor  

 ønsker Socialdemokraterne lige arveret til tronen.
Det er  

 heller ikke tidssvarende at inddrage monarken i det partipolitiske spil  

 omkring  

 regeringsdannelsen.
For at undgå det har man ved flere lejligheder brugt  

 Folketingets formand som  

 »kongelig undersøger«, således at ingen statsminister udnævnes af monarken,  

 før Folketingets  

 formand har sikret sig, at der ikke vil være flertal imod ham eller hende.  

 Det  

 ønsker Socialdemokraterne grundlovsfæstet i Danmark, hvad det også er i  

 Sverige.
Endelig er  

 store dele af Statsrådets arbejde utidssvarende.
Det er utidssvarende, at  

 regeringen  i modsætning til almindelige medlemmer af Folketinget  

  kun kan fremsætte  

 lovforslag, hvis monarken har givet sin tilslutning i Statsrådet.
Det er  

 heller  

 ikke tidssvarende, at Folketingets formand skal sende et lovforslag, der er  

 vedtaget af Folketinget, til stadfæstelse af monarken i Statsrådet, inden det  

 kan sendes videre til Lovtidende.
Det bør være nok, at Folketingets formand  

 sender det direkte til Lovtidende.
Ifølge den  

 svenske grundlov indkaldes Statsrådet, som består af monarken og regeringens  

 medlemmer, når parterne har behov for at tale sammen, og derudover har  

 statsministeren pligt til løbende at underrette monarken om  

 samfundsudviklingen  

 både ude og hjemme.
Mere bør der heller ikke stå om Statsrådet i den danske  

 grundlov.
 Til  

 punkt 8.
 En ny  

 grundlov bør sikre folkekirkens selvstyre og sikre religionsligheden ved at  

 give de øvrige trossamfund vilkår, der tåler sammenligning med folkekirkens.
 Det kunne  

 f.eks. ske ved en lovgivning, hvorefter staten giver alle anerkendte  

 trossamfund sammenlignelige økonomiske tilskud pr. medlem, ligesom grundloven  

 også skal forholde sig til de grundlæggende rettigheder og pligter for disse  

 trossamfund.
Uden at  

 krænke religionsligheden vil man med en sådan ordning kunne bevare den  

 evangelisk-lutherske kirke som den danske folkekirke og støtte den fra  

 statens  

 side.
Dette vil indebære et tidssvarende grundlag for lovgivningen om såvel  

 folkekirken som de øvrige trossamfund.
Der er  

 brug for en bred folkelig debat om såvel folkekirkens som de øvrige  

 anerkendte  

 trossamfunds forhold.
Kun på dette grundlag kan der sikres det nødvendige  

 grundlovsmæssige  

 fundament for religionsfriheden og -ligheden i Danmark.
 Til  

 punkt 9.
En ny  

 grundlov må tage højde for det færøske og det grønlandske folks ønske om at  

 blive anerkendt som to folk med hver sin historiske og kulturelle  

 baggrund  

 og ret til folkeretligt at optræde som selvstændige nationer inden for  

 rigsfællesskabets rammer.
Det gør Færøerne og Grønland allerede i dag i  

 relation til EU, hvor Danmark er medlem, men hvor Færøerne og Grønland står  

 udenfor.
Den model må kunne anvendes på andre internationale områder inden  

 for  

 rigsfællesskabets og grundlovens rammer.
 Det konkrete fremtidige samarbejde mellem Danmark, Færøerne  

 og Grønland, der er baseret på ligeberettigelse mellem selvstændige nationer  

 inden for rammerne af et rigsfællesskab, kan fastlægges i selvstyrelove.  

 Disse  

 skal tage hensyn til, at der inden for retsvæsenet, de videregående  

 uddannelser, sygehusvæsenet og udenrigstjenesten kan være områder, hvor  

 Færøerne og Grønland har behov for at kunne trække på danske serviceydelser.
 En ny grundlov skal rumme mulighed for, at Færøerne og  

 Grønland kan træffe deres egne beslutninger om at udtræde af rigsfællesskabet  

 og vedtage deres egen forfatning.
 Til punkt 10.
Det er i modsætning til forholdene i de fleste andre lande  

 ganske besværligt at ændre den danske grundlov.
Det var en velbegrundet  

 ordning, så længe grundlovens hovedopgave var at sætte grænser for  

 kongemagtens  

 udøvelse både med hensyn til lovgivningen og forvaltningen og i relation til  

 borgernes rettigheder og friheder.
I et moderne veludviklet demokratisk  

 samfund  

 som det danske bør der imidlertid være lettere adgang til at justere  

 grundloven, så den hele tiden kan være ajour med udviklingen og  

 forandringerne  

 i samfundet.
I Sverige kan grundloven ændres, hvis den svenske Riksdag  

 vedtager et forslag herom og senere bekræfter vedtagelsen efter et afholdt  

 rigsdagsvalg.
Siden 1980 har et mindretal i den svenske Riksdag kunnet kræve,  

 at der afholdes folkeafstemning før den bekræftende afstemning i Riksdagen.
 Socialdemokraterne foreslår to alternative  

 muligheder for ændring af grundloven:
 1.  

 	  

 Hvis mindst tre  

 fjerdedele af Folketingets medlemmer stemmer for et forslag om ændringer og  

 et  

 nyvalgt Folketing bekræfter forslaget med almindeligt flertal.
 2.  

 	  

 Hvis et flertal af  

 Folketingets medlemmer vedtager et forslag om ændringer og forslaget  

 bekræftes  

 ved en folkeafstemning, men således, at ændringerne bortfalder, hvis et  

 flertal  

 af de deltagende vælgere i folkeafstemningen, dog mindst 30 pct. af samtlige  

 stemmeberettigede, har stemt imod grundlovsændringerne.
Bilag Fra EU-charteret kan også hentes inspiration til den  

 orden,  

 hvori de borgerlige, politiske, økonomiske, sociale og kulturelle rettigheder  

 skal præsenteres i grundlovens afsnit om de grundlæggende rettigheder.  

 Charteret ryster så at sige posen og fremstiller rettighederne i et halvt  

 hundrede artikler fordelt på kapitlerne: Værdighed, Friheder, Ligestilling,  

 Solidaritet, Borgerne i Unionens medlemsstater og Retfærdighed i  

 retssystemet.
 Fra hvert af disse kapitler peger Socialdemokraterne på  

 nogle af de  

 grundlæggende rettigheder,  

 hvormed den danske grundlovs rettighedskatalog passende kunne udbygges.
 Fra kapitlet om værdighed kunne grundloven kopiere:
 Artikel 1.  

 Den menneskelige værdighed.
Den menneskelige værdighed er ukrænkelig.
Den skal  

 respekteres og beskyttes.
  samt Artikel 2s forbud mod dødsstraf.
 Fra kapitlet om friheder  

 kunne der bl.a. hentes inspiration fra formuleringerne i:
 Artikel 12. Forsamlings- og foreningsfrihed.
 Enhver har ret til frit at deltage i fredelige forsamlinger  

 og til foreningsfrihed på alle niveauer, navnlig i forbindelse med politiske  

 og  

 faglige sammenslutninger og medborgersammenslutninger, hvilket indebærer, at  

 enhver har ret til sammen med andre at oprette fagforeninger og at slutte sig  

 hertil for at beskytte sine interesser.
 Fra kapitlet om ligestilling er der meget at hente.
 Markant er formuleringen i stk. 1 af:
 Artikel 21. Ikkeforskelsbehandling.
 Enhver forskelsbehandling på grund af køn, race, farve,  

 etnisk eller social oprindelse, genetiske anlæg, sprog, religion eller tro,  

 politiske eller andre anskuelser, tilhørsforhold til et nationalt mindretal,  

 formueforhold, fødsel, handicap, alder, seksuel orientering eller ethvert  

 andet  

 forhold er forbudt.
 Artikel 23. Ligestilling mellem mænd og  

 kvinder.
 Stk. 1.  

  

 Der skal sikres  

 ligestilling mellem mænd og kvinder på alle områder, herunder i forbindelse  

 med  

 beskæftigelse, arbejde og løn.
Stk. 2.  

  

 Princippet om  

 ligestilling er ikke til hinder for opretholdelse eller vedtagelse af  

 foranstaltninger,  

 der giver det underrepræsenterede køn specifikke fordele.
En sådan paragraf  

 hører også til i en tidssvarende grundlov.
 Artikel 24. Børns rettigheder.
Stk. 1.  

  

 Børn har ret til den beskyttelse  

 og omsorg, der er nødvendig for deres trivsel.
De kan frit udtrykke deres  

 synspunkter.
Der tages hensyn hertil i forhold, der vedrører dem, i  

 overensstemmelse med deres alder og modenhed.
 Stk. 2. I alle  

 handlinger vedrørende børn, uanset om de udføres af offentlige myndigheder  

 eller private institutioner, skal barnets tarv komme i første række.
 Stk. 3.  

  

 Ethvert barn har  

 ret til regelmæssigt at have personlig forbindelse og direkte kontakt med  

 begge  

 sine forældre, medmindre dette er i modstrid med dets interesser.
 Artikel 25. Ældres rettigheder.
 Unionen anerkender og respekterer ældres ret til et værdigt  

 og uafhængigt liv og til at deltage i det sociale og kulturelle liv.
 Det bør den danske grundlov også gøre.
 Artikel 26. Integration af mennesker med  

 handicap.
 Unionen  

 anerkender  

 og respekterer retten for mennesker med handicap til at nyde godt af  

 foranstaltninger,  

 der skal sikre deres autonomi, deres sociale og erhvervsmæssige integration  

 og  

 deres deltagelse i samfundslivet.
 En lignende anerkendelse og respekt bør den danske  

 grundlov også vise vore handicappede medborgere.
Fra kapitlet om solidaritet er der allermest at hente, men  

 fortrinsvis til inspiration, da artiklerne i vidt omfang er skrevet med  

 unionspen.
Efter en lettere omskrivning vil de dog kunne yde et væsentligt  

 bidrag til en tidssvarende dansk grundlov.
Kapitlets interessante artikler  

 gengives i deres fulde ordlyd:
 Artikel 27. Ret til information og høring af  

 arbejdstagerne i virksomheden.
 Arbejdstagerne eller deres repræsentanter skal på passende  

 niveauer have sikkerhed for information og høring i god tid i de tilfælde og  

 på  

 de betingelser, der er fastsat i fællesskabslovgivningen og national  

 lovgivning  

 og praksis.
 Artikel 28. Forhandlingsret og ret til  

 kollektive skridt.
 Arbejdstagere og arbejdsgivere eller deres respektive  

 organisationer har i overensstemmelse med fællesskabslovgivningen og national  

 lovgivning og praksis ret til at forhandle og indgå kollektive overenskomster  

 på passende niveauer og i tilfælde af interessekonflikter ret til kollektive  

 skridt, herunder strejke, for at forsvare deres interesser.
 Artikel 29. Ret til arbejdsformidling.
 Enhver har ret til at kunne gøre brug af en gratis  

 arbejdsformidlingstjeneste.
 Artikel 30. Beskyttelse i tilfælde af  

 ubegrundet opsigelse.
 Enhver arbejdstager har ret til beskyttelse mod ubegrundet  

 opsigelse i overensstemmelse med fællesskabsretten og national lovgivning og  

 praksis.
 Artikel 31. Retfærdige og rimelige  

 arbejdsforhold.
 Stk. 1.  

  

 Enhver  

 arbejdstager har ret til sunde, sikre og værdige arbejdsforhold.
 Stk. 2.  

  

 Enhver  

 arbejdstager har ret til en begrænsning af den maksimale arbejdstid, til  

 daglige og ugentlige hvileperioder samt til årlig ferie med løn.
 Artikel 32. Forbud mod børnearbejde og  

 beskyttelse af unge på arbejdspladsen.
Børnearbejde er forbudt.
Minimumsalderen for adgang til at  

 udføre erhvervsarbejde må ikke være lavere end den alder, hvor skolepligten  

 ophører, dog med forbehold for regler, der er gunstigere for de unge, og af  

 begrænsede undtagelser.
Unge, der udfører erhvervsarbejde, skal sikres  

 arbejdsbetingelser, som er tilpasset deres alder, samt beskyttelse mod  

 økonomisk udnyttelse og enhver form for arbejde, der kan skade deres  

 sikkerhed,  

 sundhed og fysiske, mentale, moralske eller sociale udvikling, eller som kan  

 gå  

 ud over deres skolegang.
 Artikel 33. Familieliv og arbejdsliv.
 Stk. 1.  

  

 Der drages omsorg  

 for juridisk, økonomisk og social beskyttelse af familien.
 Stk. 2.  

  

 For at kunne  

 forene familieliv og arbejdsliv har enhver ret til at være beskyttet mod  

 afskedigelse  

 på grund af graviditet og barsel samt ret til betalt barselorlov og til  

 forældreorlov efter et barns fødsel eller ved adoption af et barn.
 Artikel 34. Social sikring og social bistand.
 Stk. 1.  

  

 Unionen  

 anerkender og respekterer retten til adgang til sociale sikringsydelser og  

 sociale tjenester, f.eks. i tilfælde af graviditet og barsel, sygdom,  

 arbejdsulykker, plejebehov eller alderdom samt i tilfælde af arbejdsløshed  

 efter de bestemmelser, der er fastsat ved fællesskabslovgivningen og  

 medlemsstaternes lovgivning og praksis.
 Stk. 2. Enhver, der har  

 bopæl og bevæger sig lovligt inden for Unionens område, har ret til sociale  

 sikringsydelser og sociale fordele i overensstemmelse med  

 fællesskabslovgivningen og medlemsstaternes lovgivning og praksis.
 Stk. 3.  

  

 For at bekæmpe  

 social udstødelse og fattigdom anerkender og respekterer Unionen retten til  

 social bistand og boligstøtte, der skal sikre en værdig tilværelse for alle,  

 der ikke har tilstrækkelige midler, efter de bestemmelser, der er fastsat ved  

 fællesskabslovgivningen og medlemsstaternes lovgivning og praksis.
 Artikel 35. Sundhedsbeskyttelse.
Enhver har ret til at få adgang til forebyggende  

 sundhedsydelser og til at modtage lægehjælp på de betingelser, der er fastsat  

 ved medlemsstaternes lovgivning og praksis.
Der skal sikres et højt  

 sundhedsbeskyttelsesniveau  

 ved fastlæggelsen og gennemførelsen af alle Unionens politikker og  

 aktiviteter.
 Artikel 37. Miljøbeskyttelse.
 Et højt miljøbeskyttelsesniveau og forbedring af  

 miljøkvaliteten skal integreres i Unionens politikker og sikres i  

 overensstemmelse med princippet om en bæredygtig udvikling.
 Artikel 38. Forbrugerbeskyttelse.
 Der sikres et højt forbrugerbeskyttelsesniveau i Unionens  

 politikker.
 Fra kapitlet om borgerne i Unionens medlemsstater  

 knytter interessen sig til en artikel, som i lettere omskrevet form ville  

 høre  

 hjemme i en tidssvarende dansk grundlov:
 Artikel 41. Ret til god forvaltning.
 Stk. 1.  

  

 Enhver har ret  

 til at få sin sag behandlet uvildigt, retfærdigt og inden for en rimelig  

 frist  

 af Unionens institutioner og organer.
 Stk. 2.  

  

 Denne ret  

 omfatter navnlig:
  

 	  

 retten for enhver til  

 at blive hørt, inden der træffes en individuel foranstaltning over for  

 ham/hende, som måtte berøre ham/hende negativt,   

 	  

 retten for enhver til  

 aktindsigt i de akter, der vedrører ham/hende, under iagttagelse af legitime  

 fortrolighedshensyn samt tavshedspligt og sagernes fortrolighed,   

 	  

 pligt for  

 forvaltningen til at begrunde sine beslutninger.
 Stk. 3.  

  

 Enhver har ret  

 til erstatning fra Fællesskabet for skader forvoldt af dets institutioner  

 eller  

 dets ansatte under udøvelsen af deres hverv i overensstemmelse med de  

 almindelige principper, der er fælles for medlemsstaternes retssystemer.
 Stk. 4.  

  

 Enhver kan  

 henvende sig til Unionens institutioner på et af traktaternes sprog og skal  

 have svar på samme sprog.
 Fra kapitlet om retfærdighed i retssystemet  

 er der ligeledes en artikel, som i  

 lettere omskrevet form ville høre hjemme i en tidssvarende dansk grundlov:
 Artikel 47. Adgang til effektive retsmidler og  

 til en upartisk domstol.
 Stk. 1.  

  

 Enhver, hvis  

 rettigheder og friheder som sikret af EU-retten er blevet krænket, skal have  

 adgang til effektive retsmidler for en domstol under overholdelse af de  

 betingelser, der er fastsat i denne artikel.
Stk. 2.  

  

 Enhver har ret  

 til en retfærdig og offentlig rettergang inden for en rimelig frist for en  

 uafhængig  

 og upartisk domstol, der forudgående er oprettet ved lov.
Enhver skal have  

 mulighed for at blive rådgivet, forsvaret og repræsenteret.
 Stk. 3.  

  

 Der ydes retshjælp til dem, der ikke har  

 tilstrækkelige midler, hvis en sådan hjælp er nødvendig for at sikre effektiv  

 adgang til domstolsprøvelse.
