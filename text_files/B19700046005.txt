 I medfør af lov nr. 562 af 31. oktober 1940 om politimæssige bestemmelser  

 i tilslutning til militære forhold og foranstaltninger fastsætter  

 Forsvarsministeriet herved følgende vedrørende søværnets flådestation i  

 Frederikshavn:
 § 1.  Uvedkommende skibe og andre fartøjer må ikke  

 indpassere til flådestationens havn.
 Stk. 2.  Uvedkommende personer forbydes iøvrigt adgang  

 til og ophold på flådestationens arealer og anlæg.
 § 2.  Al sejlads samt ophold af fartøjer og personer,  

 udlægning af bøjer og fiskeredskaber samt nedramning af bundgarnspæle eller  

 lignende er forbudt inden for en afstand af 50 m fra flådestationens ydre  

 stensætninger.
 Stk. 2.  Dette forbud gælder dog ikke en eksisterende  

 ret til fri sejlads i sejlløbet til Frederikshavns havn eller til færdsel og  

 ophold på samt badning fra det strandareal, der er beliggende umiddelbart syd  

 for flådehavnen.
 § 3.  Overtrædelse af ovennævnte forbud kan straffes  

 efter borgerlig straffelovs §§ 110 a og 110 c.
 § 4.  Denne bekendtgørelse træder i kraft ved  

 bekendtgørelsen i Lovtidende.
Stk. 2.  Samtidig ophæves Forsvarsministeriets  

 bekendtgørelse nr. 303 af 6. juni 1969 Forsvarsministeriet, den 23. november  

 1970.
E.
Ninn-Hansen.
/G.
Faelt-Jensen.
