Bekendtgørelse  

 om bekæmpelse af kæmpebjørneklo I medfør af § 10, stk.  

 2 og 3, §§ 12-14, § 16 og § 18, stk. 2, i lov nr. 434 af 9. juni 2004 om  

 drift  

 af landbrugsjorder, som ændret ved lov nr. 536 af 24. juni 2005, og efter  

 bemyndigelse fastsættes:
 § 1.  

  

 Amtsrådet og kommunalbestyrelsen kan i henhold til en endelig og vedtaget  

 offentliggjort indsatsplan pålægge ejere af arealer, hvor der findes  

 kæmpebjørneklo, at bekæmpe planten.
 Stk. 2.  

  

 Har amtsrådet eller  

 kommunalbestyrelsen offentliggjort en endelig og vedtaget indsatsplan, har  

 ejere af de i stk. 1 nævnte arealer pligt til at bekæmpe planten effektivt i  

 overensstemmelse med indsatsplanen.
 Stk. 3.  

  

 Pligten til at  

 bekæmpe planten i overensstemmelse med indsatsplanen gælder også for  

 offentlige  

 myndigheder.
§ 2.  

  

 Bekæmpelse af kæmpebjørneklo skal medføre, at den enkelte plante inden for  

 indsatsområdet dør.
Bekæmpelsen skal endvidere udføres på en sådan måde, at  

 den  

 enkelte plante på intet tidspunkt i indsatsperioden reproducerer sig selv.
 Stk. 2.  

  

 Indsatsplanen, jf. §  

 1, skal indeholde angivelse af indsatsområdet og en eller flere frister,  

 inden  

 for hvilke bekæmpelse hvert år skal have fundet sted, samt vejledning i  

 hvilke  

 bekæmpelsesmetoder, der hensigtsmæssigt kan anvendes.
§ 3.  

  

 Forslag til indsatsplan offentliggøres efter amtsrådets eller  

 kommunalbestyrelsens vedtagelse.
Ved offentliggørelsen skal der oplyses om  

 fristen nævnt i stk. 2.
 Stk. 2.  

  

 Amtsrådet eller  

 kommunalbestyrelsen fastsætter en frist på mindst 8 uger for fremsættelse af  

 indsigelser m.v. mod forslaget til indsatsplan.
 Stk. 3.  

  

 Efter udløbet af  

 fristen nævnt i stk. 2 kan amtsrådet eller kommunalbestyrelsen vedtage og  

 offentliggøre indsatsplanen endeligt.
 § 4.  

  

 Amtsrådet eller kommunalbestyrelsen foretager kontrol for at sikre  

 overholdelse af indsatsplanen og påbud udstedt i medfør af § 5.
 Stk. 2.  

  

 Amtsrådet eller  

 kommunalbestyrelsen har til enhver tid mod behørig legitimation adgang til  

 arealer omfattet af en indsatsplan.
§ 5.  

  

 Hvis indsatsplanens bestemmelser om bekæmpelse af kæmpebjørneklo ikke  

 overholdes, kan amtsrådet eller kommunalbestyrelsen påbyde den pågældende  

 ejer  

 at foretage bekæmpelsen.
Ejeren skal gives en frist på ikke under 14 dage til  

 at foretage bekæmpelsen.
Stk. 2.  

  

 Det skal fremgå af  

 påbuddet, at amtsrådet eller kommunalbestyrelsen kan foretage bekæmpelsen,  

 hvis  

 påbuddet ikke efterkommes.
Det skal endvidere fremgå, hvornår amtsrådet eller  

 kommunalbestyrelsen vil foretage kontrol af, om påbuddet er efterkommet, idet  

 det  

 samtidig skal fremgå, at bekæmpelse ved amtsrådets eller kommunalbestyrelsens  

 foranstaltning ved samme lejlighed kan iværksættes.
Herudover skal det  

 fremgå,  

 at ejeren kan straffes, jf. § 8, hvis det konstateres, at påbuddet ikke er  

 efterkommet.
 Stk. 3.  

  

 Når amtsrådet eller  

 kommunalbestyrelsen foretager bekæmpelse, skal der tages størst muligt hensyn  

 til landbrugsdriften i indsatsområdet som berøres af bekæmpelsen, herunder  

 skal  

 det sikres, at den valgte bekæmpelsesmetode ikke er til skade for økologiske  

 bedrifter eller er i modstrid med anden regulering for arealet, samt at der  

 ved  

 valg af bekæmpelsesmetode tages størst muligt hensyn til det omgivende miljø.
§ 6.  

  

 Indsatsplanens overensstemmelse med de i § 2 angivne indholdsmæssige krav  

 samt amtsrådets og kommunalbestyrelsens afgørelser efter § 5, stk. 1, kan  

 påklages til Plantedirektoratet.
Dansk Landbrug, Danmarks  

 Naturfredningsforening og Friluftsrådet er klageberettiget ved deres  

 hovedorganisationer.
Stk. 2.  

  

 Klage indgives til  

 amtsrådet eller kommunalbestyrelsen og videresendes med amtsrådets eller  

 kommunalbestyrelsens  

 bemærkninger til Plantedirektoratet.
Ved fremsendelse skal kopi af  

 indsatsplanen vedlægges.
 Stk. 3.  

  

 Klage skal indgives  

 inden fire uger fra datoen for modtagelse af afgørelsen eller inden fire uger  

 fra  

 den i § 3, stk. 3, nævnte endelige vedtagelse af indsatsplanen.
 Stk. 4.  

  

 Plantedirektoratets  

 afgørelser kan ikke indbringes for anden administrativ myndighed.
 § 7.  

  

 I Københavns og Frederiksberg Kommuner og Bornholms Regionskommune  

 varetages opgaver, der i denne bekendtgørelse er tillagt et amtsråd, af  

 Københavns og Frederiksberg Kommunalbestyrelser og Bornholms Regionsråd, jf.  

 §  

 17 i lov om drift af landbrugsjorder.
 § 8.  

  

 Undladelse af at efterkomme et påbud meddelt i medfør af § 5, stk. 1,  

 straffes med bøde.
 § 9.  

  

 Bekendtgørelsen træder i kraft den 21. januar 2006. Samtidig ophæves  

 bekendtgørelse nr. 889 af 26. august 2004 om bekæmpelse af kæmpebjørneklo.
 Stk. 2.  

  

 Endelige  

 indsatsplaner, som er blevet vedtaget og offentliggjort inden den 21. januar  

 2006, gennemføres dog efter reglerne i bekendtgørelse nr. 889 af 26. august  

 2004, og bevarer deres gyldighed i den resterende del af deres  

 indsatsperiode.
