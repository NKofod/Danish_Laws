Forbud mod klatring i 19 meters højde ved brug af faldsikringsudstyr, line og karabinhage [Adressat udeladt] Arbejdsmiljøklagenævnet har på møde den 27. oktober 2009 behandlet virksomhedens klage over Arbejdstilsynets afgørelse af 12. februar 2009, hvor [navn udeladt] fik påbud om straks at standse arbejdet grundet fare for nedstyrtning.
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at virksomheden straks skal standse arbejdet indtil nedstyrtningsfaren er effektivt imødegået.
 Arbejdsmiljøklagenævnet fastholder således Arbejdstilsynets afgørelse af 12. februar 2009.
B E G R U N D E L S E Arbejdsmiljøklagenævnet har ved sin afgørelse lagt følgende oplysninger til grund:
  at Arbejdstilsynet den 5. februar 2009 var på tilsynsbesøg på byggepladsen [navn og adresse udeladt].
 at Arbejdstilsynet ved besøget talte med entrepriselederen og en stilladsmontør  at stilladsmontøren var i færd med at kravle op i toppen af tårnet til en personhejs, som var ved at blive opstillet  at han til at sikre sig anvendte en sele med en line og karabinhage  at han, da selen kun havde en karabinhage, var nød til at afsikre sig for ca. hver 1½ meter og flytte karabinhagen op  at han anvendte samme metode med at afsikre sig til at komme ned igen  at opstillingen af tårn til personhejs normalt forgik ved, at elevatorstolen blev kørt op, hvorefter en del af tårnet blev monteret fra elevatorstolen.
Herefter blev stolen kørt yderligere op og endnu en del af tårnet blev monteret fra stolen  at årsagen til, at denne metode ikke blev anvendt denne dag, var, at der manglende en strømfase, hvilket betød, at elevatorstolen ikke kunne køre  at den ansatte kravlede op i tårnet for at påmontere fire bolte på toppen af tårnet  at tårnet var ca. 19 meter højt, og  at tårnet bestod af 13 sektioner, som hver var 1 ½ meter lange.
Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
Det fremgår af lov om arbejdsmiljø § 38, stk. 1.
Ved udførelsen af arbejdet skal det sikres, at der er truffet effektive foranstaltninger til at forebygge risiko for sammenstyrtning, nedstyrtning, sammenskridning, ulykker hidrørende fra elektrisk strøm, rystelser og lignende.
Det fremgår af § 13, nr.1 i bekendtgørelse om arbejdets udførelse.
Arbejdsgiveren skal sørge for, at de anvendte personlige værnemidler til enhver tid yder den tilsigtede beskyttelse.
Det fremgår af § 5, stk. 2 nr. 1 i bekendtgørelse om brug af personlige værnemidler.
 Arbejdsmiljøklagenævnet finder, at det i den konkrete situation er korrekt at give virksomheden et forbud mod, at stilladsmontøren fortsætter sit arbejde med klatring i tårnet, da der er akut fare for nedstyrtning.
 Nævnet har ved vurderingen lagt vægt på, at der ved klatring i tårn op til 19 meters højde anvendes en sele med en line og en karabinhage, hvorved medarbejderen er uden faldsikring, hver gang han flytter linen med karabinhagen fra et sted til det næste.
 Nævnet finder således ikke, at der er truffet effektive foranstaltninger til at forebygge risiko for nedstyrtning ved arbejde i tårnet.
 Det er i klagen anført, at der i Danmark ikke findes regler om, at det på byggepladser er påbudt at bruge 2 seler med karabinhager, når der klatres i højden.
Hertil skal nævnet bemærke, at der ifølge reglerne skal træffes effektive foranstaltninger til at forebygge risiko.
Hvilke foranstaltninger, der skal træffes, vil bero på en konkret vurdering i hver enkelt situation.
R E G L E R Arbejdsmiljøklagenævnet henviser til  § 38, stk. 1, § 77, stk. 1 og stk. 2, i lov om arbejdsmiljø, jfr. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2009  § 13, nr. 1, i Arbejdstilsynets bekendtgørelse nr. 559 af 17. juni 2004 om arbejdets udførelse, og  § 5, stk. 2, nr. 1, i Arbejdstilsynets bekendtgørelse nr. 746 af 28. august 1992 om brug af personlige værnemidler.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [navn udeladt] fuldmægtig Kopi til:
Virksomheden Att.: de ansatte/sikkerhedsrepræsentanten Arbejdstilsynet De kan læse om afgørelsens retlige grundlag på de følgende sider.
Regler Lov om arbejdsmiljø, jfr. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2009.
Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. .....
Kapitel 13 Arbejdstilsynet .....
 § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
Stk. 2. Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder  at de tilstedeværende øjeblikkeligt fjerner sig fra farezonen,  at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller  at arbejde i øvrigt standses.
 Stk. 3. .....
 Arbejdstilsynets bekendtgørelse nr. 559 af 17. juni 2004 om arbejdets udførelse.
Kapitel 3 Arbejdets udførelse .....
Særlige krav .....
§ 13. Ved udførelsen af arbejdet skal det sikres  at der er truffet effektive foranstaltninger til at forebygge risiko for sammenstyrtning, nedstyrtning, sammenskridning, ulykker hidrørende fra elektrisk strøm, rystelser og lignende, .....
 Arbejdstilsynets bekendtgørelse nr. 749 af 28. august 1992 om brug af personlige værnemidler.
 .....
 § 5. Arbejdsgiveren skal sørge for, at de personlige værnemidler, der anvendes, er i overensstemmelse med bestemmelserne i Arbejdsministeriets bekendtgørelse om sikkerhedskrav m.v. til personlige værnemidler, herunder at de er EF-mærket.
Stk. 2. Endvidere skal arbejdsgiveren sørge for, at de anvendte personlige værnemidler til enhver tid 1) yder den tilsigtede beskyttelse og ikke medfører unødige gener, 2) .....
