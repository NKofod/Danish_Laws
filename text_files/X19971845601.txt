 På en ansøgning om tilladelse til 2 skattefrie aktieombytninger i  

 forlængelse af hinanden tillod Ligningsrådet 1. led således, at A og B's  

 aktier i et selskab blev indskudt i et eksisterende selskab tilhørende B mod,  

 at A og B blev vederlagt i samme indbyrdes forhold med de nyudstedte aktier i  

 det fremtidige holdingselskab.
De nyudstedte aktier ville få 10 gange stemmerettighederne på de  

 eksisterende aktier.
Ligningsrådet kunne derimod ikke imøddekomme 2. led af  

 ansøgningen, hvorved A efterfølgende skulle ombytte de ved ombytningen  

 erhvervede aktier med nyudstedte aktier i et selskab, som A i forvejen ejede.  

 Ligningsrådet skønnede, at udstedelsen af stemmestærke aktier i forbindelse  

 med den første ombytning alene havde til formål at gøre det muligt for A  

 efterfølgende at foretage endnu en ombytning.
På det grundlag fandt  

 Ligningsrådet, at der ville være tale om omgåelse af stemmeflertalskravet.
Aktionærerne A og B ansøgte om tilladelse til skattefri aktieombytning  

 således, 1. at A og B's aktier i selskabet D blev indskudt i selskabet H mod  

 udelukkende i samme indbyrdes forhold at blive vederlagt med de nyudstedte  

 aktier og 2. at samtlige A's aktier i H efterfølgende skulle indskydes i selskabet M  

 mod udelukkende at blive vederlagt med de nyudstedte aktier.
D's hovedaktivitet var møbelproduktion.
D blev stiftet i 1974 af A, som  

 oprindeligt ejede hele aktiekapitalen.
I 1986 overdrog A 49% af kapitalen til  

 sin søn B.
Siden da havde ejerforholdene været uændret således, at A ejede  

 51% af aktiekapitalen og B de resterende 49%.
H udforte oprindeligt edb-programmeringsopgaver for  

 produktionsvirksomheder.
Aktiviteten var afhændet og selskabet var uden  

 aktivitet.
H var stiftet i 1991 af B, der fortsat ejede H.
M drev virksomhed ved udlejning af bygninger til D.
Selskabet var stiftet  

 i 1991 af A, der fortsat ejede M.
 Da A ønskede at opretholde sin bestemmende indflydelse i D, blev det  

 aftalt, at de nyudstedte aktier i H skulle have 10 gange stemmerettighederne  

 på de hidtidige aktier.
 Efter ombytningen ville stemme- og ejerandelene i H blive fordelt således:
A gjorde gældende, at han allerede før aktieombytningen havde en  

 bestemmende indflydelse i D, og at han ønskede at opretholde denne  

 indflydelse efter omstruktureringen.
Videre blev det anført, at H, der var et  

 hvilende selskab, udelukkende skulle anvendes af praktiske årsager - fremfor  

 at få endnu et selskab at administrere.
Ansøgningen blev begrundet med, at der med H som holdingsselskab blev  

 mulighed for via udbytte at isolere en del af den opsparede kapital i D.
En  

 sådan isolering ville begrænse den økonomiske risiko.
Via den opsparede  

 kapital ville H blive i stand til at foretage investeringer i andre  

 virksomheder.
Da A foruden B havde 2 døtre, vat det endvidere magtpåliggende  

 for A, at et senere generationsskifte ville kunne gennemføres således, at der  

 sikredes størst mulig ligedeling mellem børnene.
Det skulle sikres gennem  

 akkumululation af midler i M.
 Det var oplyst, at det ikke var hensigten, at der skulle sælges aktier i D  

 og H inden for en 3 årig periode fter ombytningerne.
Ligningsrådet tillod 1. led af det ansøgte.
H's helejerskab at D skulle  

 bevares i mindst 3 år efter aktieombytningen.
Ligningsrådet kunne derimod ikke imødekomme 2. led af det ansøgte.  

 Ligningsrådet skønnede, at udstedelsen af stemmestærke aktier i forbindelse  

 med den første ombytning alene havde til formål at gøre det muligt for A  

 efterfølgende at foretage endnu en ombytning.
På det grundlag fandt  

 Ligningsrådet, at der ville være tale om omgåelse af stemmeflertalskravet i  

 aktieavancebeskatningslovens § 13, stk. 1 og 2.
 Ligningsvejledning 1996 S.G. 3.5.
