I.
Vedrørende sociale boligforetagender.
 Ændringer og tilføjelser til sociale boligforetagenders  

 vedtægtsbestemmelser.
 1. I vedtægterne for sociale boligforetagender, der er  

 organiseret som  andelsboligforeninger , er det normalt fastsat, at  

 kommunalbestyrelsen udøver en andelshavers stemmeret på foreningens  

 generalforsamling, såfremt kommunen har betalt boligandelen for den  

 pågældende.
 En tilsvarende bestemmelse er fastsat af boligministeren for så vidt angår  

 valg af de i § 104, stk. 3, i lov nr. 356 af 27. december 1958 om  

 boligbyggeri omhandlede repræsentanter for beboerne i ejendomme tilhørende  

 foretagender, der er organiseret som  boligaktieselskaber  og  

selvejende byggevirksomheder , jfr. cirkulære nr 57 af 25. marts 1959  

 om de sociale boligforetagenders virksomhed, afsnit I, f, 8.
 Kommunalbestyrelserne synes ikke i videre omfang indstillet på at udøve  

 den dem efter disse regler tilkommende valgret, og da reglerne - bl. a. under  

 hensyn til de forskellige former, hvorunder kommunernes bistand til  

 fremskaffelse af boligandel eller boligindskud ydes - kan medføre en uheldig  

 forskelsbehandling af beboerne i de enkelte foretagender, har ministeriet  

 efter forhandling med de kommunale organisationer fundet det rimeligt at lade  

 kommunalbestyrelsernes valgret bortfalde.
I vedtægterne for andelsboligforeninger er det normalt fastsat, at  

 stemmeretten for et gift medlem kan udøves af dennes ægtefælle.
Derimod er i  

 almindelighed kun foreningens medlemmer - og altså ikke medlemmernes  

 ægtefæller - valgbare som medlemmer af foreningens bestyrelse.
På tilsvarende  

 måde har en ægtefælle adgang til at udøve en lejers valgret ved valg af  

 beboerrepræsentanter, men har ikke adgang til at opnå valg som  

 beboerrepræsentant, jfr. afsnit I, f, 8 i det nævnte cirkulære af 25. marts  

 1959. Det vil imidlertid ofte kunne være hensigtsmæssigt at udpege ægtefæller  

 til hverv af den nævnte art.
Man har derfor fundet det påkrævet, at de  

 omhandlede regler ændres således, at der gives ægtefæller mulighed for at  

 opnå valg til bestyrelsesposter og som beboerrepræsentanter.
I vedtægtsbestemmelserne om revision er det normalt fastsat, at der skal  

 føres en af formanden for foretagendets bestyrelse autoriseret  

 revisionsprotokol.
Da det af rationaliseringshensyn stadig bliver mere og  

 mere almindeligt at gå over til revisionsprotokoller med løse blade, har  

 ministeriet fundet det rettest også at åbne mulighed herfor ved revision af  

 sociale boligforetagenders regnskaber.
Man har derfor ophævet kravet om  

 anvendelse af en autoriseret revisionsprotokol.
 2. I medfør af § 104, stk. 5, i lov nr 356 af 27.  

 december 1958 om boligbyggeri fastsættes herefter følgende for sociale  

 boligforetagender, jfr. lovens § 103.
 Hvert år inden 1. april foranlediger bestyrelsen, at der i hvert af  

 foretagendets afdelinger med mere end 3 lejligheder afholdes et beboermøde.  

 På dette møde, til hvilket alle lejere indkaldes skriftligt med mindst 8  

 dages varsel, foretages valg af indtil 3 beboerrepræsentanter og eventuelt  

 suppleanter for disse.
 Adgang til beboermødet har lejere i afdelingen og disses ægtefæller samt  

 repræsentanter for ledelsen.
Valgret har kun lejere med bolig i afdelingen.
Hver lejer har 1 stemme.  

 Ved lejerskifte har den nye lejer valgret, selv om han endnu skylder  

 boligindskud.
På en gift lejers vegne kan valgretten udøves af ægtefællen.
 Beboermødet vælger selv sin dirigent.
Beboermødet træffer afgørelse om antallet af beboerrepræsentanter - dog at  

 antallet højst kan fastsættes til 3 - og suppleanter for disse samt foretager  

 valg af de pågældende.
Valg af suppleanter foretages ved særskilt afstemning,  

 efter at beboerrepræsentanterne er valgt.
Valgbare som beboerrepræsentanter  

 eller suppleanter er kun lejere - og sådannes ægtefæller - med bolig i  

 afdelingen.
 Genvalg kan finde sted.
Ved afgang mellem 2 på hinanden følgende beboermøder indtræder de valgte  

 suppleanter som beboerrepræsentanter.
Findes ingen suppleanter, indkaldes  

 ekstraordinært beboermøde til valg af repræsentanter og suppleanter.
Beboerrepræsentanterne har krav på at blive gjort bekendt med alle forhold  

 af almindelig interesse for afdelingens drift og ret til at træde i  

 forhandling med ledelsen herom.
Inden beslutninger om lejeforhøjelser,  

 modernisering, større hovedistandsættelsesarbejder eller lignende  

 foranstaltninger af særlig betydning for beboerne gennemføres, skal  

 beboerrepræsentanterne have adgang til at ytre sig.
 I afdelinger med 3 eller færre lejligheder udøver lejerne - eller disses  

 ægtefæller - selv forhandlingsretten.
 De under nærværende punkt fastsatte bestemmelser afløser reglerne i afsnit  

 I, f, 8 i boligministeriets cirkulære af 25. marts 1959 om de sociale  

 boligforetagenders virksomhed.
 Afholdelse af beboermøderne og beboerrepræsentanternes udøvelse af  

 deres hverv .
 3. I reglerne om indkaldelse af årlige beboermøder med  

 henblik på valg af beboerrepræsentation er det alene fastsat, at der på mødet  

 skal foretages valg af beboerrepræsentanter og evt. suppleanter, jfr. foran  

 afsnit I, punkt 3. Der vil imidlertid intet være til hinder for, at  

 foretagendet på disse møder også lader optage andre punkter på dagsordenen.  

 Det vil således kunne være naturligt, at dagsordenen åbner mulighed for, at  

 beboerrepræsentanterne over for beboerne giver en mere almindelig beretning  

 om deres virksomhed i det forløbne år samt giver beboerne lejlighed til at  

 fremkomme med bemærkninger hertil.
 Valg af beboerrepræsentanter i en nybygget afdeling skal foretages, når  

 der er sket fuld indflytning i den pågældende afdeling, men dog senest 1 år  

 efter, at indflytningen er påbegyndt.
Den enkelte beboer er frit stillet med hensyn til, om han vil give møde og  

 afgive sin stemme på et beboermøde, og om han ønsker at lade sig opstille som  

 beboerreptæsentant eller suppleant.
Det vil ikke kunne hindres, at beboerne  

 på et beboermøde for 1 år ad gangen enstemmigt beslutter, at der ikke skal  

 udpeges beboerrepræsentanter i den pågældende afdeling, men følgen heraf vil  

 være, at beboerne i afdelingen i det pågældende tidsrum ikke har nogen ret  

 til at forhandle med ledelsen om opståede spørgsmål.
 Med hensyn til omfanget af beboernes forhandlingsret fremgår det af  

 reglerne, at beboerrepræsentanterne ikke alene har krav på at blive gjort  

 bekendt med alle forhold af almen interesse for afdelingens drift, herunder  

 f. eks. regnskaber, revisionsberetninger og budgetter, men at der tillige  

 tilkommer repræsentanterne ret til, når de måtte ønske det, at træde i  

 forhandling med ledelsen om disse spørgsmål.
Der har over for boligministeriet været rejst spørgsmål om dækning af  

 beboerrepræsentanternes eventuelle tab af arbejdsfortjeneste i forbindelse  

 med hvervets udførelse.
Det er imidlertid ministeriets opfattelse, at  

 samarbejdet mellem de enkelte foretagenders ledelse og beboerrepræsentanterne  

 bør søges tilrettelagt således, at beboerrepræsentanterne så vidt muligt kan  

 undgå tab af arbejdsfortjeneste i forbindelse med hvervets udførelse.  

 Ministeriet har under hensyn hertil ikke ment at burde fastsætte regler for  

 dækning af sådanne tab.
 De sociale boligforetagenders byggevirksomhed .
 4. Ifølge lov om boligbyggeri og normalvedtægternes §  

 2 har sociale boligforetagender til formål til udleje eller til brug for  

 medlemmerne at tilvejebringe billigst muligt gode beboelseshuse med eller  

 uden butiks -, kontor - eller værkstedslokaler og hovedsagelig eller  

 udelukkende med lejligheder, der svarer til behovet hos den mindrebemidlede  

 og mindstebemidlede del af befolkningen.
De sociale boligforetagender kan endvidere være rådgiver for bygherrer ved  

 opførelse af parcel - eller rækkehuse til eget brug, ligesom det er forudsat,  

 at de kan opføre sådanne huse med salg til mindrebemidlede købere for øje.
De  

 sociale boligforetagender kan tillige yde bistand ved etablering af  

 andelsforetagender med henblik på overdragelse af ejendomme dil disses  

 hidtidige lejere på andelsbasis samt ved forvaltningen af de pågældende  

 ejendomme, jfr. lov om boligbyggeri, § 38, stk. 4.
 De sociale boligforetagender kan efter deres formål ikke opføre f. eks.  

 almindeligt forretningsmæssigt privat boligbyggeri eller som forretningsfører  

 påtage sig at forestå opførelsen af sådant byggeri.
Sociale boligforetagender kan inden for det i vedtægterne angivne formål  

 gennemføre almennyttigt boligbyggeri, uanset om der kan opnås offentlig  

 støtte (stats - eller kommunegaranti eller driftstilskud) til dets opførelse.  

 For at opfylde den vedtægtsmæssige formålsbestemmelse må  et påtænkt  

 byggeris lejligheder holdes på et rimeligt niveau med hensyn til størrelse og  

 udstyr, opføres for en rimelig bekostning og finansieres således, at  

 boligandel (- indskud) og boligafgift (leje) ikke kommer til at overstige,  

 hvad det må antages, at mindrebemidlede vil være i stand til at betale .  

 Ved opførelse af parcel - og rækkehuse uden offentlig støtte må areal, udstyr  

 og håndværkerudgifter i almindelighed søges holdt inden for de i §§ 47 og 48  

 i lov om boligbyggeri fastsatte grænser, og det må for alle boliger - såvel i  

 parcel - og rækkehuse som i etageejendomme - sikres, at deres niveau med  

 hensyn til størrelse, udstyr og leje opfylder de for ydelse af huslejetilskud  

 fastsatte krav, jfr. § 69, stk. 2, nr. 4) i lov om boligbyggeri.
Vejledende  

 må det endvidere være, at standarden svarer til det byggeri, der af sociale  

 boligforetagender er opført med offentlig støtte i de senere år.
5. Såfremt der ikke søges offentlig støtte til et  

 boligbyggeri, kan dette gennemføres, uden at foretagendet skal indhente en  

 forudgående godkendelse af projektet hos kommunalbestyrelsen eller i  

 boligministeriet.
Foretagendets bestyrelse må inden påbegyndelsen have  

 opmærksomheden nøje henvendt på, om projektet kan gennemføres inden for  

 rammerne af foretagendets formål og øvrige vedtægtsmæssige bestemmelser.
Er  

 bestyrelsen i tvivl på dette punkt, bør den på forhånd indhente en vejledende  

 udtalelse hos kommunalbestyrelse eller ministerium.
Ved opførelsen og driften af sociale boligforetagenders ejendomme må  

 foretagenders ejendomme må foretagendet nøje iagttage vedtægternes regler -  

 herunder f. eks. bestemmelserne om afdelingernes indbyrdes økonomiske  

 uafhængighed, lejefastsættelse, byggefond og beboernes rettigheder m. v. -  

 selv om der ikke er ydet stats - eller anden offentlig støtte.
Også de for  

 driften af sociale boligforetagender i øvrigt gældende almindelige  

 bestemmelser må iagttages, selv om der ikke er ydet offentlig støtte.
Dette  

 gælder, f. eks. bestemmelserne om beboerrepræsentation, leje forhøjelser og  

 dispositionsfond.
Regler, der er fastsat som særlige betingelser for at opnå  

 statsstøtte til almennyttigt byggeri, finder derimod ikke anvendelse.
Selv om  

 der ikke ydes offentlig støtte, kan boliger i sociale boligforetagenders  

 ejendomme anvendes som folke - og invalidepensionistboliger, såfremt de i  

 øvrigt opfylder de for tilskud til sådanne boliger fastsatte regler, jfr. §  

 77 i lov om boligbyggeri og afsnit III og IV i boligministeriets cirkulære  

 nr. 33 af 7. marts 1959 om huslejetilskud.
Såfremt foretagendet ønsker en del  

 af lejlighederne i det pågældende byggeri indrettet for mindstbemidlede, vil  

 der eventuelt kunne ydes tilskud hertil efter reglerne i § 20, stk. 3, i lov  

 om boligbyggeri, uanset at der ikke i øvrigt ydes statsstøtte til byggeriet,  

 men byggearbejdet må i så fald ikke igangsættes, forinden projektet er  

 godkendt af boligministeriet, og tilsagn om statstilskud meddelt, jfr. § 47,  

 stk. 4 i lov om boligbyggeri.
Med hensyn til udlejning eller overdragelse af lejligheder i sociale  

 boligforetagender henledes opmærksomheden på, at det ved reglerne om  

 almennyttigt byggeri er tilsigtet at sikre boligtagerne en i princippet  

 uopsigelig ret til boligen.
Boligerne kan derfor f. eks. ikke udlejes til  

 offentlige eller private institutioner eller virksomheder med henblik på  

 anvendelse som tjenesteboliger for disses arbejdere og funktionærer.
Dette  

 gælder, selv om institutionen eller virksommmmheden tilbyder at bistå ved  

 finansieringen.
Derimod vil der eventuelt, hvis institutionen eller  

 virksomheden i væsentlig grad bistår ved financieringen, kunne sikres  

 fortrinsret for institutionens eller virksomhedens arbejdere eller  

 funktionærer til et begrænset antal lejligheder, men lejlighederne må stilles  

 til rådighed for de pågældende ved direkte udleje eller medlemsoverdragelse.
6. Vedrørende sociale boligforetagenders muligheder  

 for at sikre  finansiering af boligbyggeri uden statsstøtte  henledes  

 opmærksomheden på kommunernes adgang til med tilsynsmyndighedens samtykke at  

 yde selvstændig garanti for sekundære lån til sociale boligforetagender til  

 opførelse af beboelsesejendomme inden for en lånegrænse på 94 pct. af  

 ejendommens værdi.
Der henvises herom nærmere til § 17 i lov om boligbyggeri  

 og punkt 7 i boligministeriets cirkulære nr. 56 af 25. marts 1959 om  

 offentlig støtte til socialt og privat boligbyggeri til udleje.
 Har foretagendets byggefond midler, der er eller kan gøres likvide, kan  

 disse anvendes som sekundære lån i foretagendets nybyggeri til sikring af  

 dettes financiering, jfr. herom afsnit VI, a, 2 i boligministeriets cirkulære  

 om de sociale boligforetagenders virksomhed, hvor der også nærmere er  

 redegjort for, under hvilke betingelser der vil kunne meddeles tilladelse til  

 tilbagerykning af statslån i ældre afdelinger med henblik på optagelse af lån  

 til financiering af nye afdelinger.
 Virksomhedens (foreningens eller selskabets) egne midler - f.eks. midler  

 fra andelskapital, aktiekapital, reservefond, dispositionsfond el. lign. -  

 vil eventuelt kunne anvendes til sekundære lån i nyopførte afdelinger.  

 Sådanne udlån må dog ikke foretages i et sådant omfang eller på sådanne  

 vilkår, at virksomhedens økonomi eller likviditet bringes i fare eller  

 virksomheden afskæres fra i fornøden udstrækning at kunne støtte sine øvrige  

 afdelinger.
Midler, der tilhører foretagendets allerede opførte afdelinger, herunder  

 f.eks. midler, der er henlagt til afskrivning på tekniske installationer,  

 hovedistandsættelse el. lign., kan normalt ikke anvendes til andre formål end  

 dem, hvortil de er henlagt, jfr. lovens § 112, stk. 3. Sådanne midler skal  

 sikres behørigt og anbringes således, at de til enhver tid kan være til  

 rådighed og gøres likvide til anvendelse efter deres formål, jfr. afsnit VI,  

 c og afsnit VII i cirkulæret af 25. marts 1959 om de sociale  

 boligforetagenders virksomhed.
Anbringelse i panteobligationer, som  

 foretagendet lader udstede i nye afdelinger for lån til foreløbig (byggelån)  

 eller endelig finansiering, kan derfor kun ske, såfremt foretagendet - f.  

 eks. gennem betydelige egne midler, bankgarantier eller lånetilsagn i bank  

 eller sparekasse - kan sikre, at der er uomtvistelig god sikkerhed for  

 anbringelsen, og at den enkelte afdelings midler til enhver tid med kort  

 varsel kan frigøres til anvendelse for afdelingen.
For udlån fra foretagendet til en ny afdeling med henblik på dennes  

 financiering inden for 94 pct. af ejendommens værdi må tinglyses et pantebrev  

 med oprykkende panteret i afdelingen.
Lånet bør forrentes med markedsrente og  

 afdrages over højst 30 år.
Sikres lånets forrentning og tilbagebetaling ved  

 kommune - eller bankgaranti kan afdragstiden dog udstrækkes til højst 45 år.  

 Udlån fra foretagendet til endelig finansiering af nye afdelinger må -  

 bortset fra byggefondsmidler - indtil videre ikke foretages med større  

 samlede beløb end svarende til foretagendets egne midler (andels - eller  

 aktiekapital, reserve - og dispositionsfond o. l.), medmindre ministeriets  

 samtykke i det enkelte tilfælde opnås.
 Forretningsgangen .
7. I boligministeriets cirkulære af 25. marts 1959 om  

 de sociale boligforetagenders virksomhed er der i afsnit VII angivet en række  

 - ikke udtømmende - enkeltheder vedrørende forretningsgangen, som  

 foretagendets bestyrelse må være opmærksom på for at sikre, at  

 administrationen er tilrettelagt forsvarligt.
Det er således foreskrevet,  

at  kasse og bogholderi så vidt muligt bør være adskilt,  at  

  virksomhedens og dens afdelingers kontante kassebeholdning bør være den  

 mindst mulige,  at  modtagelse af indbetalinger må ske på betryggende  

 måde, f. eks. derved, at indbetalinger sker til et pengeinstitut, gennem  

 giro, eller at de betalende gøres bekendt med, at kun 2 underskrifter gør en  

 kvittering gyldig, og  at  der til løbende udbetalinger anvendes f.  

 eks. check - eller girokonto.
 Boligministeriet finder anledning til at indskærpe, at bestyrelserne til  

 stadighed har deres opmærksomhed henvendt på, om forretningsgangen foregår  

 under betryggende former.
Ud fra et kontrolsynspunkt må det tillægges væsentlig betydning, at  

 bogholderi og kasse er på forskellige hænder.
Adskillelse mellem kasse og  

 bogholderi bør derfor altid finde sted i foretagender, hvor der er praktisk  

 mulighed herfor.
Det er endvidere vigtigt at sørge for fornøden kontrol med hensyn til  

 såvel ind - som udbetalinger.
Foretagendets bestyrelse må med bistand af  

 revisionen jævnligt undersøge, hvilke restancer der foreligger, og træffe  

 bestemmelse om hvorvidt og i hvilket omfang henstand kan gives.
Endvidere bør  

 bestyrelsen lade revisionen foretage uanmeldte kasseeftersyn i rimeligt  

 omfang, ligesom bestyrelsen bør lade revisionen foretage stikprøvevis kontrol  

 vedrørende løbende indbetalinger, herunder f. eks. kommunens betaling af  

 huslejetilskud og beboernes evt. restancer.
Har den, der forestår  

 virksomhedens kasseforretninger, tillige kasseforretninger at varetage for  

 andre virksomheder, foreninger el. lign. bør revisor foranledige, at der  

 foretages kasseeftersyn samtidig for alle de pågældende kasser.
Hvor  

 administrationen varetages af en eller flere af bestyrelsesmedlemmerne, bør  

 de øvrige bestyrelsesmedlemmer fra tid til anden gennemse kasse - og  

 regnskabsmaterialet.
 Med hensyn til udbetalinger, der som nævnt i almindelighed bør ske ved  

 anvendelse af check - eller girokonto, bør der træffes den ordning, at der  

 kun kan disponeres over midlerne på sådanne konti af 2 personer i forening.
8. Såfremt administrationen varetages af en advokat,  

 bør foretagendets og dets afdelingers midler ikke indgå i  advokatens  

 fælles klientkonto , men indsættes på en  særlig bank -, sparekasse -  

 eller postgirokonto  lydende på boligforetagendets navn og med fuldmagt  

 for advokaten til at disponere over kontoen.
Til betaling af kontante udlæg  

 kan advokaten dog have en vis kassebeholdning, der dog bør være mindst mulig,  

 jfr. foran.
 9. I afsnit VIII i boligministeriets cirkulære af 25.  

 marts 1959 om de sociale boligforetagenders virksomhed er det fastsat, at  

 årsregnskaber for nye afdelinger første gang bør indsendes til ministeriet  

 ved afslutning af det første regnskabsår, i hvilket de nye afdelingers  

 ejendomme har været fuldt indflyttet gennem mindst 6 måneder, således at det  

 først indsendte driftsregnskab i intet tilfælde kommer til at omfatte længere  

 tidsrum end 1 1/2 år.
Af hensyn til afstemningen af foreningsregnskabet med de enkelte  

 afdelingers regnskaber bør der imidlertid i videst muligt omfang på et  

 tidligere tidspunkt skabes klarhed over nye afdelingers regnskabsmæssige  

 status ved udarbejdelse af de fornødne balancer.
Såfremt der ved  

 regnskabsårets afslutning ikke kan foreligge driftsregnskab for en ny  

 afdeling, må virksomheden sammen med regnskaberne fremsende en  

 regnskabsbalance for den pågældende afdeling.
Ved revisionen af det første års driftsregnskab bør revisor foretage  

 fornøden afstemning med det reviderede byggeregnskab.
I de tilfælde, hvor der  

 anvendes forskellig revisor til de to regnskaber, må bestyrelsen drage omsorg  

 for, at den, der reviderer driftsregnskabet, får det reviderede byggeregnskab  

 med bilag stillet til rådighed for sin revision.
 Forestår virksomheden selv administrationen af nye byggeforetagender, vil  

 det som regel være hensigtsmæssigt, at alle ind - og udbetalinger vedrørende  

 det enkelte byggeri foregår ved anvendelse af en for det pågældende  

 byggeforetagende oprettet særskilt bank -, sparekasse - eller girokonto, og  

 en sådan ordning bør altid træffes, såfremt virksomhedend kasse og bogholderi  

 ikke er adskilt.
 Såfremt der i regnskabet for virksomheden eller dens afdelinger indgår en  

 post, der ikke har kunnet kontrolleres af revisor, bør dette fremgå af  

 revisors bemærkninger til regnskabet.
 Regnskabsførelsen .
 10. Som hjælp ved regnskabsaflæggelse for de sociale  

 boligforetagender og for at søge skabt den for en regnskabssammenligning  

 ønskelige ensartethed inden for boligforetagendernes regnskabsførelse  

 udarbejdede ministeriet i 1951 i samarbejde med Fællesorganisationen af  

 almennyttige danske Boligselskaber til brug ved udfærdigelse af årsregnskaber  

 dels et skema for andelsboligforeninger, boligaktieselskaber og selvejende  

 byggevirksomheder (foretagendets regnskab), dels et skema for de under disse  

 hørende afdelinger (afdelingsregnskab).
 De nævnte regnskabsskemaer skal anvendes ved aflæggelse af årsregnskab  

 under nøje iagttagelse af de i boligministeriets regnskabsvejledning af 25.  

 marts 1959 indeholdte retningslinjer.
Ved genoptryk af regnskabsskemaerne for afdelingsregnskaber i 1960 er der  

 gennemført enkelte ændringer i regnskabsopstillingen.
Således er der afsat en  

 særlig konto 111.1 til postering af afdelingens bidrag til foretagendets  

 dispositionsfond, og kontoen for afdelingens lejeindtægter er mere  

 udspecificeret med underkonti 201.2 garager,201.3 enkeltværelser og 201.4  

 kældre, lagerrum etc.
Opstilling af status er ændret, således at der  

 fremkommer en samlet passivsaldo for ejendommen.
Endelig er der afsat plads  

 til oplysning om antal og areal af enkeltværelser, der udlejes særskilt, og  

 om forhøjelser af leje eller boligafgift, gennemført i regnskabsåret.
Regnskabsskemaerne kan bestilles hos A/S J.
H.
Schultz bogtrykkeri, Niels  

 Juelsgade 12, K.
Boligforetagender, der ligger inde med oplag af ældre  

 regnskabsskemaer, kan dog indtil videre anvende disse.
 Såfremt boligforetagenderne selv lader fremstille regnskabsskemaer, må  

 sadanne skemaer nøje følge systematikken i de nye trykte skemaer.
 Forhøjelse af leje og boligafgift .
 11. I afsnit IV, b i boligministeriets cirkulære af  

 25. marts 1959 om de sociale boligforetagenders virksomhed er det fastsat, at  

 stignninger i ejendomsskatter og andre driftsudgifter af den i § 37 i lov nr.  

 356 af 27. december 1958 om leje omhandlede art indtil videre vil kunne  

 pålægges lejere eller boligtagere i ejendomme, der er omfattet af § 108 i lov  

 nr. 356 af 27. december 1958 om boligbyggeri, uden forudgående godkendelse i  

 hvert enkelt tilfælde.
 Da der har været rejst tvivl om denne bestemmelses rækkevidde, skal man  

 henlede opmærksomheden på, at bemyndigelsen omfatter adgang til udligning af  

 alle arter af skattestigninger, herunder også sådanne, der er en følge af  

 stigning i ejendomsværdien.
II.
Fremskaffelse af boliger til tilflyttet arbejdskraft.
12. For at fremme bevægeligheden på arbejdsmarkedet er  

 det ved § 1 i lov nr. 159 af 13. april 1960 om ændring i lov om  

 arbejdsanvisning og lov om arbejdsløshedsforsikring m. v. fastsat, at der  

 under visse betingelser påhviler vedkommende arbejdsanvisningskontor at  

 udfolde bestræbelser for at skaffe bolig til en person, der af den offentlige  

 arbejdsanvisning er anvist arbejde under sådanne forhold, at overtagelsen af  

 arbejdet normalt vil forudsætte ændring af bopæl.
Der er i lovbestemmelsen  

 peget på, at arbejdsanvisningskontoret kan rette henvendelse herom til  

 vedkommende kommunalbestyrelse, sociale boligforetagender eller andre.
Hvor  

 der er anvist arbejde til arbejdsløse, ubemidlede forsørgere, kan  

 arbejdsanvisningskontoret til betaling af boligandel eller boligindskud eller  

 til forudbetaling af leje yde støtte i form af enten garanti for lån eller  

 ydelse af lån.
Vanskeligheden ved at skaffe sig en bolig i forbindelse med ændring af  

 arbejdsplads kan bl. a. skyldes det krav om en vis tids forudgående bopæl i  

 kommunen, som endnu kan stilles af en række kommunale boliganvisningsudvalg.  

 Ifølge § 131, stk. 4, i lov nr. 355 af 27. december 1958 om leje kan  

 boliganvisningsudvalgene i Århus - området, Odense - området, Ålborg -  

 området, Randers - området og Esbjerg - kommune indtil udgangen af marts  

 måned 1961 som betingelse for godkendelse af lejlighedssøgende til en ledig  

 lejlighed forlange, at den pågældende skal have boet i kommunen i det sidste  

 år forud for det tidspunkt, hvor lejemålet skal træde i kraft.
På tilsvarende  

 måde kan boliganvisningsudvalgene i hovedstadsområdet stille krav om et års  

 forudgående bopæl i tiden indtil 31. marts 1962.
 På baggrund af de nævnte lovbestemmelser skal man anmode vedkommende  

 boliganvisningsudvalg om, at de i deres godkendelsespraksis tager særligt  

 hensyn til lejlighedssøgende, der af det offentlige arbejdsanvisningskontor  

 anbefales til tilflytning.
Imidlertid er det en forudsætning for at boliganvisningsudvalget kan  

 godkende anviste arbejdere til ledige lejligheder, at de pågældende  

 indstilles af vedkommende udlejer.
Man skal derfor endvidere henstille til de  

 sociale boligforetagender, at de i forståelse med vedkommende offentlige  

 arbejdsanvisningskontor og det stedlige boliganvisningsudvalg vil medvirke  

 til at skaffe boliger til lejlighedssøgende tilflyttere, hvis tilflytning  

 anbefales af arbejdsanvisningskontoret.
 Ved indstilling af lejlighedssøgende som nævnt må dog de i  

 boligministeriets cirkulære af 25. marts 1959 om de sociale  

 boligforetagenders virksomhed, afsnit II, a og b indeholdte retningslinjer  

 for overdragelse og udlejning af boliger i sociale boligforetagender  

 iagttages, ligesom der ved indstilling til boliger i andelsboligforeninger må  

 tages fornødent hensyn til de i vedtægterne fastsatte regler om overdragelse  

 af ledige lejligheder.
III.
Vedrørende offentlig støtte til privat og socialt boligbyggeri m.  

 v.
 Administrationshonorar .
13. I lov om boligbyggeri af 27. december 1958 blev  

 fastsat det princip, at man ved beregningen af byggeriets anskaffelsessum så  

 bort fra kurstab og indskud ved prioritering, hvilket medførte, at disse  

 poster heller ikke blev beregnet ved fastsættelse af  

 administrationshonoraret.
Fra forskellig side er det over for  

 boligministeriet blevet gjort gældende, at denne ændring i  

 administrationshonorarernes beregning har medført en ubegrundet forringelse  

 af disse, og at de ændrede honorarregler ikke giver rimelig dækning for det  

 med administrationen af byggesager forbundne arbejde og ansvar.
Under hensyn hertil, og da boligministeriet under 5. maj 1959 har nedsat  

 et udvalg bl. a. med den opgave at overveje, efter hvilke retningslinjer  

 administrationsudgifter bør godkendes medregnet på byggeregnskaberne for det  

 boligbyggeri, der opføres med statsstøtte, vil det indtil videre kunne  

 godkendes, at der i byggeri med statsstøtte kan medregnes et tillæg, der kan  

 udgøre indtil 15 pct. af administrationshonoraret beregnet efter reglerne i  

 punkt 24 i boligministeriets cirkulære af 25. marts 1959 om offentlig støtte,  

 til socialt og privat boligbyggeri til udleje.
Det samlede honorar vil herved  

 gennemsnitligt komme til at udgøre samme beløb som efter den tidligere  

 gældende ordning.
 Når der måtte foreligge en indstilling fra udvalget vedrørende nye regler  

 for beregning af administrationshonorarer, vil boligministeriet på grundlag  

 heraf tage spørgsmålet op til fornyet overvejelse.
 Kommunegaranti for statslån og kommunal regaranti for statsgaranterede  

 lån.
14. I boligministeriets cirkulære af 25. marts 1959 om  

 offentlig støtte til socialt og privat boligbyggeri til udleje er under punkt  

 56 om vedtagelse af kommunegaranti anført, at beslutningen om kommunegaranti  

 for statslån og kommunal regaranti for statsgaranterede lån træffes ved  

 almindeligt stemmeflertal.
Tilsvarende bestemmelse er indeholdt i  

 boligministeriets cirkulære nr. 86 af 27. april 1959 om offentlig støtte til  

 parcel - og rækkehuse, der opføres til brug for bygherren eller med salg for  

 øje (punkt 45).
 På foranledning af indenrigsministeriet skal man henlede opmærksomheden  

 på, at de nævnte bestemmelser skal forstås således, at beslutningen om  

 kommunegaranti skal vedtages af et flertal af kommunalbestyrelsens samlede  

 medlemstal.
Indenrigsministeriet har endvidere henledt opmærksomheden på, at  

 beslutning om kommunalt tilskud i henhold til lov om boligbyggeri af 27.  

 december 1958 kun kræver vedtagelse i et kommunalbestyrelsesmøde.
Dette  

 gælder såvel tilskud i henhold til lovens § 20, stk. 3, til byggeri for  

 mindstbemidlede som tilskud i henhold til lovens § 36 til dækning af tab ved  

 fjernelse af bygninger.
I boligministeriets cirkulære nr. 188 af 21. september 1959 om offentlig  

 støtte til ombygning og modernisering af ældre ejendomme m. v. affattes punkt  

 47 om vedtagelse af kommunalt tilskud herefter således: »Såfremt  

 kommunalbestyrelsen træffer beslutning om ydelse af tilskud i henhold til  

 lovens § 36, må datoen for kommunalbestyrelsens vedtagelse anføres ved  

 indsendelsen af ansøgningen om statstilskud.
Beslutningen kan vedtages af  

 kommunalbestyrelsen med simpelt flertal.
Kommunalbestyrelsen kan frit nægte  

 at yde tilskud, men hvis kommunalbestyrelsen vedtager at yde tilskud, kan  

 dette ikke gøres afhængigt af opfyldelse af vilkår, som efter  

 boligministeriets opfattelse må anses for urimelige.« Boligministeriet, den 22. december 1960.
CARL P.
JENSEN.
/Axel G.
Poulsen.
