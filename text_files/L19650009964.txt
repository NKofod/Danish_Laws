 I henhold til kgl. resolution af 20. juni 1964 har Danmarks faste  

 repræsentant i Det nordatlantiske Råd den 25. juni 1964 i Paris undertegnet  

 følgende aftale mellem deltagerne i Den nordatlantiske Traktat om samarbejde  

 med hensyn til atomoplysninger:
AFTALE mellem deltagerne i Den nordatlantiske Traktat om samarbejde med  

 hensyn til atomoplysninger.
INDLEDNING Deltagerne i Den nordatlantiske Traktat, undertegnet i Washington den 4.  

 april 1949, som erkender, at deres fælles sikkerhed og forsvar gør det nødvendigt, at  

 de er forberedt på en atomkrigsførelses eventualiteter, og som erkender, at deres fælles interesser vil fremmes ved, at oplysninger  

 herom stilles til rådighed for Den nordatlantiske Traktats Organisation og  

 dens medlemsstater, og som tager hensyn til De forenede Staters atomenergilov af 1954 - med  

 senere ændringer -, der blev udarbejdet med disse formål for øje, som handler på egne og på Den nordatlantiske Traktats Organisations vegne, er enige om følgende:
Artikel 1 I overensstemmelse med og under iagttagelse af bestemmelserne i De  

 forenede Staters atomenergilov af 1954 - med senere ændringer - vil De  

 forenede Staters regering, så længe Den nordatlantiske Traktats Organisation  

 fortsat yder betydningsfulde og væsentlige bidrag til det fælles forsvar og  

 den fælles sikkerhed, samarbejde ved fra tid til anden til Den nordatlantiske  

 Traktats Organisation og dens medlemsstater, så længe disse fortsat yder  

 sådanne bidrag, at meddele atomoplysninger i overensstemmelse med denne  

 aftales bestemmelser under forudsætning af, at Amerikas forenede Staters  

 regering finder, at et sådant samarbejde vil fremme og ikke frembyde nogen  

 urimelig risiko for landets forsvar og sikkerhed.
Artikel II I lighed med de forpligtelser, som Amerikas forenede Staters regering  

 påtager sig i henhold til denne aftale, vil Den nordatlantiske Traktats  

 Organisations øvrige medlemslande, i det omfang de anser det for nødvendigt,  

 meddele Den nordatlantiske Traktats Organisation, herunder dens militære og  

 civile organer, og dens medlemsstater atomoplysninger af egen oprindelse og  

 af samme art som omhandlet i denne aftale.
Vilkårene og betingelserne for  

 disse meddelelser fra andre medlemsstater vil blive fastsat i senere aftaler,  

 men vil være de samme som eller svare til de vilkår og betingelser, der er  

 fastsat i denne aftale.
Artikel III Amerikas forenede Staters regering vil meddele Den nordatlantiske Traktats  

 Organisation, herunder dens militære og civile organer og Den nordatlantiske  

 Traktats Organisations medlemsstater, der måtte have behov for  

 atomoplysninger i forbindelse med udførelsen af NATO- opgaver, sådanne  

 atomoplysninger, som Amerikas forenede Staters regering anser for nødvendige  

 for:
Artikel IV 1. Samarbejde i henhold til denne aftale vil af  

 Amerikas forenede Staters regering blive gennemført i overensstemmelse med  

 Amerikas forenede Staters gældende lovgivning.
 2. I henhold til denne aftale vil Amerikas forenede  

 Staters regering ikke overdrage atomvåben, ikke-nukleare dele af atomvåben  

 eller ikke- nukleare dele af atomvåbensystemer, der omfatter fortrolige data.
 3. Atomoplysninger, som af Amerikas forenede Staters  

 regering meddeles i medfør af denne aftale, må udelukkende anvendes til  

 udarbejdelse og gennemførelse af NATO's forsvarsplaner og -virksomhed og til  

 udvikling af fremføringsmidler i Den nordatlantiske Traktats Organisations  

 fælles interesse.
Artikel V 1. Atomoplysninger, der meddeles i medfør af denne  

 aftale, skal nyde fuld sikkerhedsbeskyttelse i henhold til herpå anvendelige  

 NATO-bestemmelser og -forskrifter, aftalte sikkerhedsordninger samt national  

 lovgivning og nationale bestemmelser.
I intet tilfælde kan Den nordatlantiske  

 Traktats Organisation eller dens medlemsstater til beskyttelse af  

 atomoplysninger opretholde sikkerhedsgrader, der er lavere end dem, der er  

 fastsat i vedkommende NATO- sikkerhedsbestemmelser og i andre aftalte  

 sikkerhedsordninger, som er i kraft på denne aftales  

 ikrafttrædelsestidspunkt.
 2. Opstillingen og koordinationen af  

 sikkerhedsprogrammet inden for alle NATO's militære og civile organer  

 gennemføres i henhold til bemyndigelse fra Det nordatlantiske Råd i  

 overensstemmelse med forskrifter, som er fastsat i vedtagne  

 sikkerhedsordninger.
 3. Atomoplysninger, der meddeles af Amerikas forenede  

 Staters regering i medfør af denne aftale, vil blive stillet til rådighed  

 gennem allerede bestående eller gennem fremtidigt aftalte kanaler for  

 meddelelse af atomoplysninger.
 4. Atomoplysninger, der meddeles eller udveksles i  

 medfør af denne aftale, må ikke af Den nordatlantiske Traktats Organisation  

 eller af nogen person under dennes myndighedsområde meddeles til eller  

 udveksles med uberettigede personer eller - bortset fra bestemmelsen i denne  

 artikels stk. 5 - ud over Organisationens myndighedsområde.
5. Medmindre Amerikas forenede Staters regering  

 nærmere fastsætter andet, kan atomoplysninger af amerikansk oprindelse, som  

 er overdraget til Den nordatlantiske Traktats Organisation, meddeles  

 medlemsstaterne af Organisationen i det omfang, det er nødvendigt for  

 udførelsen af NATO-opgaver, under forudsætning af, at videregivelse af  

 sådanne atomoplysninger inden for sådanne medlemsstater er begrænset til de  

 særlige personer, der er beskæftiget med de NATO-opgaver, for hvilke  

 oplysningerne er påkrævede.
Medlemsstaterne er enige om, at atomoplysninger,  

 der således modtages fra Den nordatlantiske Traktats Organisation eller på  

 anden måde i henhold til denne aftale, ikke må overdrages til uberettigede  

 personer eller ud over den modtagende medlemsstats myndighedsområde; sådanne  

 oplysninger vil dog kunne meddeles Den nordatlantiske Traktats Organisation  

 eller, med Amerikas forenede Staters regerings bemyndigelse, til andre  

 medlemsstater, der har behov for oplysningerne for udførelsen af  

 NATO-opgaver.
Artikel VI Uanset denne aftales øvrige bestemmelser kan Amerikas forenede Staters  

 regering fastsætte, i hvilket omfang atomoplysninger, som den har stillet til  

 rådighed for Den nordatlantiske Traktats Organisation eller medlemsstaterne,  

 må videregives, nærmere angive de kategorier af personer, der må få adgang  

 til sådanne oplysninger, samt foreskrive sådanne andre begrænsninger med  

 hensyn til oplysningers videregivelse, som den anser for nødvendige.
Artikel VII 1. En deltager, der modtager atomoplysninger i medfør  

 af denne aftale, må alene benytte disse til de i aftalen nærmere angivne  

 formål.
Enhver opfindelse eller opdagelse, der er en følge af, at  

 modtagerlandet eller personer under dettes myndighedsområde er kommet i  

 besiddelse af sådanne oplysninger, skal vederlagsfrit stilles til rådighed  

 for Amerikas forenede Staters regering til forsvarsformål i overensstemmelse  

 med sådanne ordninger, som måtte blive aftalt, og skal sikres i  

 overensstemmelse med bestemmelserne i denne aftales artikel V.
 2. Anvendelsen eller brugen af enhver oplysning, der  

 meddeles i medfør af denne aftale, sker på modtagerens ansvar; den deltager,  

 der meddeler oplysningerne, yder ingen erstatning eller garanti med hensyn  

 til oplysningernes anvendelse eller brug.
Artikel VIII Intet i denne aftale skal anses for at afløse eller på anden måde berøre  

 bilaterale aftaler om samarbejde med hensyn til udveksling af  

 atomoplysninger, der er indgået mellem deltagerne i denne aftale.
Artikel IX I denne aftale betyder:
Artikel X 1. Denne aftale træder i kraft, når Amerikas forenede  

 Staters regering fra alle deltagere i Den nordatlantiske Traktat har modtaget  

 meddelelse om, at de er villige til at lade sig binde af aftalens  

 bestemmelser.
 2. Amerikas forenede Staters regering vil underrette  

 alle deltagere i Den nordatlantiske Traktat tillige med Den nordatlantiske  

 Traktats Organisation om hver enkelt meddelelse og om denne aftales  

 ikrafttræden.
 3. Denne aftale skal forblive i kraft, indtil den  

 bringes til ophør ved enstemmig aftale eller afløses af en anden aftale, idet  

 ophør af denne aftale som helhed dog ikke fritager nogen deltager for denne  

 aftales krav med hensyn til beskyttelse af oplysninger, der er stillet til  

 rådighed i medfør af aftalen.
Artikel XI Uanset bestemmelserne i artikel VI (4) i den i Paris den 22. juni 1955  

 underskrevne aftale mellem deltagerne i Den nordatlantiske Traktat om  

 samarbejde med hensyn til atomoplysninger, afløser denne aftale ved sin  

 ikrafttræden førstnævnte aftale, dog således at oplysninger, der er meddelt i  

 henhold dertil, i enhver henseende skal betragtes som værende meddelt i  

 henhold til denne aftales bestemmelser.
Artikel XII Denne aftale skal dateres den dag, den åbnes for underskrift, og stå åben  

 for underskrift, indtil den er underskrevet af alle stater, der er deltagere  

 i Den nordatlantiske Traktat.
 Til bekræftelse heraf har de neden for anførte repræsentanter på deres  

 respektive landes - Den nordatlantiske Traktats Organisations medlemslandes -  

 vegne og på Den nordatlantiske Traktats Organisations vegne underskrevet  

 denne aftale.
Udfærdiget i Paris den 18. juni 1964 på engelsk og fransk, begge tekster  

 af samme gyldighed, i et enkelt originaleksemplar, som skal deponeres i  

 Amerikas forenede Staters regeringsarkiver.
Amerikas forenede Staters  

 regering vil fremsende bekræftede genparter deraf til samtlige signatarlande  

 og tiltrædende lande.
 For Kongeriget Belgien:
A. de Staercke 18. juni 1964 For Canada:
George Ignatieff 30. juni 1964 For Kongeriget Danmark:
E.
Schram-Nielsen 25. juni 1964 For Frankrig:
F.
Seydoux 18. juni 1964 For Forbundsrepublikken Tyskland Wilhelm Grewe 18. juni 1964 For Kongeriget Grækenland:
C.X.
Palamas 18. juni 1964 For Island:
Peetur Thorsteinsson 18. juni 1964 For Italien:
A.
Alessandrini 22. juni 1964 For Storhertugdømmet Luxembourg:
Paul Reuter 18. juni 1964 For Kongeriget Nederlandene:
H.N.
Boon 18. juni 1964 For Kongeriget Norge:
Georg Kristiansen 24. juli 1964 For Portugal:
Mario d'Oliveira Neves 9. juli 1964 For Tyrkiet:
M.Nuri Birgi 18. juni 1964 For Det forenede Kongerige Storbritannien og Nordirland:
Evelyn Shuckburgh 18. juni 1964 For Amerikas forenede Stater:
Thomas K.
Finletter 18. juni 1964 Den kgl. ambassade i Washington har i en note af 29. juli 1964 underrettet  

 Amerikas forenede Staters regering om, at Danmark er villig til at lade sig  

 binde af aftalens bestemmelser.
Nævnte regering har i en note af 15. marts  

 1965 tilkendegivet, at sådan underretning den 12. marts s.å. er modtaget fra  

 samtlige deltagere i Den nordatlantiske Traktat, og at aftalen derefter i  

 medfør af aftalens artikel X, stk. 1 er trådt i kraft den 12. marts 1965.
 I henhold til artikel XI afløser aftalen den i Paris under 22. juni 1955  

 underskrevne aftale mellem deltagerne i Den nordatlantiske Traktat om  

 samarbejde med hensyn til atomoplysninger (jfr. udenrigsministeriets  

 bekendtgørelse nr. 28 af 18. juli 1956, Lovtidende C).
Udenrigsministeriet den 5. oktober 1965 Per Hækkerup.
