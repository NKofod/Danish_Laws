(Til alle amtsråd, kommunalbestyrelser,  

 skolekommissioner og skolenævn) Ifølge § 5, stk. 1 i undervisningsministeriets cirkulære af 19. april 1974  

 om forhold i forbindelse med sygdom for folkeskolens tjenestemænd kan en  

 tjenestemand i folkeskolen, der af helbredsmæssige grunde midlertidigt er ude  

 af stand til at udføre fuld tjeneste, opnå tilladelse til nedsættelse af  

 tjenestetiden med indtil halvdelen i indtil 3 måneder med bibeholdelse af  

 fuld lønning.
Perioden indgår ifølge cirkulærets § 6 uafkortet i  

 lønancienniteten og pensionsalderen.
 Tilladelsen til nedsættelsen af tjenestetiden meddeles ifølge cirkulærets  

 § 5, stk. 4, 1. pkt., af kommunalbestyrelsen, for tjenestemænd ved  

 amtskommunens skole- og undervisningsvæsen af amtsrådet, efter indhentet  

 udtalelse fra nævnet for helbredsbedømmelser i tjenestemandssager.
 På given foranledning skal man henlede opmærksomheden på, at tilladelse  

 til tjenestetidsnedsættelse først kan meddeles, når udtalelsen fra  

 helbredsnævnet foreligger.
 Såfremt de stedlige skolemyndigheder lader en tjenestemand, der ansøger om  

 tjenestetidsnedsættelse, bibeholde fuld løn, må der tages forbehold om senere  

 tilbagebetaling af det eventuelt for meget udbetalte.
 Undervisningsministeriet, den 6 marts  

 1978.
 P.M.V.
 E.B.
