 Vejtransportrådet kunne ikke godkende den ansvarlige leder, idet det  

 ikke fandtes dokumenteret, at den pågældende reelt også var den, der skulle  

 lede virksomhedens transportarbejde.
I en sag blev der ansøgt om godkendelse af overdragelse af en tilladelse  

 til et selskab med tilladelsesoverdrageren som ansvarlig leder, som tillige  

 fortsat skulle drive sin personlige vognmandsvirksomhed med en tilladelse.  

 Vejtransportrådet fandt ikke, at den angivne ansvarlige leder var den  

 egentlige ansvarlige for selskabets transportarbejde.
Rådet lagde vægt på, at  

 den pågældende hverken havde økonomiske interesser i selskabet eller kunne  

 tegne det på egen hånd, og at indehaveren af selskabet, der tillige skulle  

 være chauffør, tidligere havde søgt om godkendelse som vognmand, men havde  

 trukket ansøgningen tilbage, da en godkendelse blev betinget af deltagelse i  

 vognmandskursus.
 (* 1) Vejtransportrådets årsberetning for 1987.
