Nr BTL 82 Betænkning over Forslag til lov om ændring af lov om erstatning til  

 besættelsestidens ofre   

 Nr L 82 1986-87, 1. samling Blad nr 889 Afgivet af socialudvalget Afgivet: 19870512 Udvalget har behandlet lovforslaget i en række møder og har herunder stillet spørgsmål til socialministeren, som denne har besvaret skriftligt.
Udvalget har endvidere modtaget mundtlige og/ eller skriftlige henvendelser fra:
Antonsen, Thorkil, ingeniør, Hellerup, Gestapofangerne, Sjællandsafdelingen, Haxvig, Freddy, Hundested, og Modstandskampens Veteranklub.
Der er af socialministeren stillet ændringsforslag, hvorom henvises til bemærkningerne.
Herefter indstiller »udvalget§ lovforslaget til »vedtagelse§ med de af socialministeren stillede ændringsforslag.
Ændringsforslag Til § 1 Af »socialministeren§, tiltrådt af »udvalget§:
 1) Før nr. 1 indsættes som nye numre:
 »01. I § 5, stk. 1, affattes nr. 1 således:
»1) om en person omfattes af nærværende afsnit, jf. herved også § 1 a, § 1 b og § 65,».
 02. I § 10 affattes 1. pkt. således:
»Sikringsstyrelsen er berettiget til af de i §§ 1, 1 a og 1 b omhandlede personer, frihedsbevægelsens organisationer, kommunalbestyrelser (sociale udvalg) og andre vedkommende, herunder klinikker, sygehuse, behandlende læger m.v., at begære og få meddelt enhver oplysning, der er af betydning, herunder hospitalsjournaler, og hvad dertil hører, eller afskrifter af samme samt til at forlange optaget retsligt forhør i overensstemmelse med retsplejelovens § 1018 og få udskrift deraf.« 03. I § 22 affattes 1. pkt. således:
»Erstatning til efterladte, jf. § 1, stk. 2, § 1 a, stk. 3, samt § 1 b, ydes efter nedenstående regler:».« Til § 2 2) »Paragraffen§ affattes således:
»§ 2 Loven træder i kraft den 1. juli 1987.« BEMÆRKNINGER Til nr. 1 Ændringerne er konsekvensrettelser som følge af forslag til lov om ændring af lov om erstatning til besættelsestidens ofre (L 69), der vedrørte de såkaldte Shanghai-søfolk, og som blev vedtaget af Folketinget den 24. april 1987.
Til nr. 2 Ikrafttrædelsesdatoen ændres fra den 1. januar 1988 til den 1. juli 1987.
Ændringen vil medføre en merudgift på halvdelen af den årlige merudgift svarende til ca. 7 mill. kr.
Merudgiften på ca. 14 mill. kr. årligt i 1988 og fremover vil ikke ændres af den tidligere ikrafttrædelsesdato.
Agnete Laustsen (KF) fmd.
Karen Højte Jensen (KF) Lizzie Lichtenberg (KF) Merete Aarup (KF) Birthe Rønn Hornbech (V) Hanne Severinsen (V) Birgith Mogensen (CD) Kofod-Svendsen (KRF) Hanne  

 Andersen (S) Jytte Andersen (S) Mette Groes (S) Joanna Rønn (S) Erik B.
Smith (S) nfmd.
Taanquist (S) Agerschou (SF) Birthe Hansen (SF) Aase Olesen (RV) Partierne FP og VS havde ikke medlemmer i udvalget.
