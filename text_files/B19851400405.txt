 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Vejle Inderfjord vildtreservat i Vejle  

 amt.
 § 1. Vildtreservatet omfatter:
a.
Den del af Vejle Inderfjord, som er beliggende vest for en ret linie  

 fra et punkt øst for Brøns Odde, hvor Tagesvej, matr. nr. 15 s Bredballe By,  

 Bredballe udmunder i strandkanten til et punkt på fjordens sydbred ved Ibæks  

 udløb.
b.
Tilstødende landarealer mod nord og syd afgrænset af jernbanen til  

 henholdsvis Horsens og Fredericia og mod vest af Østerbrogade og Toldbodvej.
c.
Den del af Vejle Sønderå, der er beliggende øst for Toldbodvej.
 § 2.
 På de i § 1 nævnte områder er det forbudt at udøve jagt på eller på anden  

 måde at ombringe, indfange eller forjage svømme- og vadefugle.
 § 3.
 Det er forbudt at ødelægge og indsamle æg.
 § 4.
 Landbrugsministerets Vildtforvaltning kan, når særlige forhold taler  

 derfor, dispensere fra bestemmelserne i §§ 2 og 3.
 § 5.
 Overtrædelse af bestemmelserne i §§ 2 og 3 straffes i medfør af § 51, stk.  

 4, i lov om jagt og vildtforvaltning med bøde, for så vidt strengere straf  

 ikke er forskyldt efter den øvrige lovgivning.
 § 6.
 Bekendtgørelsen træder i kraft den 1. december 1985.
 Landbrugsministeriet, den 27. november  

 1985.
