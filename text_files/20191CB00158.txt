Vedtaget af Folketinget ved 2. (sidste) behandling den 2. april 2020 Folketingsbeslutning om Danmarks godkendelse af en ændring af vedtægterne for Den Nordiske Investeringsbank Folketinget  meddeler sit samtykke til, at Danmark godkender aftalen, der ændrer § 14 i vedtægterne for Den Nordiske Investeringsbank, som fremgår af bilaget til overenskomsten af 11. februar 2004 mellem Danmark, Estland, Finland, Island, Letland, Litauen, Norge og Sverige om Den Nordiske  Investeringsbank.
Folketinget, den 2. april 2020 Henrik Dam Kristensen / Erling Bonnesen Bilag 1 Den aftale, som er omtalt i folketingsbeslutningen, er gengivet i det fremsatte forslag.
