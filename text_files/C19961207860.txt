 1. Tilskudsrammen for 1997.
 For 1997 udgør det samlede tilskudsbeløb ca. 79,6 mio. kr., et beløb  

 svarende til ca. 12 pct. af landskirkeskatten.
 Beløbsrammen for tilskud, der fordeles uansøgt (ordinære tilskud) er i  

 1997 på ca. 67,6 mio. kr., og rammen for tilskud efter ansøgning  

 (ekstraordinære tilskud) er på ca. 12 mio. kr.
 2. Reglerne i hovedtræk.
 Efter § 13 i lov om folkekirkens økonomi, jf. lovbekendtgørelse nr. 627 af  

 4. juli 1994 kan der, hvis det samlede kirkelige ligningsbeløb i en kommune  

 er særligt stort i forhold til den skattepligtige indkomst for folkekirkens  

 medlemmer i kommunen, ydes et tilskud af fællesfonden til nedsættelse af  

 ligningsbeløbet.
 I overensstemmelse med en indstilling afgivet i 1992 af en arbejdsgruppe  

 med repræsentanter fra Kommunernes Landsforening, Danmarks Provsteforening,  

 Indenrigsministeriet og Kirkeministeriet om en ordning til fordeling og  

 udmelding af de årlige udligningstilskud bygger ordningen på følgende  

 elementer:
 at 85 procent af det samlede tilskudsbeløb fordeles uansøgt efter  

 objektive kriterier så tidligt, at kommunerne kan medregne dem ved  

 fastsættelsen af kirkeskatteprocenten.
 at de resterende 15 procent af det samlede tilskudsbeløb forbeholdes en  

 diskretionær pulje, som Kirkeministeriet efter ansøgning fordeler til særligt  

 vanskeligt stillede kommuner (kommuner med ekstraordinære tilskudsbehov).
 at tilskudsordningen udformes således, at overudligning og tilskyndelse  

 til tilskudstænkning undgås.
 3. Beregning og fordeling af uansøgte tilskud  

 (ordinære tilskud).
 Hovedbetingelserne for at opnå uansøgt tilskud i 1997 er:
 at udskrivningsgrundlaget pr. kirke i kommunen er mindre end 50 procent  

 af landsgennemsnittet i 1994, som opgjort pr. 1. maj 1996, svarer til ca.  

 99,6 mio. kr. pr. kirke.
 at den gennemsnitlige kirkeskatteprocent i kommunen i perioden 1994-1996  

 er større end 1,00.
 Sammenhængen mellem udligningsniveauet og det lokale gennemsnitlige  

 udskrivningsgrundlag pr. kirke beregnet i procent af landsgennemsnittet for  

 1994 fastsættes i følgende intervaller:
Det lokale udskrivningsgrundlag For at sikre fuld fordeling af det beløb, der er til rådighed for uansøgte  

 tilskud hvert år, ganges udligningsniveauet med en tilpasningskvotient, som i  

 1997 er beregnet til 77,0 procent.
 Ved omregning fra udskrivningsgrundlag til tilskud anvendes den  

 gennemsnitlige kirkeskatteprocent for 1996, der er på 0,80 procent.
 De objektive kriterier (1: Kommunens kirkeskatteprocent, 2: Antal kirker i  

 kommunen, 3: Udskrivningsgrundlag pr. kirke og 4: Udskrivningsgrundlag pr.  

 kirke i procent af landsgennemsnittet for 1994), der er lagt til grund ved  

 beregning af det ordinære tilskud til den enkelte kommune, fremgår af  

 meddelelsen fra Kirkeministeriet om, at der er bevilget ordinært tilskud for  

 1997.
Tilskuddet kan højst udgøre et beløb, som i 1996 ville have medført en  

 nedsættelse af den lokale kirkeskatteprocent til 1,0 procent.
Tilskud, der  

 beregnes til beløb under 100.000 kr., udbetales ikke.
 Tilskud bliver anvist af den stedlige stiftsøvrighed med en fjerdedel ved  

 hvert kvartals begyndelse første gang januar kvartal 1997.
 84 kommuner får uansøgt tilskud til nedsættelse af ligningsbeløbet i 1997.  

 I 1996 fik 71 kommuner uansøgt tilskud.
 4. Fordeling af tilskud efter ansøgning  

 (ekstraordinære tilskud).
Særligt vanskeligt stillede kommuner kan ansøge Kirkeministeriet om  

 tilskud af puljen på 12 mio. kr.
Det gælder også kommuner, der uansøgt får  

 tilskud i 1997.
 Ansøgning skal indsendes til Kirkeministeriet gennem vedkommende  

 provstiudvalg senest den 1. november 1996. Ansøgning skal indeholde oplysning  

 om størrelsen af kirkeskatteprocenten for 1997, samt en udførlig redegørelse  

 for sådanne særlige forhold, der begrunder, at der søges om tilskud.
Kirkeministeriet behandler ansøgningerne om ekstraordinære tilskud i løbet  

 af november månd.
Meddelelser om tilskudsudbetalinger sendes i december  

 måned.
