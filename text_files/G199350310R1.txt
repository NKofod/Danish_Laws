Formålet med registeret er at samle alle oplysninger om den enkelte patients kontakt med Statens Øjenklinik, at gøre det muligt til brug for administration, patientbehandling og forskning at fremdrage oplysninger om patienter, for hvem der er registreret bestemte diagnoser, undersøgelser, behandlinger m.v., at danne grundlag for Statens Øjenkliniks arbejde med rådgivning og behandling vedrørende synstruende sygdomme, herunder øjenklinikkens virke som landsdækkende center for synshandicap samt at lette samarbejdet imellem Statens Øjenklinik og dets samarbejdspartnere, herunder overordnet myndighed (Socialministeriet), andre ministerier og styrelser, amtslige og kommunale myndigheder, læger, sygehuse m.v.
Endvidere er registerets formål at danne grundlag for udarbejdelse af statistikker med henblik på planlægning og indberetninger til Socielministeriet og lette det daglige administrative arbejde på Statens Øjenklinik.
Personkreds: Registeret må kun indeholde oplysninger om personer, som er undersøgt på, henvist til eller indberettet til Statens Øjenklinik.
 Ikrafttrædelsesdato: 01/07/1993.
