Cirkulære om ophævelse af  

 merhugstfradraget1) 1. Baggrunden for merhugtsfradraget Ligningsrådet har igennem mere end 30 år  

 tilladt, at 50% af merhugstindtægterne som følge af stormfald  

 anses for skattefri.
I tilfælde af merhugst som følge af  

 stormfald har skovejerne således kunne beregne et merhugstfradrag i  

 henhold til regler senest vedtaget af Ligningsrådet i 2000. De  

 gældende regler var oprindeligt indeholdt i cirkulære nr. 18064  

 af 26. april 1982 (SD-cirkulære 1982-10), der blev udarbejdet som  

 følge af stormen den 24. og 25. november 1981. Af cirkulæret  

 fremgik, at denne ekstraordinære fradragsmulighed udelukkende  

 vedrørte stormen den 24. og 25. november 1981.
Merhugstfradraget har frem til 1984 kun været  

 indrømmet efter forudgående henvendelse fra Dansk Skovforening,  

 således at Ligningsrådet konkret tog stilling til muligheden for  

 at indrømme merhugstfradrag efter hvert stormfald.
Ligningsrådet  

 indrømmede ved alle henvendelser skovejerne skattefrihed for 50% af  

 merindtægterne.
 Den 9. november 1984 meddelte Statsskattedirektoratet, at  

 reglerne kunne anvendes i alle tilfælde, hvor stormskaden havde  

 medført en betydelig forringelse af skovens værdi, således  

 at der forelå en erklæring fra statens tilsynsførende med  

 de private skove, som anført i SD-cirkulære 1982-10, under punkt  

 2. Beregningen af fradraget skulle foretages som anført i  

 cirkulæret.
 Statsskattedirektoratets cirkulære er siden  

 ophævet i forbindelse med en regelforenkling i 1991, og reglerne blev  

 samtidig overført til Ligningsvejledningen.
Ligningsvejledningen har således siden 1991  

 indeholdt en gengivelse af SD-cirkulære 1982-10, punkt 2, dog uden  

 angivelse af muligheden for at udskyde opgørelsen af stormfaldet til  

 det efterfølgende indkomstår.
Ligningsvejledningen har siden  

 1984 indeholdt en angivelse af, at der kunne indrømmes  

 merhugstfradrag, såfremt stormfaldet havde medført en betydelig  

 forringelse af skovens værdi, således at der forelå en  

 erklæring fra statens tilsynsførende med de private skove.
I  

 tidligere udgaver af Ligningsvejledningen var det blot oplyst, at  

 Ligningsrådet i nogle tilfælde havde givet tilladelse til  

 lempelse af indkomsten.
 Som følge af stormen den 3. - 4. december 1999  

 vedtog Ligningsrådet den 22. februar 2000 at indrømme skovejerne  

 et merhugstfradrag.
2. Ophævelsen af merhugtsfradraget Ligningsrådet har nu revurderet reglerne om  

 merhugstfradraget og finder, at der er ikke er tilstrækkeligt grundlag  

 for at give det pågældende fradrag.
På denne baggrund har  

 Ligningsrådet vedtaget at ophæve merhugtsfradraget med virkning  

 fra og med den 1. august 2002.
 Dette indebærer, at skovejere ikke vil blive  

 indrømmet merhugtsfradrag af Ligningsrådet i forbindelse med  

 stormfald indtrådt på eller efter skæringsdatoen den 1.  

 august 2002.
Told- og Skattestyrelsen, den 30. maj  

 2002 Ole Kjær /Kim Lohse 1)   I Told- og Skattestyrelsens interne  

 nummerrække har cirkulæret nr. 2002-19.
