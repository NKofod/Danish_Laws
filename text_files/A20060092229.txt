Bekendtgørelse af lov om  

 tvungen administration af udlejningsejendomme Herved bekendtgøres lov om tvungen administration af  

 udlejningsejendomme, jf. lovbekendtgørelse nr. 76 af 19. januar 2005, med de  

 ændringer, der følger af § 57 i lov nr. 430 af 6. juni 2005 og § 63  

 i  

 lov nr. 431 af 6. juni 2005. Lov nr. 516 af 7. juni 2006 (§ 10) er ikke  

 indarbejdet i denne lovbekendtgørelse, da tidspunktet for ikrafttrædelsen af  

 ændringerne ikke er fastsat på tidspunktet for udsendelsen af denne  

 lovbekendtgørelse,  

 jf. lovens § 13, stk. 1.
Kapitel 1 Lovens anvendelsesområde § 1.  

  

 Loven gælder for ejendomme, hvor mindst 2 lejligheder er udlejet helt eller  

 delvis til beboelse.
 Stk. 2.  

  

 Flere  

 ejerlejligheder, der henhører under samme ejerforening, og som ejes af samme  

 udlejer, anses i denne lov som en ejendom.
Stk. 3.  

  

 Er flere  

 ejendomme, der ejes af samme ejer, opført kontinuerligt som en samlet  

 bebyggelse, og har disse ejendomme fælles friarealer eller nogen form for  

 driftsfællesskab, anses disse ligeledes i denne lov som en ejendom.
Det samme  

 gælder, hvor flere ejendomme er samvurderet eller samnoteret i tingbogen.
Kapitel 2 Beslutning om tvangsadministration § 2.  

  

 Huslejenævnet kan på begæring af beboerrepræsentanterne eller et flertal af  

 lejerne samt i de i stk. 3 nævnte tilfælde beslutte, at en ejendom skal  

 administreres på ejerens vegne.
Stk. 2.  

  

 I kommuner, hvor  

 reglerne i kapitel II-V i lov om midlertidig regulering af boligforholdene er  

 gældende, er det dog en betingelse for, at der kan træffes beslutning efter  

 stk. 1, at den af huslejenævnet fastsatte frist efter § 22, stk. 3,  

 § 27, stk. 6, eller § 27 a, stk. 2, i lov om midlertidig regulering  

 af boligforholdene ikke er overholdt.
Det er tillige en betingelse, at  

 Grundejernes Investeringsfond to gange tidligere eller én gang tidligere  

 inden  

 for de sidste 2 år har ladet arbejder udføre for ejernes regning, jf.  

 § 60  

 i lov om midlertidig regulering af boligforholdene, eller at Grundejernes  

 Investeringsfond på grund af en ejendoms særlige forhold ikke finder at kunne  

 påtage sig at udføre arbejder, som er pålagt af huslejenævnet.
Stk. 3.  

  

 Såfremt  

 Grundejernes Investeringsfond på grund af en ejendoms særlige forhold ikke  

 finder at kunne påtage sig de i stk. 2 nævnte arbejder, skal  

 investeringsfonden  

 give meddelelse herom til huslejenævnet.
Huslejenævnet skal herefter inden 8  

 dage træffe afgørelse om, at ejendommen skal administreres på ejerens vegne.
 Stk. 4.  

  

 I kommuner, hvor  

 reglerne i kapitel II-V i lov om midlertidig regulering af boligforholdene  

 ikke  

 er gældende, er det dog en betingelse for, at der kan træffes beslutning  

 efter  

 stk. 1, at ejendommen er mangelfuld, at udlejeren tidligere er dømt til at  

 lade  

 vedligeholdelsesarbejder udføre på ejendommen, og at udlejeren herefter ikke  

 uden unødigt ophold har påbegyndt og fuldendt de nævnte  

 vedligeholdelsesarbejder.
 § 2 a.  

  

 For  

 ejendomme, der er omfattet af reglerne i kapitel 10 i lov om byfornyelse samt  

 kapitel 7 i lov om byfornyelse og udvikling af byer, kan huslejenævnet på  

 begæring af beboerrepræsentanterne eller et flertal af lejerne samt i de i  

 stk.  

 3 nævnte tilfælde træffe beslutning om, at en ejendom skal administreres på  

 ejerens vegne.
Stk. 2.  

  

 Det er dog en  

 betingelse for, at der kan træffes beslutning efter stk. 1, at den af  

 huslejenævnet fastsatte frist i henhold til § 175, stk. 4, i lov om  

 byfornyelse eller § 54, stk. 5, i lov om byfornyelse og udvikling af  

 byer  

 ikke er overholdt.
Det er tillige en betingelse, at Grundejernes  

 Investeringsfond to gange tidligere eller en gang inden for de sidste to år  

 har  

 ladet arbejder udføre for ejerens regning i henhold til § 175, stk. 4, i  

 lov om byfornyelse eller § 54, stk. 5, i lov om byfornyelse og udvikling  

 af byer, eller at Grundejernes Investeringsfond på grund af en ejendoms  

 særlige  

 forhold ikke finder at kunne påtage sig at udføre arbejder, som er pålagt af  

 huslejenævnet.
Stk. 3.  

  

 Såfremt  

 Grundejernes Investeringsfond på grund af en ejendoms særlige forhold ikke  

 finder at kunne påtage sig de i stk. 2 nævnte arbejder, skal  

 investeringsfonden  

 give meddelelse herom til huslejenævnet.
Huslejenævnet skal herefter inden 8  

 dage træffe afgørelse om, hvorvidt ejendommen skal administreres på ejerens  

 vegne.
§ 3.  

  

 (Ophævet) § 4.  

  

 Et  

 huslejenævns beslutning om tvungen administration er, uanset hvornår andre  

 rettigheder er stiftet eller tinglyst, gyldig over for enhver med de  

 retsvirkninger, der følger af bestemmelserne i denne lov.
Stk. 2.  

  

 Afgørelser om  

 tvungen administration skal meddeles by- og boligministeren.
Huslejenævnet  

 skal  

 lade afgørelsen tinglyse på ejendommen.
Kapitel 3 Generelle bestemmelser § 5.  

  

 By-  

 og Boligministeren udpeger administrator og fastsætter vederlag for  

 administrationen.
Foreligger der for ejendommen en godkendt saneringsplan  

 efter  

 § 9 i lov om sanering, eller er ejendommen omfattet af en beslutning  

 efter  

 § 16 i samme lov eller af en beslutning efter §§ 7, 32, 72 eller 73  

 i  

 lov om byfornyelse og boligforbedring eller en beslutning efter §§ 9,  

 166  

 eller 167 i lov om byfornyelse eller §§ 8 og 76 i lov om byfornyelse og  

 udvikling af byer, overtager kommunalbestyrelsen eller ved selskabssanering  

 saneringsselskabet dog de beføjelser, der er tillagt administrator.
 Stk. 2.  

  

 Er ejendommen  

 omfattet af en beslutning om kondemnering eller af påbud efter den tidligere  

 gældende lov om boligtilsyn, overtager kommunalbestyrelsen de beføjelser, der  

 er tillagt administrator.
§ 6.  

  

 Huslejenævnet fastsætter efter aftale med administrator en rimelig frist,  

 inden  

 for hvilken de påbudte arbejder skal være udført, dog højst 10 år.
Er  

 ejendommen omfattet af en beslutning efter den tidligere gældende lov om  

 boligtilsyn, eller vil de påbudte arbejder stride mod eller væsentligt  

 fordyre  

 gennemførelsen af en godkendt saneringsplan for ejendommen eller en  

 beslutning  

 efter §§ 7, 32, 72 eller 73 i lov om byfornyelse og boligforbedring  

 eller  

 en beslutning efter §§ 9, 166 eller 167 i lov om byfornyelse eller  

 §§ 8 og 76 i lov om byfornyelse og udvikling af byer, skal administrator  

 alene udføre sådanne arbejder, der er nødvendige af hensyn til beboernes  

 sikkerhed.
§ 7.  

  

 Administrator skal underrette de panthavere i ejendommen, hvis rettigheder  

 fremgår af tingbogen, om overtagelsen af administrationen og om de påbudte  

 arbejder.
Panthaverne kan vælge at lade arbejderne udføre for egen regning.  

 Ønsker flere panthavere at udføre arbejderne, har en efterstående panthaver  

 fortrinsret  

 for en foranstående.
 Stk. 2.  

  

 Såfremt  

 panthaverne ikke inden 6 uger fra modtagelsen af administrators underretning  

 efter stk. 1 har erklæret, at de ønsker at lade arbejdet udføre, skal  

 administrator iværksætte dette på ejerens vegne, så snart der er økonomisk  

 mulighed herfor, jfr. §§ 9, 10 og 12.
 § 8.  

  

 Administrator kan, eventuelt med fogedens bistand, kræve udlevering af  

 dokumenter, der vedrører ejendommen.
 Stk. 2.  

  

 Administrator  

 har samme ret som ejeren til at gøre sig bekendt med registrerede oplysninger  

 vedrørende ejendommen efter lov om bygnings- og boligregistrering.
§ 9.  

  

 Administrator oppebærer ejendommens lejeindtægter, eventuelle varmebidrag og  

 lignende.
Lejerne kan efter underretning herom kun betale med frigørende  

 virkning til administrator, medmindre lejerne betaler lejen til Grundejernes  

 Investeringsfond efter § 60, stk. 6, i lov om midlertidig regulering af  

 boligforholdene.
I så fald oppebærer administrator efter underretning af  

 investeringsfonden den overskydende del af lejeindtægten.
Stk. 2.  

  

 Har ejendommen  

 en positiv almindelig vedligeholdelseskontor, jfr. § 18 i lov om  

 midlertidig regulering af boligforholdene, kan administrator kræve, at  

 udlejeren betaler et hertil svarende beløb til administrator inden 3 uger  

 efter, at påkrav herom er kommet frem til udlejeren.
Administrator skal sørge  

 for, at beløb, der ikke betales rettidigt, snarest overdrages til inddrivelse  

 i  

 restanceinddrivelsesmyndigheden.
Inddrivelse kan ske ved udpantning efter  

 reglerne for udpantning af skatter og afgifter m.v., jf. lov om  

 fremgangsmåden  

 ved inddrivelse af skatter og afgifter m.v.
Inddrivelse sker med tillæg af et  

 gebyr, der tilfalder restanceinddrivelsesmyndigheden, og hvis størrelse  

 fastsættes af by- og boligministeren i samråd med skatteministeren.
Ved  

 udpantningen  

 skal det af udlejeren til lejerne senest udsendte vedligeholdelsesregnskab,  

 jfr. § 20 i lov om midlertidig regulering af boligforholdene, lægges til  

 grund.
Såfremt der senere er aflagt regnskab over for Grundejernes  

 Investeringsfond, jfr. § 22 a i lov om midlertidig regulering af  

 boligforholdene, lægges dette regnskab til grund.
 Stk. 3.  

  

 Restanceinddrivelsesmyndigheden  

 kan endvidere inddrive krav efter stk. 2 ved indeholdelse i løn m.v.  

 efter  

 reglerne for inddrivelse af personlige skatter i kildeskatteloven og  

 eftergive  

 krav efter stk. 2 efter reglerne i opkrævningsloven.
 Stk. 4.  

  

 Administrator  

 skal anvende de oppebårne beløb til dækning af udgifterne i nævnte  

 rækkefølge:  

 varme, vand, el og gas, administration renholdelse, vedligeholdelse,  

 opretning,  

 brandsikring, forsikringer, ejendomsskatter, der forfalder i  

 tvangsadministrationsperioden, og, i det omfang lejeindtægten giver mulighed  

 herfor, tillige udgifter til ydelser på prioriteter.
 Stk. 5.  

  

 Administrator  

 bestemmer, i hvilken rækkefølge de påbudte arbejder vedrørende  

 vedligeholdelse,  

 opretning og brandsikring skal udføres.
Stk. 6.  

  

 Administrator  

 indtræder i det hele i ejerens sted i forhold til lejerne, herunder med  

 hensyn  

 til retten til ifølge lovgivningen at kræve lejeforhøjelser samt til at  

 foretage  

 genudlejning af ledige lejligheder og øvrige lokaler.
Administrator kan  

 endvidere kræve udbetaling fra Grundejernes Investeringsfond i henhold til  

 § 22 b i lov om midlertidig regulering af boligforholdene.
 Stk. 7.  

  

 Foranstaltninger, som er påbudt i henhold til lov, kan udføres af  

 administrator.
 Stk. 8.  

  

 Arbejder, som  

 påbydes af huslejenævnet efter beslutningen om tvangsadministration jfr.  

 § 2, kan udføres af administrator.
 Stk. 9.  

  

 By- og  

 Boligministeren fastsætter nærmere regler om administrators virke og pligt  

 til  

 at aflægge regnskab.
 § 10.  

  

 Såfremt hverken lejeindtægten eller opfyldelse i henhold til § 9, stk.  

 2,  

 er tilstrækkelig til at dække udgifterne ved påbudte arbejder til ejendommens  

 vedligeholdelse og opretning eller udgifterne til foranstaltninger som nævnt  

 i  

 § 9, stk. 7 og 8, kan administrator på ejerens vegne optage lån hertil  

 og  

 som sikkerhed for lånet lade tinglyse pant i ejendommen med fortrinsret efter  

 ejendomsskatter, men uden personlig hæftelse.
 Stk. 2.  

  

 Pantebrevet skal  

 for at kunne tinglyses med fortrinsret indeholde huslejenævnets eller  

 kommunalbestyrelsens erklæring om, at pantebrevet er til sikkerhed for lån  

 efter stk. 1.
 § 11.  

  

 Såfremt der ikke opnås lån som nævnt i § 10, skal administrator med  

 angivelse af lånebehovet rette henvendelse til kommunalbestyrelsen.
 § 12.  

  

 Såfremt der ikke inden 3 måneder efter administrators henvendelse godkendes  

 en  

 saneringsplan efter § 9 i lov om sanering eller træffes beslutning efter  

 § 16 i samme lov for ejendommen eller beslutning efter §§ 7, 32, 72  

 eller 73 i lov om byfornyelse og boligforbedring eller en beslutning efter  

 §§ 9, 166 eller 167 i lov om byfornyelse eller §§ 8 og 76 i lov om  

 byfornyelse og udvikling af byer, yder kommunalbestyrelsen lån til betaling  

 af  

 de budgetterede udgifter med tillæg af eventuelle senere forhøjelser i det  

 omfang, udgifterne ikke kan dækkes på anden måde.
§ 13.  

  

 Lån ydet efter § 12 er rente- og afdragsfri, indtil den tvungne  

 administration ophæves.
Herefter afdrages lånet inden for en periode af højst  

 20 år.
Renten fastsættes af by- og boligministeren efter forhandling med  

 finansministeren på grundlag af markedsforholdene for lån af tilsvarende  

 type.
 § 14.  

  

 Som sikkerhed for lånet lader kommunalbestyrelsen tinglyse pant i ejendommen  

 med fortrinsret efter ejendomsskatter, men uden personlig hæftelse.
 Stk. 2.  

  

 Pantebrevet skal  

 for at kunne tinglyses med fortrinsret indeholde kommunalbestyrelsens  

 erklæring  

 om, at pantebrevet er til sikkerhed for lån efter § 12.
 § 15.  

  

 By- og Boligministeren yder rentefri statslån til dækning af halvdelen af  

 kommunens udgifter i medfør af 3 12 inden for de midler, der på de årlige  

 finanslove bevilges i henhold til lov om sanering, lov om byfornyelse og  

 boligforbedring, lov om byfornyelse samt lov om byfornyelse og udvikling af  

 byer.
 Stk. 2.  

  

 Kommunalbestyrelsen indbetaler halvdelen af modtagne renter og afdrag på  

 lånet  

 til staten.
§ 16.  

  

 Huslejenævnet  

1)  

  skal ophæve den tvungne  

 administration og sørge for, at tinglysning efter § 4, stk. 2, slettes,  

 når de påbudte arbejder, jfr. dog § 6, er udført og betalt og  

 administrator erklærer at være fyldestgjort for sit tilgodehavende.
Det samme  

 gælder, når ejendommen ikke længere er omfattet af loven, jfr. § 1.
 § 17.  

  

 Huslejenævnets afgørelser i henhold til denne lov kan indbringes for  

 boligretten eller i Københavns kommune for et ankenævn efter reglerne i  

 §§ 43 og 44 i lov om midlertidig regulering af boligforholdene.  

 Indbringelse af afgørelsen for boligret eller ankenævn har ikke opsættende  

 virkning.
Kapitel 4 Ikrafttræden m.v.
§ 18.  

  

 (Ophævet) § 19.  

  

 Loven  

 træder i kraft den 1. januar 1985.
 Stk. 2.  

  

 Lov om tvungen  

 administration af udlejningsejendomme, jfr. lovbekendtgørelse nr. 142 af 6.  

 april 1982, ophæves.
 § 20.  

  

 Loven gælder ikke for Færøerne og Grønland.
 Lov nr. 430 af 6. juni 2005 indeholder nedenstående  

 ikrafttrædelses- og overgangsbestemmelse. (Lovændringen vedrører § 9.  

 Lovændringen angår konsekvensændringer som følge af lov om opkrævning og  

 inddrivelse af visse fordringer  samlingen af inddrivelsen i  

 Skatteministeriet.) Information til nedenstående § 70.  

 Bekendtgørelsen  

 i Lovtidende fandt sted  

  

 den 7. juni 2005.
§ 70 Stk. 1.  

  

 Loven  

 træder i kraft dagen efter bekendtgørelsen i Lovtidende.
 Stk. 2.  

  

 Loven har  

 virkning fra den 1. november 2005, jf. dog stk. 3.
 Stk. 3.  

  

 Afgørelser om  

 inddrivelse, der inden den 1. oktober 2005 er påklaget til de hidtidige  

 administrative klageinstanser, overgår til behandling i Landsskatteretten den  

 1. januar 2006, hvis de hidtidige klageinstanser ikke har færdigbehandlet  

 klagen inden denne dato.
 Lov nr. 431 af 6. juni 2005 indeholder nedenstående  

 ikrafttrædelses- og overgangsbestemmelse. (Lovændringen vedrører § 9 og  

 § 10. Lovændringen angår forenkling, harmonisering og objektivering af  

 reglerne for inddrivelse af gæld til det offentlige m.v. samt mulighed for  

 anvendelse af digitale lønsedler.) § 85 Stk. 1.  

  

 Loven  

 træder i kraft den 1. november 2005, jf. dog stk. 2.
 Stk. 2.
Socialministeriet, den 31. august  

 2006 P.M.V.Thomas Børner /Aksel Meyer 1)  

 I § 16, 1. pkt., er », byfornyelsesnævnet« udgået, jf. § 6, nr. 12,  

 i  

 lov nr. 406 af 31. maj 2000, men fejlagtigt medtaget i lovbekendtgørelse nr.  

 76  

 af 19. januar 2005.
