Klage  

 over utilstrækkelig undersøgelse af ansigtslammelse og hævelse i overmunden Nævnet fandt grundlag for at kritisere afdelingslægen  

 og lagde herved vægt på, at afdelingslægen ved sin undersøgelse fandt en  

 venstresidig ansigtslammelse, og at den tidligere beskrevne hævelse i venstre  

 side af overmunden fortsat var tilstede.
Nævnet lagde endvidere vægt på, at  

 det  

 ved den audiologiske undersøgelse var blevet konstateret, at der var nogle  

 bestemte lydudløste reflekser til stede.
Dette fund måtte efter nævnets  

 opfattelse tolkes således, at den påviste ansigtslammelse meget vel kunne  

 skyldes forhold perifert i nervens forløb, hvorfor det var vigtigt at sikre  

 sig, at der ikke var en svulst i ørespytkirtlen, idet nævnet oplyste, at  

 ansigtsnerven netop forløb inde i denne spytkirtel.
Nævnet fandt derfor, at  

 afdelingslægen burde have tilbudt at foretage en vævsprøve fra hævelsen.
