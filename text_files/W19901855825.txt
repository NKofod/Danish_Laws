En virksomhed med handel og udlejning af EDB-udstyr, havde anskaffet  

 udstyr for op mod 1/2 mio. kr.
Udstyret blev alene anset for  

 afskrivningsberettiget efter afskrivningslovens § 2, idet udstyret ikke kunne  

 antages at være fysisk udslidt inden for 3 år.
 Installatør A klagede for indkomståret 1986 over, at de stedlige  

 skattemyndigheder ikke havde godkendt fradrag efter afskrivningslovens § 3  

 for anskaffet EDB-udstyr for 319.286 kr., men alene indrømmet afskrivning  

 efter afskrivningslovens § 2 med 72.585 kr.
Det var oplyst, at klageren drev selvstændig virksomhed med handel og  

 udlejning af EDB-udstyr.
I denne virksomhed havde han i 1986 anskaffet  

 EDB-udstyr for i alt 480.190 kr., som efter forlods afskrivning med anvendt  

 investeringsfond, 81.104 kr., var bragt til fradrag ved indkomstopgørelsen.
 Med henvisning til, at det omhandlede EDB-udstyr måtte antages at have en  

 fysisk levetid på over 3 år havde de stedlige skattemyndigheder nægtet  

 straksafskrivning, men godkendt afskrivning med 30% af den i henhold til  

 afskrivningslovens § 2 opgjorte driftsmiddelsaldo eller 72.585 kr.
Klagerens revisor nedlagde over for Landsskatteretten påstand om  

 godkendelse af den selvangivne straksafskrivning.
Til støtte herfor anførte  

 han bl.a., at såvel den økonomiske som den tekniske levealder for det  

 omhandlede EDB-udstyr var under 3 år, idet udstyret alene kunne anvendes til  

 sit oprindelige formål i en periode på under 3 år, hvorfor anskaffelsessummen  

 måtte være fuldt fradragsberettiget.
Uanset det anførte om den antagelige længde af den tekniske/økonomiske  

 levetid for det omhandlede EDB-udstyr fandt retten ikke, at udstyret kunne  

 anses for fysisk udslidt inden for 3 år.
Der ville derfor alene være at  

 indrømme afskrivning af anskaffelsessummen efter afskrivningslovens § 2 og  

 ikke efter afskrivningslovens § 3, stk. 1. Den påklagede ansættelse blev  

 herefter stadfæstet.
 LV 1989, L 5.1.7.
