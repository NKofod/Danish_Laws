Beretning afgivet af Miljø- og Fødevareudvalget den 14. september 2016 Beretning over Forslag til folketingsbeslutning om ændring af kvotesystemet i dansk fiskeri og en styrkelse af kystfiskeriet, lokal beskæftigelse og bæredygtigt fiskeri [af Søren Egge Rasmussen (EL), Christian Poll (ALT) og Lisbeth Bech Poulsen (SF)]:
1. Udvalgsarbejdet Beslutningsforslaget blev fremsat den 1. april 2016 og var til 1. behandling den 10. maj 2016. Beslutningsforslaget blev efter 1. behandling henvist til behandling i Miljø- og Fødevareudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 23 spørgsmål til miljø- og fødevareministeren til skriftlig besvarelse, som denne har besvaret.
2. Politiske bemærkninger Udvalget finder, at et aktivt og rentabelt kystfiskeri er ønskeligt og vigtigt i den fremtidige sammensætning af det danske fiskerierhverv.
Partierne ser derfor frem til det igangsatte servicetjek, som ministeren har bebudet.
Partierne ønsker at understøtte udviklingen af flere typer af fiskeri, herunder at styrke det kystnære fiskeri.
 Udvalget vil vende tilbage til spørgsmålet, når servicetjekket er gennemført og i forbindelse med en kommende aftale om fiskerierhvervet.
 P.u.v.
