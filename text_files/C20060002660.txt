Vejledning  

 om sterilisation Denne vejledning knytter sig til bekendtgørelse nr. 14 af  

 10. januar 2006 om sterilisation og kastration, herunder med henblik på  

 kønsskifte (herefter bekendtgørelse om sterilisation og kastration),  

 cirkulære  

 nr. 24 af 3. april 2006 om behandling af sager om sterilisation samt  

 sundhedsloven nr. 546 af 24. juni 2005.
1. Personer  

 over 25 år Efter sundhedslovens § 105 har personer, der  

 er fyldt 25 år, fri adgang til sterilisation.
Samrådstilladelse er således  

 ikke  

 nødvendig i disse tilfælde, medmindre personen er omfattet af lovens  

 § 110, eller § 111, jf. herom nedenfor.
I visse tilfælde kræves tilladelse fra samrådet, selv om den  

 pågældende er fyldt 25 år.
Det drejer sig om tilfælde, hvor ansøgeren på  

 grund  

 af sindssygdom, hæmmet psykisk udvikling, alvorligt svækket helbred eller af  

 anden grund varigt eller for længere tid er ude af stand til at forstå  

 betydningen af indgrebet.
Samrådet kan da efter anmodning fra en særligt  

 beskikket værge tillade sterilisation, hvis det finder, at omstændighederne  

 taler herfor, selv om den pågældende er ude af stand til at forstå  

 betydningen  

 af indgrebet, jf. lovens § 110. For beskikkelsen af denne værge finder  

 bestemmelsen i værgemålslovens § 50 (lov nr. 388 af 14. juni 1995)  

 tilsvarende anvendelse.
I disse tilfælde skal betingelserne i sundhedslovens  

 § 107 tillige være opfyldt.
Det drejer sig også om tilfælde, hvor ansøgeren er sindssyg, den  

 psykiske udvikling er hæmmet, eller det i øvrigt på grund af ansøgerens  

 sjælelige tilstand, herunder svag begavelse, findes betænkeligt, at denne på  

 egen hånd anmoder om sterilisation.
I disse tilfælde kan samrådet tillade  

 sterilisation efter anmodning fra den pågældende og en særligt beskikket  

 værge,  

 jf. lovens § 111. For beskikkelsen af denne værge finder bestemmelsen i  

 værgemålslovens § 50 tilsvarende anvendelse.
I disse tilfælde  

 forudsætter  

 tilladelse endvidere, at betingelserne i lovens § 107 er opfyldt.
Samrådet ved regionsrådet træffer afgørelse om, der skal gives  

 tilladelse.
Samrådets afgørelse kan indbringes for ankenævnet i sager om  

 svangerskabsafbrydelse, fosterreduktion og sterilisation, jf. sundhedslovens  

 § 108, stk. 2, og § 4 i bekendtgørelse om sterilisation og  

 kastration.
2. Personer  

 under 25 år, men over 18 år Efter sundhedslovens § 106, stk. 1, kan  

 en  

 kvinde under 25 år steriliseres uden tilladelse på medicinsk indikation, hvis  

 det er nødvendigt at forebygge svangerskab for at afværge fare for hendes liv  

 eller for alvorlig og varig forringelse af hendes legemlige eller sjælelige  

 helbred, og hvis denne fare er udelukkende eller ganske overvejende lægeligt  

 begrundet.
Efter § 106, stk. 2, er der mulighed for, at kvindens  

 ægtefælle eller samlever under 25 år i stedet kan få tilladelse til  

 sterilisation, hvis kvinden opfylder betingelserne i § 106, stk. 1.  

 Tilladelse skal dog gives af samrådet.
For så vidt angår den medicinske indikation, jf. lovens  

 § 106, stk. 1, vil den opererende læge som regel ved sin egen  

 undersøgelse kunne konstatere, om betingelserne for sterilisation er opfyldt.  

 Det er dog ikke nødvendigt, at den opererende læge selv har konstateret  

 betingelsernes tilstedeværelse.
Lægen kan således lægge en erklæring fra en  

 anden læge, f.eks. en speciallæge i psykiatri, til grund.
Er betingelserne  

 ikke  

 opfyldt, bør andre specialundersøgelser sædvanligvis foretages i samarbejde  

 med  

 sygehusvæsenet og kun undtagelsesvis gennem regionsrådet.
Hvis betingelserne i sundhedslovens §§ 105 eller 106 ikke er  

 opfyldt, kan samrådet give tilladelse til sterilisation, hvis betingelserne i  

 lovens § 107 er opfyldt.
Betingelserne i denne bestemmelse svarer i  

 realiteten til den tidligere lov, der byggede på et lovforslag i betænkning  

 om  

 sterilisation og kastration (352/1964). Betænkningen (navnlig s. 26-32 og s.  

 67-71) vil derfor i vid udstrækning være vejledende ved skønnet af, om lovens  

 betingelser  

 er opfyldt.
 Det fremgår af sundhedslovens § 107, stk. 1, at der kan  

 gives tilladelse til sterilisation hvis 1) der på grund af arvelige anlæg er  

 en  

 sådan fare for, at eventuelle børn vil få en alvorlig legemlig eller sjælelig  

 lidelse, 2) personen på grund af sindssygdom eller anden sjælelig lidelse,  

 svag  

 begavelse, grovere karakterafvigelser eller alvorlig legemlig lidelse er  

 uegnet  

 til at drage omsorg for børn på en forsvarlig måde, 3) der af særlige grunde  

 er  

 betydelig fare for, at et fremtidigt svangerskab ikke kan gennemføres, eller  

 at  

 barnet ikke vil blive levedygtigt eller vil blive født med væsentlige  

 beskadigelser  

 eller 4) de forhold, hvorunder ansøgeren og dennes familie lever, gør det  

 påkrævet at undgå barnefødsel.
 I samtlige tilfælde omfattet af lovens § 107, stk. 1,  

 kan sterilisation tillades, uanset om det er ansøgeren selv, dennes ægtefælle  

 eller samlever, der opfylder betingelserne.
 Ved afgørelsen af, om der kan gives tilladelse til sterilisation,  

 tages hensyn til familiens helbredsmæssige, boligmæssige og økonomiske  

 forhold  

 samt antallet af hjemmeværende børn og til, om det må forventes, at flere  

 børn  

 vil medføre en væsentlig belastning af forholdene gennem forringelse af  

 ansøgerens  

 helbredstilstand, betydelig forøgelse af dennes arbejdsbyrde eller på anden  

 måde.
 Ved afgørelsen af, om sterilisation kan tillades, skal der lægges  

 særlig vægt på, om de forhold, der begrunder sterilisation, kan antages at  

 være  

 af varig karakter, og om der er rimelig udsigt til, at forebyggelse af  

 svangerskab kan opnås på en anden måde.
3. Personer  

 under 18 år Efter sundhedslovens § 107, stk. 3, kan  

 sterilisation af personer under 18 år ikke tillades, medmindre ganske særlige  

 forhold taler for det.
Har den pågældende ikke indgået ægteskab skal  

 anmodningen om tilladelse til sterilisation tillige komme fra  

 forældremyndighedsindehaveren,  

 jf. lovens § 111.
4. Fremgangsmåden  

 ved anmodning om sterilisation En person, der ønsker sterilisation, kan henvende  

 sig enten til en læge eller et regionsråd.
I henhold til bekendtgørelse om  

 sterilisation og kastration § 1, stk. 3, skal den, der fremsætter  

 anmodningen om sterilisation, underskrive anmodningen.
Det vil sige, at den,  

 på  

 hvem indgrebet skal foretages, skal underskrive, jf. sundhedslovens  

 § 109,  

 eller en særligt beskikket værge for den, på hvem indgrebet skal foretages,  

 skal underskrive, jf. lovens § 110, eller forældremyndighedsindehaveren  

 sammen  

 med den, på hvem indgrebet skal foretages, skal underskrive, jf. lovens  

 § 111. Sker henvendelsen til et regionsråd følges reglerne i cirkulære  

 om  

 behandling af sager om sterilisation.
Der er udarbejdet blanketter til brug  

 for  

 anmodning om sterilisation og til brug for afgivelse af samtykke.
5. Den  

 praktiserende læges pligter Fremsættes anmodningen om sterilisation over for  

 ansøgerens alment praktiserende læge, skal denne under en personlig samtale  

 med  

 den pågældende søge oplyst grunden til ønsket om sterilisation.
Lægen skal  

 give  

 den vejledning, der er nævnt i sundhedslovens § 113, og herunder  

 orientere  

 om mulighederne for refertilisering, sikkerheden ved sterilisation og om  

 anvendelse af alternative svangerskabsforebyggende midler.
Lægen og den  

 person,  

 der ønsker sterilisation, skal ved deres underskrift bekræfte, at  

 vejledningen  

 har fundet sted.
Dette gælder også, når vejledning skal gives til  

 forældremyndighedens  

 indehaver eller en særligt beskikket værge, jf. lovens § 113, og  

 § 3  

 i bekendtgørelsen om sterilisation og kastration.
Er den, på hvem indgrebet  

 skal foretages, omfattet af lovens § 110, skal denne dog ikke bekræfte,  

 at  

 vejledning har fundet sted.
I tilfælde, hvor sterilisation kræver tilladelse fra samrådet,  

 skal lægen forelægge anmodningen for vedkommende regionsråd sammen med en  

 udtalelse om sagen.
En læge, der modtager en anmodning om sterilisation, kan  

 således ikke på egen hånd afvise denne.
 Det er af væsentlig betydning for regionsrådets behandling af  

 sagerne og den nødvendige hurtige gennemførelse heraf, at den praktiserende  

 læge omgående henviser ansøgeren til regionsrådet og ved henvisningen giver  

 så  

 fyldige oplysninger som muligt, såvel om de medicinske forhold som om  

 ansøgerens  

 og dennes families sociale og økonomiske forhold samt ansøgerens personlige  

 og  

 familiemæssige vanskeligheder, i det omfang lægen måtte have kendskab hertil.
 Selv om ansøgeren opfylder betingelserne for sterilisation uden  

 tilladelse fra samrådet, må der lægges afgørende vægt på, at den pågældende  

 ikke beslutter sig uden nøje overvejelse.
Fastholdes ønsket om sterilisation, skal lægen henvise den  

 pågældende til sterilisationsbehandling.
Der skal ikke forinden indhentes en  

 erklæring fra en eventuel ægtefælle.
 Ved henvisningen til sterilisationsbehandling bør det i videst  

 muligt omfang fremgå af lægens oplysninger, i hvilket omfang lægen har påset,  

 at den person, der ønsker sterilisation, opfylder betingelserne for  

 sterilisation uden tilladelse, samt at de formelle krav i sundhedslovens  

 §§ 109 og 113, jf. bekendtgørelse om sterilisation og kastration  

 § 1,  

 stk. 3, og § 3, er opfyldt, således at det i almindelighed ikke vil  

 være nødvendigt for sygehuset eller den praktiserende speciallæge at indhente  

 yderligere oplysninger.
 Hvis lægen foretager henvisningen til sygehuset elektronisk, skal  

 den underskrevne blanket opbevares af lægen efter principperne i reglerne om  

 lægers pligt til at føre ordnede optegnelser (journalføring).
 Lægen skal så vidt muligt i henvisningen oplyse, om anmodningen er  

 fremsat af den pågældende selv, jf. lovens § 109, og om den pågældende  

 er  

 vejledt efter lovens § 113.
6. Sygehusets  

 eller den praktiserende speciallæges pligter Den læge, der skal foretage selve indgrebet, skal  

 sikre sig, at vejledning er sket i overensstemmelse med lovens § 113.
Den opererende læge bør i den forbindelse informere om det  

 konkrete indgreb og om risikoen for komplikationer og bivirkninger i relation  

 hertil, jf. kapitel 2 om Selvbestemmelse i lov om patienters  

 retsstilling,  

 som per 1. januar 2007 erstattes af sundhedslovens kapitel 5 Patienters  

 medinddragelse i beslutninger.
Endvidere bør indgrebets sikkerhed og  

 patientens  

 mulighed for refertilisering omtales.
7. Betaling Udgifterne i anledning af sterilisation afholdes i  

 henhold til sundhedslovens § 245 af bopælsregionen.
 Det vil fremgå af sygehuskommunernes visitationsretningslinier,  

 hvordan sterilisationstilbudet er tilrettelagt, herunder om den alment  

 praktiserende læge i den pågældende sygehuskommune skal henvise en person,  

 der  

 opfylder betingelserne for sterilisation, til sterilisationsbehandling på et  

 sygehus eller hos en praktiserende speciallæge.
 Udgifterne til sterilisationsbehandling hos en praktiserende  

 speciallæge afholdes kun af regionen i det omfang, dette er fastsat ved  

 sygesikringsoverenskomst.
En ansøger bosat i udlandet skal som udgangspunkt selv afholde  

 udgiften til indgrebet, uanset om indgrebet bliver udført på et privat  

 hospital, en klinik eller på et offentligt hospital.
Endvidere må en ansøger,  

 der ikke har bopæl her i landet, selv fremskaffe eventuelt nødvendige  

 dokumenter, ligesom oversættelse af disse dokumenter må ske for ansøgerens  

 regning.
8. Afsluttende  

 bestemmelser Denne vejledning er gældende fra den 1. januar  

 2007. Vejledning  

 nr. 208 af 16. december 1998 om sterilisation bortfalder herefter.
