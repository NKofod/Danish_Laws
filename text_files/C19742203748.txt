Opbygning og varighed Uddannelsens mål Lærlingen skal i læretiden opnå erhvervskompetence som automekaniker i  

 overensstemmelse med nedenstående uddannelsesregler og den for teknisk skole  

 fastsatte kursusplan.
Uddannelsens tilrettelægning De krævede praktiske og teoretiske færdigheder behandles på teknisk skole.  

 Uddannelsen på virksomheden tilrettelægges således, at lærlingen beskæftiges  

 ved og opnår praktiske færdigheder i de faglige arbejdsdiscipliner, der er  

 gennemgået under det/de forudgående skoleophold.
 Vejledning til brug ved uddannelsens tilrettelægning fås hos  

 Metalindustriens lærlingeudvalg.
Teknisk skole Den faglige del af undervisningen på teknisk skole omfatter praktik og  

 teori med hovedvægt på uddannelse i brug af håndværktøj, måleinstrumenter og  

 andet værkstedsudstyr samt reparationsteknik og systematisk fejlfinding.
 Pensum er opdelt således:
 Trin 1 (forskole) - varighed 11 uger.
 Skruestiksarbejde, boring og rivning, blød- og hårdlodning, gassvejsning  

 og CO2-svejsning, tyndpladearbejde, kravning af rør samt øvelser i  

 demontering og montering.
 Trin 2 - varighed 6 uger.
 Benzinmotorer og transmission samt orientering om tænding, benzinanlæg og  

 om kundeservice, herunder det sikkerhedsmæssige ansvar.
 Trin 3 - varighed 6 uger.
 Bremser, benzinanlæg, tænding og akkumulatorer.
 Trin 4 - varighed 6 uger.
 Styretøj, transmission, chassis og dieselmotorer.
 Trin 5 - varighed 6 uger.
Ladeanlæg, ledningsanlæg og strømforbrugere samt sikkerhedsmæssige og  

 driftsmæssige eftersyn.
Orientering om bilsyn og toldbestemmelser samt om  

 værkstedsøkonomi.
 Trin 6 - varighed 2 uger.
 Repetition afsluttet med faglig prøve i henhold til Lærlingelovens § 15.
 Undervisningen på teknisk skole omfatter endvidere arbejderbeskyttelse og  

 sikkerhed på arbejdspladsen samt undervisning i almene fag.
Uddannelsesregler Fastsat af Lærlingerådet i henhold til § 24, stk. 5 i lov nr. 261 af 2.  

 oktober 1956 om lærlingeforhold.
 Uddannelsen skal omfatte eftersyn, fejlfinding, reparation, justering og  

 kontrol af forskellige bilmodeller med totalvægt indtil 3500 kg i henhold til  

 fabrikkernes forskrifter og de til enhver tid i lovgivningen fastsatte  

 forskrifter.
 Følgende arbejdsområder skal indgå i uddannelsen:
- benzinmotorer med tilhørende tændings- og benzinanlæg samt køle-, smøre-  

 og udstødningssystem, - transmissioner herunder kobling, mekanisk gearkasse og differentiale, - bremseanlæg med og uden vacuumforstærkning, - styretøj, - undervogn herunder aksler, broer, hjulophæng, affjedring og støddæmpere, - bilens el-anlæg, dog ikke større reparationer på elektriske komponenter.
Ønskeligt supplement til virksomhedsuddannelsen - udskiftning af mindre karrosseridele, opretning af mindre buler og andre  

 enklere karrosserireparationer - dieselmotoren og det dertil hørende brændstofsystem, - benzinindsprøjtningssystemer, - automatiske transmissionssystemer, - servostyring.
 I øvrigt beskæftigelse ved andet på virksomheden forekommende fagligt og  

 for oplæringen værdifuldt arbejde.
Førerbevis Lærlingen skal inden udlæringen have førerbevis til personmotorvogn under  

 3500 kg, og læremesteren betaler udgifterne hertil, herunder for indtil 10  

 timers køreundervisning hos en af ham godkendt kørelærer.
 Reglerne gælder fra og med den 1. juli 1975.
 Lærlingerådet, den 19. april 1974.
P.
Hermann.
 /Carl Jørgensen.
