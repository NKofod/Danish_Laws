Skrivelse om indsattes  

 adgang til at medtage eget batteridrevet armbåndsur Den 5. april 2005 udsendte  

 direktoratet bekendtgørelse nr. 208 af 18. marts 2005 om indsattes adgang til  

 at medtage, besidde og råde over egne genstande mv. og penge i  

 kriminalforsorgens  

 institutioner (genstandsbekendtgørelsen) samt vejledning hertil.
 På baggrund af indstilling  

 fra projektgruppen vedrørende begrænset udlevering af genstande til indsatte,  

 er der i bekendtgørelsen foretaget ændringer i forhold til hvilke genstande  

 indsatte  

 i lukkede fængsler må medtage i institutionen.
 Ændringerne fremgår blandt  

 andet af bekendtgørelsens § 3, hvor det i stk. 1, nr. 2 nærmere er bestemt,  

 at  

 indsatte i lukkede fængsler ikke må medtage, besidde eller råde over andre  

 genstande,  

  

 der kræver tilslutning til el-net eller batterier.
Som begrundelse for dette  

 forbud har projektgruppen anført, at sådanne elektroniske genstande er  

 vanskelige at undersøge for narkotika m.v.
På given foranledning har  

 direktoratet foretaget en nærmere vurdering af indsmuglingsrisikoen ved at  

 tillade indsatte at medtage eget batteridrevet armbåndsur.
 På baggrund heraf er det  

 besluttet at dispensere fra genstandsbekendtgørelsens § 3, stk. 1, nr. 2,  

 således at de indsatte kan medtage eget armbåndsur i de tilfælde, hvor  

 institutionerne  

 forud for udlevering af armbåndsuret har sikret sig, at dette fungerer, og  

 der  

 i øvrigt ikke er mistanke om, at armbåndsuret anvendes til indsmugling.
 Direktoratet vil ved en  

 kommende ændring af genstandsreglerne tilrette disse i overensstemmelse med  

 ovenstående.
 Institutionerne anmodes om at  

 indarbejde ovenstående vedrørende batteridrevede armbåndsure i  

 institutionernes  

 lokale regler.
