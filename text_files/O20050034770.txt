Resumé  



  

 En 72-årig kvinde var blevet lam i væsentligt omfang efter en blodprop i  

 hjernen.
Mindre end halvanden måned efter rejste hun til Danmark for at  

 besøge  

 sin herboende søn.
Kvinden søgte kort efter opholdstilladelse med den  

 begrundelse at hun var afhængig af den hjælp hun modtog fra sin herboende  

 familie.
I sagen indgik lægeerklæringer hvoraf det bl.a. fremgik at kvinden  

 som  

 følge af sin helbredstilstand var afhængig af hjælp fra andre til almindelige  

 dagligdags gøremål.
Udlændingestyrelsen afslog ansøgningen.
Ministeriet for  

 Flygtninge, Indvandrere og Integration stadfæstede afgørelsen med den  

 begrundelse at kvinden havde klaret sig i hjemlandet efter at hun var blevet  

 udskrevet fra hospitalet.
I en udtalelse til ombudsmanden oplyste ministeriet  

 at det var afgørende for sagens udfald om kvinden kunne opnå den fornødne  

 pleje  

 og behandling i sit hjemland.
 Da sagen ikke indeholdt nærmere oplysninger om i hvilket omfang  

 den pleje og behandling som kvinden havde modtaget i sit hjemland efter  

 blodproppen, byggede på midlertidige eller varige foranstaltninger, udtalte  

 ombudsmanden at det ikke på det foreliggende grundlag var muligt at  

 konkludere  

 at kvinden ved en tilbagevenden til sit hjemland på ny kunne opnå den  

 fornødne  

 pleje og behandling.
 Ombudsmanden kritiserede endvidere at ministeriet i en notits  

 til Udlændingestyrelsen havde kritiseret styrelsens begrundelse uden at  

 meddele  

 dette til kvindens advokat.
 (J.nr. 2005-0465-643).
Opholdstilladelse til forældre til herboende En udenlandsk statsborger, A,  

 født i 1931, indrejste her i Danmark  

 den 22. november 2003  

 på et visum gyldigt for 90 dage  

 med det formål at besøge sin herboende søn, B, og dennes familie.
Den 19. januar 2004  

 søgte A om  

 opholdstilladelse.
Af ansøgningsskemaet fremgår at hendes ægtefælle opholdt  

 sig  

 i hjemlandet.
Af et spørgeskema som As herboende søn B udfyldte  

 den 19. januar 2005,  

 fremgår at A har i alt fem børn, alle bosat i Europa uden for hendes  

 hjemland.  

 Som begrundelse for ansøgningen anførte B følgende:
 Ansøger familiesammenføring  

 med min mor da hun ikke kan blive passet af andre i (X)-land, min mor bor  

 alene  

 og har haft blodprop i hjernen derfor har hun brug for hjælp til daglig, mine  

 andre  

 søskende bor i udlandet som beskrevet i ansøgning.
 Jeg vil ikke laste staten  

 økonomisk da vi ( ) forsørger min mor.
 Der er vedlagt diverse  

 lægeattester.
Jeg skal forsørge min mor da  

 hun skal bo med mig iflg. traditionen med den mindste af børnene.
Hun kan  

 ikke  

 få hjælp af staten i (X)-land min mor har brug for hjælp i DK. Blandt de vedlagte dokumenter  

 var udskrivningspapirer fra Medical Centre, Y-by, hvoraf bl.a. følgende  

 fremgår:
 The fore mentioned person is  

 at the moment under treatment for the period from  

 03.10.2003  

 to  

 14.10.2003.
 Diagnosis:
Hemiparesis lat sin.
Gra.  

 Mediorum pp brachialis post Ictum apoplecticum haemorragicum haemorragie  

 cerebri. 161.
Cardiomyopathia chr. ather  

 HTA.
Cataracta incipiens senilis bill.
Struma nodosum  

 euthyreocidica.
Polyanthralgia rheumatica.
Incontinentio urina.
 Home therapy:
Tabl.
Vitamin C1x, tabl.  

 Ranital 150 mg 1x in the evening, tabl.
Enap 10 mg 1x, tabl.
Dilcoran 80 mg  

 2x½, tabl.
Lanicor 1x with pausing on weekends, tabl.
Cerson 5 mg 1x in the  

 evening before bed.
The fore mentioned patient is  

 dismissed after getting better.
Massage and exercises according home to  

 conditions.
Check-up in two weeks. Endvidere var ansøgningen  

 vedlagt udtalelse af  

 14.  

 januar 2004  

 fra en dansk læge; det fremgår heraf at denne læge  

 kunne tilslutte sig lægeoplysningerne fra X-land, og at A havde behov for  

 hjælp  

 til daglige gøremål hvilket hendes herboende familie varetog på  

 tilfredsstillende vis.
Derudover var der bl.a. vedlagt et dokument benævnt  

 certifikat der skulle være udstedt af lokale myndigheder i X-land.  

 Certifikatet  

 indeholdt oplysning om at A levede alene og var lammet.
 Udlændingestyrelsen meddelte  

 den 19. januar 2004  

 afslag  

 og skrev i den anledning bl.a. følgende:
 Afslaget er meddelt allerede  

 fordi styrelsen ikke finder, at der i din ansøgning foreligger ganske særlige  

 grunde.
Sagsfremstilling Du har dags dato indgivet  

 ansøgning om opholdstilladelse i Danmark med henblik på at bosætte dig hos  

 din  

 herboende søn, (B). Det fremgår af din søns sagsakter i styrelsen, at han har  

 boet i Danmark siden 1999, og  

 den 17. marts 2003  

 blev meddelt tidsubegrænset  

 opholdstilladelse.
 Din søn oplyser til  

 ansøgningen, at du er alene i (X)-land og ikke kan blive passet af andre, at  

 du  

 har haft en blodprop og derfor har brug for hjælp i det daglige, at udover  

 det  

 barn du har i Danmark, bor dine øvrige 4 børn i (Z)-land, at du ifølge jeres  

 tradition, skal hjælpe med at passe dit mindste barnebarn, at din søn og hans  

 familie vil forsørge dig, således at du ikke [ligger] det offentlige til  

 last.
Der vedlægges til ansøgningen  

 en udtalelse fra din læge i (X)-land hvoraf bl.a. fremgår, at du har været  

 under behandling fra den 3. oktober til  

 den 14. oktober 2004  

 med henvisning til en latinsk  

 diagnose.
Lægen anfører videre, at du er udskrevet efter at have fået det  

 bedre  

 og det anbefales, at du udover indtagelse af medicin motionerer, samt at du  

 skal til check 2 uger senere.
Derudover forevises brev af  

 14. januar 2004  

 fra en  

 dansk læge, (C), at han kan tilslutte sig lægeoplysningerne fra (X)-land.
Han  

 tilføjer, at du på grund af et slagtilfælde, har behov for hjælp af din  

 familie  

 i Danmark.
Familien i Danmark varetager dette tilfredsstillende, afslutter  

 lægen.
Lovgrundlag og begrundelse Det fremgår af  

 udlændingelovens § 9 c, stk. 1, at der efter ansøgning kan gives  

 opholdstilladelse til en udlænding, hvis ganske særlige forhold taler derfor.
 Afgørelsen heraf beror på en  

 skønsmæssig præget vurdering, og opholdstilladelse meddeles efter praksis  

 kun,  

 når der foreligger ganske særlige omstændigheder.
Styrelsen har efter en  

 gennemgang af din ansøgning ikke fundet, at der foreligger sådanne ganske  

 særlige omstændigheder, at der bør meddeles dig opholdstilladelse i medfør af  

 udlændingelovens § 9 c, stk.  

 1. Advokat D påklagede  

 den 5. februar 2004  

 Udlændingestyrelsens afgørelse til Ministeriet for Flygtninge, Indvandrere og  

 Integration.
Til støtte for klagen henviste D til at A var 72 år gammel og  

 betydeligt fysisk svækket som følge af at hun i september 2003 havde fået en  

 blodprop i hjernen, at hun ingen tilbageværende familiemedlemmer havde i  

 hjemlandet, og at hun ved en hjemvenden ville være uden mulighed for at klare  

 sig, og D anførte i den forbindelse at As herboende familie ville være  

 i stand  

 til at forsørge hende.
Ds klage var bl.a. vedlagt en udtalelse af  

 21. januar 2004  

 fra læge C  

 hvoraf følgende fremgår:
Patienten har haft blodprop  

 i hjernen og har efterfølgende lammelse med betydelig nedsat kraft i venstre  

 side.
Hun skal have hjælp til af- og påklædning, toiletbesøg og personlig  

 hygiejne samt madlavning og delvis til fødeindtagelse etc., og er således  

 afhængig af sine pårørende til næsten alle daglige gøremål.
Det er oplyst  

 mig,  

 at hun ingen pårørende har i (X)-land.
Hun er i øvrigt velbehandlet  

 medicinsk, men der er ikke udsigt til bedring i hendes fysiske formåen og  

 hendes behov [for] pårørendes omsorg er således varigt. I en udtalelse af  

 10. marts 2004  

 til  

 ministeriet henholdt Udlændingestyrelsen sig til sin afgørelse af  

 19. januar 2004.
Ved brev af  

 14. januar 2005  

 til  

 ministeriet oplyste D bl.a. at A ikke var sygeforsikret i hjemlandet.
Brevet  

 var vedlagt en udtalelse af  

 13.  

 januar 2005  

 fra læge C hvoraf følgende fremgår:
 Der er følger efter blodprop  

 i hjernen september 2003, med generelt nedsat kraft mest udtalt i venstre.  

 Der  

 er lettere styringsbesvær.
 Blodtryk 140/70. St P + C:  

 rene toner.
 Kan kun flytte sig ved hjælp  

 af en støtteperson, skal have hjælp til toiletbesøg, personlig hygiejne og  

 bliver madet.
Det er mit indtryk, at hun er  

 mentalt påvirket efter blodproppen.
Har således svært ved at udtrykke sig og  

 huske samt påvirket af følelsesmæssig inkontinens (inadækvat gråd eller  

 latter  

 i upassende situationer.) Tilstanden skønnes stationær  

 med forventelig forværring som følge af alderspåvirkning.
 Hun er i behandling med  

 følgende medicin:
Dilcoran 80 x 1 (calcium  

 antagonist fra (X)-land, hjertemedicin) Digoxin 0,25 mg x 1  

 (hjertemedicin) Enap 10 mg x 3 (betablokker  

 fra (X)-land, hjertemedicin) Bromasepam 3 mg x 2  

 (beroligende) Diazepam 5 mg til natten  

 (beroligende) Ministeriet stadfæstede  

 den 20. januar 2005  

 Udlændingestyrelsens afslag på opholdstilladelse med følgende begrundelse:
 Ministeriet finder, at Deres  

 klient ikke kan gives opholdstilladelse i medfør af udlændingelovens § 9 c,  

 stk. 1, 1. pkt.
 Ministeriet har herved lagt  

 vægt på, at der ikke ses at foreligge en helt særlig tilknytning mellem Deres  

 klient og dennes herboende søn, der ligger udover, hvad der normalt følger af  

 slægtskabet i sig selv.
 Ministeriet bemærker hertil,  

 at Deres klients søn udrejste af hjemlandet og indrejste i Danmark, i hvilken  

 forbindelse Deres klient blev boende i (X)-land og først i 2003 indrejste i  

 Danmark, og Deres klient og dennes søn har således kun haft personlig kontakt  

 i  

 forbindelse med Deres klients søns besøg i (X)-land.
 Ministeriet finder, at der  

 ikke i øvrigt foreligger oplysninger om Deres klients personlige forhold,  

 herunder  

 helbredsmæssige forhold, der kan begrunde, at Deres klient gives  

 opholdstilladelse.
Det er indgået i grundlaget  

 for ministeriets afgørelse, at Deres klient i september 2003 fik en blodprop,  

 og at hun som følge heraf lider af komplikationer og har brug for hjælp og  

 omsorg.
Ministeriet finder imidlertid ikke, at dette kan føre til et andet  

 udfald af sagen, da Deres klient efter det oplyste var syg før sin indrejse i  

 Danmark.
Hun fik således en blodprop i september 2003, og først godt en måned  

 senere indrejste hun i Danmark.
Ministeriet kan således lægge  

 til grund, at hun i denne periode har fået relevant hjælp og støtte fra  

 familie  

 og venner i (X)-land, herunder blandt andet i forbindelse med flyrejsen til  

 Danmark.
Deres klient var efter det oplyste tillige indlagt på et hospital i  

 (X)-land, som hun blev udskrevet fra, hvorefter hun klarede sig ved egen og  

 ved  

 andres hjælp i cirka en måned, før hun udrejste til Danmark.
 Det bemærkes i den anledning,  

 at Deres klients medicinering i Danmark er den samme som den, hun blev  

 ordineret i (X)-land, hvorfor det må antages, at Deres klient i (X)-land vil  

 have adgang til relevant behandling og medicinering.
Ministeriet har endvidere  

 lagt vægt på, at Deres klients nuværende situation til dels også skyldes  

 almindelig alderssvækkelse, og idet det forhold, at Deres klient efter det  

 oplyste ikke er sygeforsikret i (X)-land, ikke kan føre til et andet  

 resultat,  

 stadfæster ministeriet Udlændingestyrelsens afgørelse. I en samtidig notice til  

 Udlændingestyrelsen anførte ministeriet bl.a. følgende:
 Ministeriet finder, at  

 Udlændingestyrelsens begrundelse i sagen må anses for særdeles mangelfuld,  

 jf.  

 forvaltningslovens § 24.
Ministeriet skal hertil  

 bemærke, at Udlændingestyrelsen i begrundelsen burde have redegjort for  

 hvilke  

 kriterier, der lå til grund for det skøn, som Udlændingestyrelsen har udøvet,  

 herunder taget uddybende stilling til de i sagen foreliggende  

 helbredsoplysninger. Den 4. februar 2005  

 klagede D til mig over  

 udlændingemyndighedernes afgørelser.
Til støtte for klagen henviste D til de  

 anbringender han ved brev af  

 5.  

 februar 2004  

 havde gjort gældende over for ministeriet.
 Den 15. februar 2005  

 bad jeg  

 udlændingemyndighederne om en udtalelse og om udlån af sagens akter.
 I udtalelser af henholdsvis  

 2. marts og  

 1. april 2005  

 henholdt Udlændingestyrelsen og ministeriet sig til afgørelserne af  

 19. januar 2004  

 og  

 20. januar 2005.
 Ved brev af  

 10. maj 2005  

 bad jeg  

 ministeriet om en udtalelse om hvilke oplysninger der lå til grund for  

 ministeriets vurdering af at A kunne opnå den fornødne hjælp i hjemlandet, og  

 skrev i den anledning bl.a. følgende:
 Jeg har forstået Ministeriet  

 for Flygtninge, Indvandrere og Integrations afgørelse sådan at det ved  

 vurderingen af om (A) kan meddeles opholdstilladelse efter udlændingelovens §  

 9  

 c, stk. 1, er afgørende om (A) kan opnå den fornødne hjælp i (X)-land.
Læge (C) har i flere  

 erklæringer udtalt at (A)s helbred er af en sådan karakter at hun skal  

 have  

 hjælp til daglige gøremål, senest i erklæring af  

 13. januar 2005  

 : skal have hjælp til  

 toiletbesøg, personlig hygiejne og bliver madet. Ved vurderingen af om hun kan  

 opnå fornøden hjælp i (X)-land, ses ministeriet at have lagt afgørende vægt  

 på  

 at (A) har opholdt sig i (X)-land efter at hun havde en blodprop i hjernen.
 Det fremgår af sagen at (A)  

 blev udskrevet fra hospitalet i (X)-land  

 den 14. oktober 2003, og at hun indrejste i  

 Danmark  

 den 22. november  

 2003. (A) har  efter at have haft en blodprop i hjernen  således  

 opholdt sig i (X)-land uden for hospitalsvæsenet i en måned og otte dage.  

 Sagen  

 indeholder sådan som den er oplyst for mig, ingen oplysninger om hvem der har  

 ydet (A) den fornødne hjælp i det pågældende tidsrum.
 På den baggrund beder jeg  

 ministeriet om en udtalelse om hvilke oplysninger om socialt netværk og/eller  

 offentligt beredskab der ligger til grund for ministeriets vurdering af at  

 (A)  

 vil kunne modtage den fornødne hjælp ved en tilbagevenden til (X)-land.
Jeg beder endvidere  

 ministeriet om at oplyse om ministeriet har gjort advokat (D) bekendt med at  

 ministeriet har kritiseret Udlændingestyrelsens begrundelse. Af ministeriets supplerende  

 udtalelse af  

 10. juni 2005  

 fremgår bl.a. følgende:
Ministeriet skal udtale, at  

 (A) indrejste her i landet lidt over en måned efter, at hun blev udskrevet  

 fra  

 et hospital i (X)-land, hvor hun havde været indlagt i 11 dage efter at have  

 fået en blodprop i hjernen.
Ved ansøgningen om opholdstilladelse  

 den 19. januar 2004  

 vedlagde (A) en række lægelige dokumenter, herunder udskrivningspapirer fra  

 (X)-land fra oktober 2003.
 I denne sag er det efter  

 ministeriets opfattelse af afgørende betydning for sagens udfald, om (A) kan  

 anses for at kunne opnå den fornødne pleje og behandling  herunder  

 medicinering  i hjemlandet.
 Parterne har under sagens  

 behandling påberåbt sig, at (A) bor alene og har behov for daglig hjælp, samt  

 at hun ikke er sygeforsikret i (X)-land.
Af udtalelsen af  

 21. januar 2004  

 fra læge  

 (C) fremgår det således, at (A) er afhængig af sine pårørende til næsten alle  

 daglige gøremål.
Der er ikke anført nærmere om, hvorfor (A) skulle være  

 afhængig  

 af hjælp fra netop sine pårørende i Danmark.
Ministeriets vurdering af, at  

 (A) kan opnå den fornødne hjælp i (X)-land, bygger på de foreliggende  

 oplysninger om (A)s helbred, hendes hidtidige ophold i hjemlandet,  

 herunder  

 hospitalsopholdet i oktober 2003 og opholdet efter udskrivningen.
Ministeriet  

 har på denne baggrund fundet  uden nærmere undersøgelser  at  

 kunne lægge til  

 grund, at (A) vil kunne få fornøden hjælp i (X)-land i forhold til at undgå  

 en  

 forværring af hendes helbredstilstand.
 Hvem der yder hjælpen og den  

 nærmere karakter heraf, er ikke tillagt betydning ved sagens afgørelse.
 De har endvidere anmodet om  

 at få oplyst, om ministeriet har gjort advokat (D) bekendt med, at  

 ministeriet  

 har kritiseret Udlændingestyrelsens begrundelse for styrelsens afgørelse i  

 sagen.
 Ministeriet kan herom oplyse,  

 at dette ikke er sket, hvilket ministeriet skal beklage.
 Ministeriet finder således,  

 at ministeriet i afgørelsen, der blev fremsendt til advokat (D), burde have  

 konstateret og udtrykt ministeriets kritik af Udlændingestyrelsens  

 begrundelse  

 for afgørelsen.
Ministeriet finder ikke  

 anledning til nu at underrette advokat (D), da advokaten allerede ved kopi af  

 Deres brev af  

 10. maj 2005  

 til ministeriet er blevet orienteret om indholdet af ministeriets notice til  

 Udlændingestyrelsen. I et brev af  

 18. juli 2005  

 til D  

 udtalte jeg bl.a. følgende:
Ombudsmandens udtalelse Udlændingemyndighedernes afgørelse er truffet efter bestemmelsen i  

 udlændingelovens § 9 c, stk. 1, 1. pkt. (lovbekendtgørelse nr. 808 af  

 14. juli 2004  

 ) der har følgende ordlyd:
§ 9 c.
Der kan efter ansøgning gives opholdstilladelse til en  

 udlænding, hvis ganske særlige grunde taler derfor.
Medmindre særlige grunde  

 taler derimod, betinges opholdstilladelse efter 1. pkt. som følge af  

 familiemæssig tilknytning til en herboende person af, at de i § 9, stk. 2-17,  

 nævnte betingelser er opfyldt.
Bestemmelserne i § 9, stk. 19-25, finder  

 tilsvarende anvendelse. Ministeriet for Flygtninge, Indvandrere og Integration har  som det  

 fremgår af ovenstående citat  i sin udtalelse anført at det er af  

 afgørende betydning for sagens udfald om (A) kan opnå den fornødne pleje og  

 behandling i sit hjemland.
Jeg har opfattet Ministeriet  

 for Flygtninge, Indvandrere og Integrations udtalelse sådan at ministeriet  

 har  

 vurderet at (A) efter ministeriets praksis på grund af sin helbredstilstand  

 vil  

 kunne opnå opholdstilladelse efter udlændingelovens § 9 c, stk. 1, hvis hun  

 ikke kan opnå fornøden pleje og behandling i sit hjemland.
Det er herefter  

 alene afgørende hvilke faktiske forhold der kan lægges til grund med hensyn  

 til  

 (A)s muligheder for at opnå hjælp i (X)-land.
 Det fremgår af sagen at (A)s  

 herboende familie over for Udlændingestyrelsen og Ministeriet for Flygtninge,  

 Indvandrere og Integration gentagne gange har anført at (A) er alene og ikke  

 kan blive passet af andre i (X)-land.
Det følger af  

 undersøgelsesprincippet at ansvaret for at de nødvendige oplysninger om bl.a.  

 sagens  

 faktiske forhold foreligger, påhviler den forvaltningsmyndighed der skal  

 træffe  

 afgørelse, jf. bl.a.  

 Kaj Larsen  

 mfl.,  

 Forvaltningsret, 2. udgave, 2002, s. 447 ff.
Undersøgelsesprincippet bliver  

 suppleret af udlændingelovens § 40 hvorefter en udlænding skal meddele de  

 oplysninger som er nødvendige til bedømmelse af om en opholdstilladelse skal  

 gives.
Ministeriet har i sin  

 udtalelse om (A)s pleje- og behandlingsmuligheder anført at det ikke  

 nærmere  

 er angivet hvorfor (A) er afhængig af netop sine pårørende i Danmark, og at  

 ministeriet ved sin vurdering af sagen på grundlag af (A)s helbred og  

 hidtidige ophold i hjemlandet, herunder hospitalsopholdet og efterfølgende,  

 uden nærmere undersøgelser har lagt til grund at (A) kan opnå fornøden hjælp  

 i  

 (X)-land.
Ministeriet har videre anført at det ikke har betydning for sagens  

 afgørelse hvem der yder hjælpen eller den nærmere karakter deraf.
 Jeg kan kun opfatte  

 ministeriets udtalelse sådan at ministeriet har lagt afgørende vægt på det  

 forhold  

 at (A) har klaret sig uden for hospitalsvæsnet i (X)-land i en periode, uden  

 at  

 ministeriet har anset det for nødvendigt at have oplysninger om i hvilket  

 omfang hjælpen i den omhandlede periode byggede på foranstaltninger af  

 midlertidig eller varig karakter.
Det fremgår af sagen at (A)  

 blev udskrevet fra hospitalet  

 den 14. oktober 2003, og at hun indrejste i Danmark  

 den 22. november 2003.  

 (A) har således klaret sig i (X)-land uden for hospitalsvæsenet i en periode  

 på  

 en måned og otte dage.
Jeg mener ikke at det  uden at have kendskab til  

 de  

 konkrete vilkår for den pleje og behandling (A) modtog i en periode af denne  

 varighed  er muligt at konkludere at plejen byggede på mere varige  

 foranstaltninger, og at (A) derfor ved en tilbagevenden til (X)-land må  

 forventes på ny at kunne opnå den fornødne pleje og behandling.
 Jeg har gjort Ministeriet for  

 Flygtninge, Indvandrere og Integration bekendt med min opfattelse, og jeg har  

 henstillet til ministeriet at genoptage sagens behandling med henblik på at  

 undersøge de konkrete vilkår for den pleje og behandling som (A) modtog i den  

 omhandlede periode, og på grundlag heraf foretage en vurdering af om det må  

 forventes at (A) kan opnå den fornødne hjælp ved en tilbagevenden til  

 (X)-land.
Jeg bemærker i tilknytning  

 hertil at ministeriet efter både princippet om processuel skadevirkning inden  

 for den uskrevne retsgrundsætning om undersøgelsesprincippet og  

 udlændingelovens § 40 kan bede (A) om at fremkomme med oplysninger til  

 belysning af forholdet.
I det omfang ministeriet ønsker at benytte sig heraf,  

 følger det af forvaltningslovens § 7, stk. 1, at ministeriet må vejlede om  

 hvilke oplysninger ministeriet har brug for for at kunne afgøre sagen, og om  

 konsekvenserne hvis (A) ikke medvirker.
 Jeg har bedt ministeriet om  

 at underrette mig om ministeriets nye svar til Dem.
For så vidt angår  

 ministeriets behandling af sagen i øvrigt, bemærker jeg at resultatet af  

 ministeriets prøvelse skal meddeles parten, og at jeg derfor er enig med  

 ministeriet i at det er beklageligt at ministeriet ikke orienterede Dem om  

 den  

 del af ministeriets prøvelse der vedrørte Udlændingestyrelsens begrundelse.  

 Jeg  

 har samtidig hermed gjort ministeriet bekendt med min opfattelse, men jeg  

 foretager mig ikke mere i sagen idet De under min behandling af sagen er  

 blevet  

 bekendt med ministeriets kritik af Udlændingestyrelsens begrundelse. I et brev af  

 9. november 2005  

 til D  

 anførte Ministeriet for Flygtninge, Indvandrere og Integration bl.a.  

 følgende:
 Ved brev af  

 2. august 2005  

 til Dem  

 meddelte Ministeriet for Flygtninge, Indvandrere og Integration, at  

 ministeriet  

 på baggrund af Folketingets Ombudsmands udtalelse af  

 18. juli 2005  

 vedrørende Deres klient  

 (A) havde besluttet at genoptage sagen.
 Ministeriet har nu  

 færdigbehandlet sagen.
 Ved behandlingen af sagen har  

 ministeriet gennemgået sagens akter samt vurderet det, som De har oplyst ved  

 Deres breve af 19. august og  

 19.  

 september 2005  

 med bilag.
 Ministeriet finder ud fra en  

 samlet konkret vurdering af sagens omstændigheder, herunder Deres klients  

 tilknytning til sin herboende familie, Deres klients helbredstilstand,  

 længden  

 af Deres klients ophold her i landet samt de til sagen fremsendte oplysninger  

 om Deres klients forhold i (X)-land, at der er grundlag for at give Deres  

 klient opholdstilladelse efter udlændingelovens § 9 c, stk. 1.
Ministeriet har på denne  

 baggrund sendt sagen tilbage til Udlændingestyrelsen med henblik på  

 styrelsens  

 vurdering af, om Deres klient i øvrigt opfylder betingelserne for at kunne få  

 opholdstilladelse. Ministeriet underrettede mig  

 samtidig herom, og jeg meddelte på den baggrund i brev af  

 21. november 2005  

 ministeriet at jeg  

 ikke foretog mig mere i sagen.
