Bekendtgørelse om uddannelseskrav m.v. til  

 førere af visse motordrevne fritidsfartøjer med en skroglængde under  

 15 meter  

 (Speedbådsfører-bekendtgørelsen) I medfør af § 18, stk.  

 2, og § 27, stk. 2, i lov nr. 15 af 13. januar 1997 om skibes besætning,  

 fastsættes:
 § 1.  

  

 Bekendtgørelsen finder anvendelse for førere af planende  

 fritidsfartøjer med en skroglængde under  

 15 meter  

 og med skroglængde og fremdrivningseffekt som  

 anført i bilaget til bekendtgørelsen.
 Stk. 2.  

  

 Bekendtgørelsen  

 finder tillige anvendelse for førere af planende fritidsfartøjer med en  

 skroglængde under  

 4 meter  

 og en fremdrivningseffekt på 19 kW eller derover.
 Stk. 3.  

  

 Fartøjets længde i  

 meter er skroglængden overalt målt i henhold til fritidsbådsdirektivet  

1)  

  efter den relevante harmoniserede standard.  

 Eksterne ror, eksterne drev og påhængsmotorer, badeplatforme, bovspryd,  

 fenderlister og lignende måles ikke med.
Stk. 4.  

  

 Ved planende fartøjer  

 forstås et fartøj uden egentlig køl med ren V-formet bund eller med flad bund  

 i  

 den agterste tredjedel, eller fartøjer, der er bygget på en sådan måde, at  

 skroget ved en vis hastighed løftes delvist ud af vandet.
I tvivlstilfælde  

 afgør Søfartsstyrelsen, om et fartøj er omfattet af denne bekendtgørelse.
§ 2.  

  

 Førere af fartøjer som nævnt i § 1 skal 1)  

 	  

 være fyldt 16 år, og 2)  

 	  

 have bestået en af Søfartsstyrelsen fastsat prøve i sejlads med  

 sådanne fartøjer og have erhvervet bevis herfor.
 Stk. 2.  

  

 Personer, der som  

 minimum har bestået duelighedsprøve i sejlads for fritidssejlere og erhvervet  

 bevis herfor, anses for at opfylde kravet i stk. 1, nr. 2.
 Stk. 3.  

  

 Søfartsstyrelsen kan  

 under særlige omstændigheder fritage for den i stk. 1, nr. 2, anførte prøve.  

 Fritagelse for prøven kan dog kun gives, når vedkommende dokumenterer på  

 anden  

 måde at have erhvervet sig tilstrækkelig teoretisk og praktisk kendskab til  

 sejlads med fartøjer omfattet af bekendtgørelsen.
 § 3.  

  

 Føreren skal under sejladsen have det i § 2 krævede bevis hos sig, og på  

 forlangende vise det til politiet eller Søfartsstyrelsen.
 § 4.  

  

 Kommuner, amtskommuner eller andre myndigheder, der har bemyndigelse til  

 at fastsætte regulativer for åer, søer, vandløb og lignende beskyttede  

 farvande, kan efter ansøgning til Søfartsstyrelsen få tilladelse til, at  

 sejlads med de i § 1 nævnte fritidsfartøjer i de områder, som hører under  

 myndighedens ansvar, bliver fritaget helt eller delvist for bekendtgørelsens  

 bestemmelser.
 § 5.  

  

 Overtrædelse af § 2, stk. 1, og § 3 straffes med bøde.
 § 6.  

  

 Bekendtgørelsen træder i kraft den 1. april 2006.
 Stk. 2.  

  

 Bekendtgørelse nr. 185 af 26. marts 1999 om uddannelseskrav m.v.  

 til førere af visse motordrevne fritidsfartøjer med en bruttotonnage under 20  

 ophæves.
Søfartsstyrelsen, den 22. marts 2006 Andreas Nordseth /Kurt Skytte Bilag 1 1)  

 Rådets direktiv 94/25/EF om indbyrdes tilnærmelse af medlemsstaternes love og  

 administrative bestemmelser om fritidsfartøjer, som ændret ved Parlamentets  

 og  

 Rådets direktiv 2003/44/EF.
