Nr BTB 24 Betænkning over Forslag til folketingsbeslutning om ændring af den  

 kommunale styrelseslov   

 Nr B 24 1997-98. 2. samling Afgivet af Kommunaludvalget Afgivet: 19980616 Udvalget har behandlet beslutningsforslaget i nogle møder.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes og Det Radikale Venstres  

 medlemmer af udvalget) beslutningsforslaget til  forkastelse.
 Et mindretal (Socialistisk Folkepartis medlemmer af udvalget)  

 indstiller beslutningsforslaget til vedtagelse uændret.
 Mindretallet kan stemme for, at den kommunale styrelseslov ændres således,  

 at en borgmester kan fratages sin funktion, hvis et kvalificeret flertal i  

 kommunalbestyrelsen på 2/3 af kommunalbestyrelsens medlemmer mener, at den  

 pågældende har vist sig uegnet til at varetage funktionen som den øverste  

 administrative chef.
 Senest har indenrigsministerens magtesløshed i forhold til klagerne over  

 bydelsrådsformanden på Indre Østerbro klart vist, at der er behov for en  

 ændring af styrelsesloven.
 Et andet mindretal (Dansk Folkepartis medlem af udvalget)  

 indstiller beslutningsforslaget til vedtagelse uændret og bemærker i  

 den anledning:
 Dansk Folkeparti er generelt enig i beslutningsforslagets intention om, at  

 såfremt den situation opstår, at en borgmester får et kvalificeret flertal i  

 kommunalbestyrelsen eller i et bydelsråd på to tredjedele imod sig, så skal  

 dette flertal kunne fratage borgmesteren hans funktion og ved flertal vælge  

 en ny borgmester blandt sine medlemmer.
 Selv om Dansk Folkeparti må notere sig, at det ikke har været et meget  

 stort problem i de forskellige kommunalbestyrelser, at man har haft den  

 situation, så forstår Dansk Folkeparti indgangsvinklen til forslaget om, at  

 der faktisk er noget særegent i, at man kan have en borgmester siddende, der  

 konsekvent har to tredjedeles flertal mod sig.
 Anledningen til forslagets fremkomst er, selv om det ikke direkte fremgår  

 af beslutningsforslaget, de store problemer, der har været med  

 bydelsrådsformanden på Indre Østerbro, og den nærmest tragikomiske situation,  

 der har været i dette bydelsråd.
Dansk Folkeparti bemærker i den anledning, at havde disse overflødige  

 bydelsråd overhovedet ikke eksisteret, sådan som Dansk Folkeparti gerne så  

 det, så havde dette beslutningsforslag givetvis slet ikke været fremsat.
Så  

 havde anledningen ikke været der, nemlig de store og vedvarende problemer i  

 bydelsrådet på Indre Østerbro.
 Et tredje mindretal (Fremskridtspartiets medlem af udvalget)  

 indstiller beslutningsforslaget til vedtagelse uændret.
Holger Graversen (S) Lars Kramer Mikkelsen (S) Karen J.
Klint (S)  

 Erling Christensen (S) Klaus Hækkerup (S) nfmd.
Villy Søvndal (SF)  

 Ebbe Kalnæs (CD) Dorit Myltoft (RV) Kristen Touborg (SF) Else Winther  

 Andersen (V) Inge Dahl-Sørensen (V) Harald Kjøller (V) Jens Vibjerg (V) Knud  

 Erik Kirkegaard (KF) fmd.
Henning Grove (KF) Christian H.
Hansen (DF)  

 Thorkild B.
Fransgaard (FP) Enhedslisten og Kristeligt Folkeparti havde ikke medlemmer i udvalget.
