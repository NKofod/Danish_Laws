1. Indledning Ved lov nr. 822 af 19. december 1989 om ændring af merværdiafgiftsloven  

 er der indført momspligt for deponering og forvaltning af aktier,  

 obligationer og andre værdipapirer samt forvaltning af kreditter og  

 kreditgarantier af en anden end den, der har ydet kreditterne.
Hidtil har kun  

 udlejning af bankbokse samt inkassovirksomhed været momspligtig på dette  

 område. Ændringen af momsloven træder i kraft 1. januar 1991.
Ændringen er en konsekvens af 18. momsdirektiv af 18. juli 1989 om  

 harmonisering af medlemsstaternes lovgivning om omsætningsafgifter -  

 ophævelse af visse undtagelser i henhold til artikel 28, stk. 3, i 6.  

 direktiv 77/388/EØF (EF-Tidende af 3. august 1989 nr.
L 226). Herefter skal  

 Danmark pr. 1. januar 1991 følge de almindelige regler i 6. momsdirektiv, jf.  

 især art. 13 B, d (EF-Tidende af 13. juni 1977 nr.
L 145).
2. Momspligtens omfang 2.1. Reglerne i 6. momsdirektiv Som hovedregel er bank- og finansieringsydelser undtaget fra  

 momspligten.
Det drejer sig blandt andet om:
 Følgende områder er dog omfattet af momspligten:
Det momspligtige område omfatter en række gebyrer for deponering og  

 forvaltning af værdipapirer og fordringer samt administration af  

 adkomstbeviser eller handelsdokumenter.
Ved deponering og forvaltning forstås  

 opbevaring og den løbende administration af værdipapiret eller fordringen.
 Ved vurderingen af, om et gebyr er omfattet af momspligten, må der lægges  

 vægt på, om det samlede gebyr har karakter af vederlag for en momspligtig  

 ydelse.
Momspligtige forvaltningsgebyrer kan være sammensat af flere elementer,  

 f.eks. opbevaring af værdipapirer og opkrævning af terminsydelser.
Såfremt et  

 gebyr i væsentligt omfang tillige er vederlag for ydelser vedrørende f.eks.  

 køb og salg af værdipapirer samt kunderådgivning herom, vil der dog kunne ske  

 en deling af gebyret i en momspligtig og en momsfri del, jf. nærmere under  

 pkt. 2.4. Såfremt kun en mindre del af gebyret omfatter momsfrie ydelser, kan  

 der ikke ske opdeling.
2.2. Deponering og forvaltning af aktier og obligationer, der er  

 registreret i Værdipapircentralen (VP) Den del af Værdipapircentralens aktiviteter, der omfatter deponering og  

 forvaltning af værdipapirer, er omfattet af momspligten.
Det drejer sig  

 f.eks. om konto- og fondsgebyrer samt gebyrer vedrørende udtrækning og  

 rentemeddelse.
Derimod er VP-kundegebyrer i forbindelse med handel med værdipapirer  

 undtaget fra momspligten.
Omfattet af momspligten er således kun gebyrer, der  

 er tilknyttet den normale forvaltning af værdipapiret.
 Pengeinstitutternes og andre institutters gebyrer i forbindelse med  

 opbevaring af værdipapirer i Værdipapircentralen er også momspligtige.
2.3. Deponering og forvaltning af værdipapirer, der ikke er registreret  

 i Værdipapircentralen Betaling for deponering og forvaltning af ovennævnte værdipapirer er  

 omfattet af momspligten.
Den del af betalingen, der er knyttet til handel med  

 værdipapirer, er dog momsfri.
2.4. Formueforvaltningsdepoter Formueforvaltningsdepoter kan dels være obligatorisk formueforvaltning  

 for fonde og legater m.v., dels frivillig formueforvaltning ved en  

 »portfolio management aftale« og lignende.
I disse tilfælde kan der  

 ske en opdeling af gebyret, således at de momsfrie ydelser, som f.eks. køb og  

 salg af værdipapirer, udskilles fra momspligten.
 2.5. Forvaltningen af kreditter og kreditgarantier udført af en anden  

 virksomhed end den, der har ydet kreditterne m.v.
Momspligten omfatter forvaltning af kreditter præsteret af en anden  

 virksomhed end den, der har ydet kreditterne.
Som eksempel kan nævnes  

 vederlag (gebyr) til et pengeinstitut m.v. for at forvalte et pantebrev, en  

 købekontakt eller en vareveksel for en kunde.
 Momspligten omfatter endvidere vederlag for den løbende forvaltning af  

 kreditgarantier (sikkerhedsstillelser) af en anden virksomhed end den, der  

 har ydet kreditterne.
Forvaltning af sikkerhedsdepoter er undtaget fra momspligten, såfremt  

 forvaltningen varetages af det pengeinstitut, der har ydet lånet med  

 sikkerhed i de effekter, der beror i depotet.
Forvaltning af de værdipapirer,  

 der er omfattet af sikkerhedsdepoter, er dog omfattet af momspligten.
Der  

 skal således betales moms af VP-gebyrer, pantebrevsgebyrer m.v., jf.  

 punkterne 2.2-2.4, selv om det drejer sig om et sikkerhedsdepot.
Forvaltning af købekontrakter for andre er momspligtig.
Det gælder også,  

 selv om købekontrakten er overdraget til sikkerhed.
2.6. Inddrivelse af fordringer Inddrivelse af fordringer er momspligtig.
Dette medfører, at  

 inkassoforretning udført for tredjemand er momspligtig.
2.7. Investeringsforeninger Forvaltning af investeringsforeninger er undtaget fra momspligten.
Dette  

 gælder, uanset om denne forvaltning udføres af foreningen selv, af et  

 administrationsselskab eller af et godkendt depotselskab.
Momsfritagelsen  

 omfatter ydelser, der er forbundet med sædvanlig formueforvaltning.
2.8. Udenlandske kunder Udlejning af bankbokse Udlejning af bankbokse er momspligtig, uanset kunden har forretningssted  

 eller bopæl uden for Danmark.
Forvaltning og deponering for udenlandske kunder Køb fra udlandet og salg til udlandet af momspligtige bank-, sparekasse-  

 og finansieringsydelser, bortset fra udlejning af bankbokse, behandles i  

 overensstemmelse med reglerne i Skatteministeriets bekendtgørelse nr. 198 af  

 22. marts 1990 om merværdiafgift af visse ydelser, der sælges til udlandet  

 eller købes i udlandet.
3. Fradrag for indgående moms Den indgående moms af indkøb vedrørende de momspligtige aktiviteter  

 opgøres efter reglerne i momslovens §§ 15 og 16 samt Skatteministeriets  

 bekendtgørelse nr. 645 af 20. oktober 1988 om delvis fradragsret for moms.  

 Told- og skattevæsenet kan dog fastsætte standardfradrag for moms af varer og  

 momspligtige ydelser, der indkøbes til anvendelse såvel i den  

 momsregistrerede del af virksomheden som i den ikke-registrerede del af  

 virksomheden.
4. Ikrafttrædelse Cirkulæret træder i kraft den 1. januar 1991.
