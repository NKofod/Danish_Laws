De store Værdier, som adskillige af de til Politiet som Hittegods indleverede Genstande under de nuværende Forhold repræsenterer, har i højere Grad end Tidligere gjort det nødvendigt, at der udvises Omhu med Opbevaring af disse Effekter.
Man skal derfor anmode D'Herrer om at iagttage følgende:
Ved Indførelsen i Hittegodsjournalen bør de fundne Genstande beskrives saa omhyggeligt, at de senere kan identificeres.
Det er saaledes ikke nok, at Indførselen lyder på »Et Ur«, »En Herrecykle« el. lign., men der bør, hvis Genstandens Værdi ikke er ganske ringe, gives en kortfattet Beskrivelse eller anføres Nummer, Mærke eller andet særligt Kendtegn.
Særlig med hensyn til Cykler bør tillige anføres, om de er forsynet med Gummi, Lygte eller andet Tilbehør, samt angives Dækkenes Mærke.
Ved den i § 60, Stk. 1, i Regnskabscirkulæret af 18. Februar 1938 omhandlede Gennemgang af Hittegodsjournalen bør det nøje paases, at de tilstedeværende Effekter og identiske med de i Hittegodsjournalen indførte, og at der ikke er fjernet Dele eller Tilbehør.
 Opbevaring af Hittegods bør ske paa saa betryggende Maade som muligt.
Mindre Genstande, herunder navnlig mere værdifulde Ting som Ure og Guld- og Sølvsager, bør opbevares i aflaaset Skab eller Skuffe i et Lokale, der altid holdes aflaaset, naar Personalet ikke er tilstede.
Større Genstande, navnlig Cykler og Cykledele, bør opbevares under Tag i lukket Rum, der holdes forsvarligt aflaaset i den Tid af Døgnet, i hvilket det ikke kan holdes under umiddelbart Tilsyn fra Politikontor eller Politistation.
 Justitsministeriet, den 15. September  

 1943.
P.
M.
V.
Aage Svendsen Herfelt.
