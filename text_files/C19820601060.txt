Indholdsfortegnelse 1. INDLEDNING 2. INDKØBSPRINCIPPER 2.1. Generelt 2.2. Planlægning 2.3. Leje/Leasing 2.4. Kvalitets- og standardiseringshensyn 2.5. Ligestilling af danske og udenlandske varer 2.6. Offentlige udviklingskontratker 2.7. Medproduktion og modkøb 2.8. Statens centrale indkøbsordninger 3. INDHENTNING OG BEHANDLING AF TILBUD 3.1. Generelt 3.2. Køb efter regning 3.3. Former for tilbudsindhentning 3.4. Grundlag for tilbudsindhentning 3.5. Direkte forespørgsel 3.5.1. Generelt 3.5.2. Forespørgslens indhold 3.5.3. Tilbudsform og -frist 3.5.4. Åbning af tilbud 3.5.5. Ændring af tilbudsvilkårene 3.5.6. Kriterier for valg af leverandør 3.5.7. Underretning af tilbudsgivere 3.5.8. Intern redegørelse for indkøbssagen 3.6. Udbud i henhold til EF- og GATT-bestemmelserne 4. AFGIVELSE AF ORDRE 4.1. Generelt 4.2. Indkøb i henhold til kontrakt 4.2.1. Almindelige retningslinier 4.2.2. Udformning af kontraktteksten 4.3. Indkøb i henhold til mundtlig aftale, ordreblanket eller  

 bestillingsskrivelse 4.4. Indsendelse af rammeaftaler til Direktoratet for statens indkøb 5. AFTALEVILKÅR 5.1. Generelt 5.2. Leverancens omfang 5.3. Køberleverancer og materiel til reparation og eftersyn 5.3.1. Køberleverancer 5.3.2. Materiel til reparation og eftersyn 5.4. Prisvilkår 5.4.1. Generelt 5.4.2. Prisregulering 5.5. Betaling 5.5.1. Tid, sted 5.5.2. Forudbetaling 5.5.3. Ratebetaling 5.5.4. Betaling til udlandet 5.5.5. Kursbasis 5.6. Levering 5.7. Generelle klausuler 5.7.1. Erstatning ved for sen levering (bod) 5.7.2. Force majeure 5.7.3. Garanti 5.7.4. Forsikring 5.7.5. Mestbegunstigelsesklausul 5.7.6. Videregivelse af oplysninger 5.7.7. Tvistigheder 5.7.8. Indsigt med leverandørens økonomiske forhold 5.7.9. Option 5.8. Patentrettigheder, licensafgifter 5.8.1. Patentrettigheder m.v.
5.8.2. Betaling af licensafgifter til institutionen 5.9. Ophævelse og annullering af kontrakten 6. KONTROL OG REKLAMATIONER 6.1. Generelt 6.2. Kontrol med leveringstid 6.3. Kontrol med kvantum og kvalitet 6.4. Kontrol med faktura 6.5. Reklamationer 7. SÆRLIGE BESTEMMELSER 7.1. Ansattes salg til institutionen 7.2. Personalekøb 7.3. Ansattes modtagelse af gaver m.v. (personbestemte ydelser) 7.4. Rejser 7.5. Tavshedspligt 7.6. Forholdet til aktindsigt 7.7. Betalingsstandsning og konkurs 8. AFHÆNDELSE AF MATERIEL M.V.
8.1. Generelt 8.2. Salg 8.2.1. Direktoratets salgsavis 8.2.2. Offentlig auktion 8.2.3. Indhentning af tilbud 8.3. Bytte 9. ADRESSE- OG TELEFONLISTE 10. Stikordsregister Direktoratet for statens indkøb, der er oprettet i henhold til  

 administrationsdepartementets cirkulære af 28. marts 1977, skal medvirke til,  

 at statens indkøb foretages på et forretningsmæssigt grundlag, og at  

 statsinstitutionerne foretager deres indkøb så økonomisk fordelagtigt som  

 muligt.
Direktoratet har med denne vejledning ønsket at give statsinstitutionerne  

 et hjælpemiddel i forbindelse med større eller mindre indkøb.
Vejledningen  

 angiver retningslinier for god forretningsmæssig adfærd i indkøbets  

 forskellige faser og for den optræden, som ud fra almindelige  

 forvaltningsmæssige principper bør iagttages over for leverandører.
Denne indkøbsvejledning erstatter den vejledning, som direktoratet  

 udsendte i 1978. Ud over almindelige indkøbsmæssige retningslinier indeholder  

 den en omtale af EF- og GATT-bestemmelserne vedrørende statslige indkøb, og  

 af statsinstitutionernes muligheder for at benytte leje og leasing.
Endelig  

 indeholder vejledningen et særligt afsnit med regler om afhændelse af  

 materiel.
1. INDLEDNING Denne vejledning henvender sig til statens institutioner (* 1).  

 Bestemmelseme i vejledningen skal følges, medmindre særlige omstændigheder  

 begrunder fravigelser.
Vejledningen bør ikke alene benyttes afindkøbere, men  

 også af brugere, planlæggere og andre med henblik på et samarbejde i alle  

 faser af indkøbet.
Danmarks internationale forpligtelser vedrørende statslige indkøb er  

 omhandlet i administrationsdepartementets cirkulære af 18. december 1980 om  

 fremgangsmåderne ved statslige indkøb.
Ved køb, der er omfattet af reglerne i  

 nævnte cirkulære, går cirkulærets bestemmelser forud for indkøbsvejledningens  

 bestemmelser.
 Bestemmelserne er udformet generelt, og det anbefales de enkelte  

 institutioner at supplere bestemmelserne med mere specifikke regler, hvor der  

 er behov for det.
Vejledningens bestemmelser gælder aftaler om levering af varer og  

 tjenesteydelser.
Ved tjenesteydelser forstås eksempelvis vedligeholdelse,  

 rengøring og transport m.v.
Principperne i vejledningen finder imidlertid  

 også anvendelse på f.eks. licensaftaler, forpagtnings- og koncessionsaftaler  

 samt leje- og leasingaftaler.
Institutionerne bør være opmærksomme på gældende lovgivning vedrørende  

 indkøb, eksempelvis lov om køb, lov om aftaler og andre retshandler på  

 formuerettens område, lov om køb på kredit, lov om markedsføring, lov om  

 hvilket lands retsregler, der skal anvendes på løsørekøb af international  

 karakter, lov om offentlighed i forvaltningen og lov om renter ved forsinket  

 betaling.
Der henvises til ajourførte lovsamlinger.
 Institutionerne bør ligeledes være opmærksomme på cirkulærer og  

 vejledninger m.v., der har tilknytning til indkøb, eksempelvis om anvendelse  

 af genbrugspapir, indkøb af trykningsarbejder, anvendelse af  

 standardformater, anskaffelse af edb-udstyr og om anmeldelse af større  

 indkøb.
Hvor en institution overlader indkøb af varer og tjenesteydelser til andre  

 - eksempelvis til rådgivende firmaer - påhviler det institutionen at sørge  

 for, at indkøbene foretages i henhold til denne indkøbsvejledning og under  

 overholdelse af Danmarks internationale forpligtelser, gældende lovgivning,  

 cirkulærer og øvrige vejledninger samt institutionens eventuelle egne  

 supplerende bestemmelser.
I sådanne tilfælde anbefales det, at institutionen  

 sikrer sig løbende orientering, især med hensyn til forslag om  

 udbudsbetingelser og leverandørvalg.
Vejledningen gælder ikke statens bygge- og anlægsvirksomhed.
Her henvises  

 til lov om licitation, til boligministeriets cirkulære af 4. oktober 1974 om  

 EF-Rådets direktiver vedrørende liberalisering og samordning af  

 fremgangsmåderne med hensyn til indgåelse af offentlige bygge- og  

 anlægskontrakter, til boligministeriets bygherrevejledning og til  

 boligministeriets cirkulære af 11. november 1981 om pris og tid på bygge- og  

 anlægsarbejder.
 Vedrørende køb eller leje af fast ejendom henvises til Finansministeriets  

 Budgetvejledning (1979) og vedrørende salg af statens faste ejendom henvises  

 til de regler, der er fastsat i finansministeriets cirkulære af 10. marts  

 1978.
2. INDKØBSPRINCIPPER 2.1. Generelt Statens indkøb skal foretages så økonomisk fordelagtigt og så  

 hensigtsmæssigt som muligt.
De økonomiske vilkår skal stå i rimeligt forhold  

 til anvendelighed, kvalitet, service og leveringstid m.v., og den  

 indkøbsmæssige indsats skal afpasses efter indkøbets størrelse, så indkøbene  

 alt taget i betragtning sker til de lavest mulige totalomkostninger.
Institutionerne skal i alle anskaffelsens faser foretage en afvejning  

 aføkonomiske, tekniske og vedligeholdelsesmæssige synspunkter.
I afvejningen  

 indgår også de kontraktvilkår, leverandøren er villig til at acceptere.
 Institutionerne skal samtidig følge almindelige forvaltningsmæssige  

 principper, herunder ligelig behandling af tilbud og tilbudsgivere.
Staten opnår som regel de mest fordelagtige vilkår, når der forhandles  

 direkte med producent.
Men institutionerne bør være opmærksomme på, at andre  

 led i leverandørkæden, f.eks. importør, grossist eller detaillist, i visse  

 tilfælde kan tilbyde mere fordelagtige vilkår.
Institutionerne bør derfor  

 skaffe sig et sådant kendskab til markedsforholdene, at de er i stand til at  

 vælge de mest fordelagtige indkøbsmuligheder.
2.2. Planlægning Institutionerne bør foretage en effektiv og langsigtet planlægning  

 afindkøbene.
 Interesserede virksomheder bør ved større og teknisk avancerede  

 anskaffelser orienteres så tidligt som muligt om institutionens  

 anskaffelsesplaner.
 På vareområder, hvor institutionen foretager betydelige indkøb, bør der  

 løbende ske indsamling og registrering af oplysninger om leverandører, priser  

 og leveringsmuligheder m.v.
 Indkøbene bør foretages i så god tid, at valgmulighederne ikke indskrænkes  

 som følge af tidsmangel.
 Institutionerne bør udnytte mulighederne for at foretage indkøb på  

 tidspunkter, hvor markedet er gunstigt, hvis der herved kan opnås økonomiske  

 fordele.
2.3. Leje/Leasing Når en institution kun har behov for udstyr, inventar, transportmateriel  

 o.lign. i en kortere periode, bør det undersøges, om det er økonomisk  

 fordelagtigt at leje eller lease det pågældende materiel i stedet for at  

 købe.
Juridisk set er leasing en form for leje.
Der skelnes sædvanligvis mellem  

 operationel leasing og finansiel leasing.
Ved operationel leasing går aftalen typisk ud på, at een part (ejeren) i  

 en periode, der er kortere end udstyrets økonomiske levetid, forpligter sig  

 til at stille et driftsaktiv til rådighed for en anden part (brugeren) mod et  

 månedligt vederlag.
Oftest inkluderer aftalen også service og  

 vedligeholdelse.
Ved finansiel leasing går aftalen typisk ud på, at een part (ejeren/  

 leasingselskabet) finansierer en anden parts (brugerens) anskaffelse af et  

 driftsaktiv.
Leasingperiodens længde er baseret på den beregnede  

 teknisk-økonomiske levetid.
Brugeren betaler gennem månedlige ydelser  

 aktivets anskaffelsesværdi med tillæg af forrentning i leasingperioden.
I  

 leasingperioden er aftalen i princippet uopsigelig af begge parter.
Service  

 og vedligeholdelse betales af leasingkunden.
Denne leasingform er meget  

 anvendt i det private erhvervsliv, især i forbindelse med anskaffelser af  

 edb- og produktionsudstyr.
Finansministeriets Budgetvejledning (1979) tillader principielt ikke at  

 statens institutioner indgår forpligtelser ud over det finansår, som den  

 bevillingsmæssige hjemmel vedrører.
Institutionerne kan derfor ikke benytte  

 finansiel leasing, uden at der er tilvejebragt et særligt grundlag herfor.  

 Omvendt vil budgetvejledningen ikke være nogen hindring for aftaler om  

 operationel leasing, der ikke går ud over det enkelte finansår.
Denne  

 leasingform kan være økonomisk fordelagtig i tilfælde, hvor udstyr kun skal  

 benyttes i en kort periode.
2.4. Kvalitets- og standardiseringshensyn Institutionerne bør ikke vælge bedre kvalitet end påkrævet til opfyldelse  

 af det pågældende behov.
Institutionerne bør så vidt muligt anvende almindeligt forekommende  

 handelsvarer, standardtyper, etc.
Anskaffelser af anden art betyder normalt  

 højere priser og ringere forsyningsmuligheder.
Andre hensyn kan dog gøre sig  

 gældende, eksempelvis i tilfælde, hvor offentlige udviklingskontrakter kan  

 komme på tale, jf. pkt. 2.6.
2.5. Ligestilling af danske og udenlandske varer Institutionerne skal være opmærksomme på Danmarks internationale  

 forpligtelser, som påbyder ligebehandling uanset tilbudsgivers nationalitet  

 og varens oprindelse, jf. administrationsdepartementets cirkulære af 18.  

 december 1980 om fremgangsmåderne ved statslige indkøb.
 Ligebehandlingsprincippet indebærer ikke blot et krav om, at udenlandske  

 varer og leverandører ikke stilles mindre gunstigt end danske, men også at  

 indkøbene bør finde sted under fuld hensyntagen til dansk producerede varers  

 konkurrencemæssige muligheder.
Institutionerne bør holde sig underrettet om, hvad der udbydes på de  

 vareområder, hvor indkøb skal finde sted, herunder undersøge, om der findes  

 egnede danske producenter.
Hvis dette er tilfældet, bør der gives dem  

 lejlighed til at afgive tilbud, eller de bør søges inddraget som  

 underleverandører.
Ligebehandling bør også give sig udslag i, at udbud finder sted under  

 former, der ikke på forhånd begunstiger bestemte typer af leverandører f.eks.  

 meget store virksomheder.
Opdeling af projekter kan således i mange tilfælde  

 udvide kredsen af tilbudsgivere til også at omfatte mindre virksomheder.
 Hvis der ved tilbudssammenligning opstår tvivl om, hvilket tilbud der er  

 mest fordelagtigt, bør Direktoratet for statens indkøb rådspørges.
 Institutionerne bør undgå at henvise til normer, standarder eller  

 specifikationer, der kan medføre diskrimination af danske varer.
 Hvor der ikke findes et produkt, som opfylder institutionens krav, bør den  

 være opmærksom på muligheden for at etablere offentlige udviklingskontrakter  

 (se pkt. 2.6.).
Spørgsmål om dansk industris leveringsmuligheder kan rettes til  

 Industrirådet, Industriregisteret.
Oplysninger kan også fås hos  

 Teknologistyrelsen (Formidlingsrådets sekretariat) og i Direktoratet for  

 statens indkøb.
2.6. Offentlige udviklingskontrakter Ved lov nr. 104 af 20. marts 1970 er der oprettet et fond til fremme af  

 teknisk og industriel udvikling (Udviklingsfondet). Fondets midler kan bl.a.  

 anvendes til bistand til forsknings- og udviklingsarbejde i danske  

 erhvervsvirksomheder samt til indgåelse af kontrakter om udvikling af nye  

 produkter eller produktionsmetoder.
Statens institutioner bør være opmærksomme på de fordele, der ligger i at  

 få udviklet produkter, systemer eller processer, som bedre opfylder  

 institutionernes behov.
Et sådant udviklingsarbejde kan ske på grundlag af  

 udviklingskontrakter mellem det offentlige og private virksomheder.
Omkostningerne ved et udviklingsarbejde kan finansieres af  

 Udviklingsfondet, som også bærer risikoen, hvis udviklingsarbejdet ikke  

 lykkes, eller resultatet ikke anvendes.
En anden mulighed er, at den  

 pågældende institution selv finansierer udviklingsarbejdet.
Initiativet til oprettelse af en udviklingskontrakt kan komme såvel fra en  

 offentlig institution, der er interesseret i at få et udviklingsarbejde  

 gennemført, som fra en eller flere virksomheder, der er interesserede i at  

 gennemføre arbejdet.
Også Teknologistyrelsen, hvorunder Udviklingsfondet  

 hører, kan bringe sådanne projekter i forslag.
Rådgivning vedrørende udviklingskontrakter kan fås i Teknologstyrelsen  

 eller i Direktoratet for statens indkøb.
Institutionerne henvises i øvrigt  

 til publikationen »Orientering om offentlige udviklingskontrakter«,  

 som er udgivet af industriministeriet i 1980.
2.7. Medproduktion og modkøb Ved indkøb af større økonomisk omfang hos udenlandske producenter bør  

 institutionerne være opmærksomme på, om der er mulighed for en medproduktion  

 gennem underleverandører her i landet.
Bistand ved etablering af sådanne  

 aftaler kan fås i Teknologistyrelsen (Formidlingsrådets sekretariat).
Hvor en udenlandsk tilbudsgiver tilbyder at foretage modkøb af danske  

 varer (industriel kompensation) bør der rettes henvendelse til  

 industriministeriet, idet de internationale regler om statslige indkøb ikke i  

 alle tilfælde tillader, at der indgås en kompensationsaftale.
En sådan aftale  

 betyder, at den udenlandske leverandør påtager sig at aftage danske  

 industrivarer inden for en nærmere aftalt periode og beløbsramme.
 Oplysninger om medproduktion og industriel kompensation kan fås i  

 Industrirådet.
2.8. Statens centrale indkøbsordninger Formålet med at koordinere institutionernes indkøb gennem fælles  

 indkøbsordninger er i første række at gøre indkøbene så økonomisk  

 fordelagtige som muligt og at begrænse det indkøbsarbejde, som foregår  

 parallelt i institutionerne (markedsundersøgelser, forhandlinger med  

 leverandører, afprøvning af produkter og indgåelse afaftaler m.v.).
Den institution, som af direktoratet udpeges til at forestå dette arbejde,  

 kaldes administrator.
Som administrator vælges enten den største bruger eller  

 en institution, der har særlig viden om det pågældende vareområde.
 De fælles indkøbsordninger vedrører fortrinsvis varer, hvor statens  

 samlede indkøb udgør betydelige beløb, hvor standardiseringen ikke giver  

 væsentlige problemer i institutionerne, og hvor mange instutioner benytter  

 den pågældende vare.
Statens centrale indkøbsordninger omfatter alle statsinstitutioner samt en  

 række selvejende institutioner, der modtager statstilskud, og som  

 direktoratet har givet adgang til at benytte ordningerne efter aftale med det  

 pågældende ressortministerium.
Der gælder samme betingelser for alle  

 institutioner med hensyn til benyttelse af ordningerne.
Indkøbsordningerne omfatter to typer aftaler, G- og T-aftaler.
G-aftaler  

 er aftaler, som institutionerne har pligt til at benytte ved alle indkøb af  

 de omhandlede varearter.
T-aftaler giver institutionerne et tilbud, som de  

 skal benytte sig af, hvis de ikke har eller ikke vil kunne opnå - et mere  

 fordelagtigt tilbud fra anden side.
Der henvises til pkt. 3.1., sidste  

 afsnit.
Institutionerne har ansvaret for, at statens indkøbsordninger benyttes i  

 fuldt omfang og at oplysningerne behandles fortroligt.
Dette gælder også,  

 hvor indkøb overlades til rådgivende firmaer f.eks. ved indkøb af inventar  

 m.v. til nybygninger.
I den udstrækning varerne er omfattet af  

 indkøbsordningerne, bør institutionerne selv foretage indkøbet, bl.a. fordi  

 man derved undgår at skulle betale honorar for disse indkøb.
 Der henvises i øvrigt til publikationerne »Statens centrale  

 indkøbsordninger« og »Vejledning vedrørende aftaler om  

 rengøringsarbejder«, som Direktoratet for statens indkøb har udgivet.
3. INDHENTNING OG BEHANDLING AF TILBUD 3.1. Generelt Der bør i almindelighed indhentes tilbud fra et så stort antal  

 tilbudsgivere, at der opnås størst mulig fri og åben konkurrence.
Antallet af  

 virksomheder, der skal spørges, afhænger af indkøbets art og størrelse samt  

 af forholdene inden for branchen.
Indhentning af tilbud kan dog undlades, hvis det f.eks. drejer sig om - indkøb af en så ringe størrelse, at indhentning af tilbud ikke medfører  

 fordele, som opvejer de omkostninger, der er forbundet med en  

 tilbudsindhentning, - indkøb som følge af pludseligt opståede behov, der ikke har kunnet  

 forudses, og som medfører, at indhentning af tilbud ikke kan gennemføres af  

 tidsmæssige grunde (hasteordrer), - indkøb, hvor statens centrale indkøbsordninger anvendes.
 I forbindelse med hasteordrer bør det undersøges, om ordren kan deles,  

 således at kun en mindre del indkøbes uden forudgående tilbudsindhentning,  

 eller om tilbud kan indhentes mundtligt (telefonisk).
Hvor indkøbet afventer bevillingsmæssig eller anden tilladelse, bør  

 indhentning af tilbud ikke udsættes, således at indkøbet som følge  

 herafsenere skal gennemføres som hasteordre.
Om nødvendigt bør forespørgslen  

 indeholde det nødvendige forbehold.
Reglen om, at indhentning af tilbud kan undlades, hvor statens centrale  

 indkøbsordninger anvendes, udelukker ikke, at der foretages indhentning af  

 tilbud, hvor vareområdet er dækket af en T-aftale, og der f.eks. er tale om  

 køb af store kvanta til et enkelt leveringssted.
I sådanne tilfælde bør  

 aftalens administrator orienteres forud, og den leverandør, T-aftalen er  

 indgået med, bør også anmodes om tilbud på den pågældende leverance.
3.2. Køb efter regning I visse tilfælde kan det blive nødvendigt at foretage køb efter regning,  

 eksempelvis ved konstruktions- og reparationsarbejder.
 Der bør normalt foreligge et overslag fra leverandøren og - medmindre der  

 er tale om indkøb for mindre beløb - skal det være aftalt, at regningen  

 specificeres i arbejdstid, f.eks. for faglærte, ufaglærte og lærlinge samt i  

 materialeforbrug og omkostningstillæg, og at disse poster kan dokumenteres  

 gennem arbejdssedler, fakturaer eller lignende.
 Køb efter regning bør begrænses mest muligt, og bestemmelserne om  

 indhentning af tilbud og afgivelse af ordrer skal følges i videst muligt  

 omfang.
 I kontrakter vedrørende udviklingsarbejder, forsøg og nykonstruktioner  

 m.v. skal det normalt fastlægges, at den pågældende leverandør ved senere  

 tilbud til statsinstitutioner ikke må indregne de af institutionen allerede  

 betalte udviklings- eller forsøgsomkostninger i tilbudspriserne.
3.3. Former for tilbudsindhentning Indhentning af tilbud foretages i almindelighed ved direkte forespørgsel,  

 hvor institutionen retter henvendelse til den kreds af virksomheder, der  

 formodes at være leverings- og konkurrencedygtige.
Ved indkøb over en vis beløbsgrænse skal udbud som hovedregel foretages i  

 h.t.
EF- og GATT-bestemmelserne.
Indkøbet offentliggøres i EF-Tidende enten  

 som begrænset udbud eller som offentligt udbud.
Gennem annoncering gøres  

 interesserede virksomheder opmærksom på, at institutionen ønsker at modtage  

 tilbud, jf. pkt. 3.6.
Ved begrænset udbud gives der først interesserede virksomheder lejlighed  

 til at anmode om at måtte afgive tilbud.
Institutionen bestemmer derefter  

 selv, hvilke virksomheder den vil opfordre til at afgive tilbud.
 Ved offentligt udbud kan enhver interesseret virksomhed afgive tilbud.
 Reglerne om disse udbudsformer er omhandlet i  

 administrationsdepartementets cirkulære af 18. december 1980 om  

 fremgangsmåderne ved statslige indkøb.
Det frarådes at anvende betegelsen »licitation« i forbindelse  

 med indhentning af tilbud.
Licitationsloven gælder kun bygge- og  

 anlægsarbejder, og dens regler bør ikke anvendes i forbindelse med indkøb af  

 varer og tjenesteydelser, ligesom der ikke bør henvises til licitationsloven  

 - hverken helt eller delvist - i forbindelse med tilbudsindhentning.
 Såfremt institutionerne har behov for bistand i forbindelse med  

 tilbudsindhentning, bør de rette henvendelse til Direktoratet for statens  

 indkøb.
3.4. Grundlag for tilbudsindhentning Institutionerne skal ved indhentning af tilbud bl.a. tage følgende i  

 betragtning:
- Inden der indhentes tilbud på en vare eller et arbejde, skal det  

 fornødne grundlag for tilbudsgivningen foreligge fuldt gennemarbejdet,  

 medmindre særlige forhold hindrer dette.
Hvor der ikke er tale om en konkret  

 vare eller et konkret arbejde, d.v.s. hvor institutionen ønsker tilbud på  

 opfyldelse af et behov, skal behovet beskrives så detaljeret som muligt.
 - Der bør ske en opdeling af leverancen i passende størrelser og  

 kategorier, hvis en sådan opdeling skønnes at ville skærpe konkurrencen  

 mellem tilbudsgiverne.
 - Dersom det ikke medfører væsentlige ulemper for institutionen bør der  

 ved større leverancer gives adgang til at byde på hele eller dele af  

 leverancen.
- Leveringsfrister bør af hensyn til de prismæssige konsekvenser ikke  

 fastsættes kortere end nødvendigt.
Ved indhentning af tilbud på ilere  

 indbyrdes sammenhængende leverancer skal leveringsfristerne være koordineret.
 - Hvis institutionen kan forudse, at der kan blive behov for yderligere  

 køb af den samme vare, og som følge deraf kan være interesseret i at  

 optionsbestemmelser indgår i aftalen, bør tilbudsgiverne opfordres til at  

 fremkomme med forslag hertil i deres tilbud,jf. pkt. 5.7.9.
3.5. Direkte forespørgsel 3.5.1. Generelt Ved direkte forespørgsel rettes anmodning om tilbud til et passende antal  

 virksomheder, som må formodes at være leverings- og konkurrencedygtige.  

 Antallet må vurderes efter indkøbets art og størrelse samt tidligere  

 erfaringer m.v.
I tvivlstilfælde kan institutionen ofte med fordel kontakte  

 andre statsinstitutioner, der vides at have et stort forbrug af den  

 pågældende vare, eller institutionen kan kontakte Direktoratet for statens  

 indkøb.
Henvendelser fra virksomheder om at komme i betragtning som  

 tilbudsgiver bør normalt efterkommes.
Antallet af forespørgsler kan dog begrænses til en enkelt eller en  

 snævrere kreds af virksomheder - hvis indhentning af flere tilbud ikke kan forventes at medføre fordele  

 med hensyn til pris m.v., - hvis der er tale om en hasteordre eller en mindre tillægsbestilling, - hvis der er tale om et arbejde, der kræver særlig teknisk viden, f.eks.  

 i forbindelse med forsøg og nykonstruktioner eller kunstnerisk evne hos  

 leverandøren, - hvis det drejer sig om køb af ringe økonomisk omfang.
Medmindre der forud er truffet særlig aftale, ydes der ikke betaling for  

 udarbejdelse af tilbud.
Hvis tilbudsgiverens arbejde hermed må antages at  

 blive omfattende, anbefales det at præcisere i forespørgslen, at der ikke vil  

 blive ydet betaling for tilbudet.
 Tilbud bør normalt indhentes skriftligt og forespørgslen bør udsendes  

 samtidigt til tilbudsgiverne.
3.5.2. Forespørgslens indhold En forespørgsel skal indeholde alle oplysninger, der har betydning for at  

 virksomhederne kan afgive brugbare tilbud.
 Forespørgslen kan bl.a. indeholde:
- en nøje specifikation af varen og den mængde, der ønskes leveret, - leverancens bestemmelsessted, - oplysninger om, i hvilken udstrækning afgifter, emballageomkostninger,  

 monteringsomkostninger og udgifter til kontrol, forsøg eller udvikling,  

 senere teknisk assistance fra leverandøren og kursus m.v. skal være  

 inkluderet i prisen, - ønskede garantier og andre sikkerhedsbestemmelser, - opfordring til at præcisere betalings- og leveringsbetingelser, herunder  

 evt. leveringssted, - leveringstid, - tilbudsadresse og eventuel mærkning af tilbudet, - fristen for indgivelse af tilbudet og en angivelse af den periode, hvori  

 tilbudet bør være gyldigt.
 Hvor det er hensigtsmæssigt, bør det i forespørgslen angives, at  

 tilbudsgiver kan afgive supplerende eller alternative tilbud.
 Institutionen skal på grundlag af varens art, købets økonomiske omfang,  

 kendskab til konkurrencen på markedet m.v. vurdere, hvilke yderligere  

 oplysninger og krav, det vil være hensigtsmæssigt at medtage i forespørgslen.
 For at opnå en effektiv konkurrence bør institutionerne ikke stille mere  

 vidtgående krav end nødvendigt til leveringstid, betalingsvilkår,  

 transportvilkår og leveringsmåde m.v.
 Institutionen skal sikre sig kendskab til de tilbudte varers  

 oprindelsesland.
Om nødvendigt bør institutionerne i forespørgslen gøre opmærksom på, - at der ikke er adgang til at overvære åbning af tilbud eller til at få  

 oplysning om disses indhold, - at institutionen frit kan vælge mellem indkomne tilbud og føre  

 forhandlinger med enhver tilbudsgiver.
 Der kan især være behov for at præcisere de nævnte bestemmelser, hvis der  

 på grund af varens art eller arbejdets art er risiko for, at tilbudsgiverne  

 får opfattelsen af, at der er tale om en licitationslignende  

 tilbudsindhentning.
3.5.3. Tilbudsform og -frist Tilbud bør normalt afgives enten skriftligt i mærket, lukket konvolut  

 eller telegrafisk (telegram eller telex). Afgives et tilbud telegrafisk, skal  

 tilbudsgiveren straks sende skriftlig bekræftelse.
Telegrafisk tilbud, som er  

 modtaget inden tilbudsfristens udløb, betragtes som rettidigt afgivet.
3.5.4. Åbning af tilbud Indkomne, lukkede tilbud bør først åbnes efter tilbudsfristens udløb.
 Tilbudsgiverne har ikke adgang til at overvære åbningen af tilbudene eller  

 til at få oplysninger af nogen art om de øvrige tilbud eller tilbudsgivere.
 Den enkelte institution fastlægger, hvordan modtagne tilbud skal  

 registreres m.v.
 Efter at tilbudene er åbnet, bør senere modtagne tilbud ikke tages i  

 betragtning.
3.5.5. Ændring af tilbudsvilkårene Institutionen kan optage forhandling med tilbudsgiverne om  

 tilbudsvilkårene, når det skønnes at kunne medføre bedre vilkår.
Hvis der  

 indledes forhandlinger med andre tilbudsgivere end den, der har afgivet det  

 laveste tilbud, bør der sædvanligvis optages tilsvarende forhandlinger med  

 den eller de tilbudsgivere, der er fremkommet med lavere tilbud - også selv  

 om prisen ikke anses for at være den afgørende faktor ved bedømmelsen af  

 tilbudene.
 Det bør overvejes at foretage fornyet indhentning af tilbud, hvis der  

 inden et indkøb er afsluttet indtræder forhold, der kan medføre lavere priser  

 eller andre forbedringer i tilbudene - eksempelvis ændrede markedsforhold  

 eller nye overvejelser hos brugeren.
3.5.6. Kriterier for valg af leverandør Den indkøbende institution skal antage det tilbud, som alle forhold taget  

 i betragtning er mest fordelagtigt.
At et tilbud indeholder den laveste pris,  

 behøver ikke at være en absolut afgørende faktor.
Ved sammenligning af tilbud bør man således ikke hæfte sig ved nettoprisen  

 alene, men anlægge en helhedsvurdering.
Heri inddrages alle omkostninger, som  

 knytter sig til det enkelte tilbud, herunder også omkostninger som følge af  

 tilsyn med produktionen, hjemtagelsesomkostninger, leverancekontrol,  

 lageromkostninger, garanti- og servicebetingelser m.v.
I den udstrækning det er muligt, bør institutionerne endvidere vurdere  

 levetidsomkostningerne ud fra erfaringer med hensyn til driftssikkerhed og  

 vedligeholdelsesomkostninger.
I denne vurdering bør priser for  

 driftsmaterialer m.v. også tages i betragtning.
 Den leverandør, der vælges, må forventes at kunne opfylde følgende krav:
- have tilstrækkelig finansieringsevne, - kunne imødekomme kvalitetskravene inden for de forudsatte leverings-  

 eller færdiggørelsestidspunkter, - råde over nødvendigt anlæg og udstyr til produktionen, - kunne stille den nødvendige organisation, erfaring og tekniske dygtighed  

 til rådighed, - kunne opfylde specielle krav, der stilles til den enkelte leverance,  

 f.eks. vedrørende kvalitetskontrol, - kunne opfylde eventuelle forskrifter udgivet af offentlige rnyndigheder,  

 f.eks. forskrifter om arbejderbeskyttelse, sundhedsforskrifter,  

 brandforskrifter m.v.
 - indgå på rimelige kontraktvilkår i øvrigt, herunder vedrørende følgerne  

 af misligholdelse.
3.5.7. Underretning af tilbudsgivere Samtlige vilkår, som skal gælde for købet, bør fremgå af den skriftlige  

 accept til den valgte tilbudsgiver.
 Når aftalen er indgået med den valgte tilbudsgiver, skal der gives de  

 øvrige tilbudsgivere meddelelse om, at deres tilbud ikke er antaget.  

 Meddelelsen bør ikke indeholde oplysning om, hvem institutionen har valgt som  

 leverandør, hvilke vilkår der er aftalt eller begrundelse for, at de ikke fik  

 ordren.
 Hvis en tilbudsgiver ønsker nærmere begrundelse for, at tilbudet ikke er  

 antaget, bør institutionen henvise forespørgslen til Direktoratet for statens  

 indkøb.
3.5.8. Intern redegørelse for indkøbssagen I forbindelse med afslutning af større indkøbssager skal det af et notat i  

 indkøbssagen fremgå, hvilke tilbud der er antaget, henholdsvis forkastet,  

 motiveringen herfor, samt hvilke forhold der har været af særlig betydning  

 ved indkøbssagens behandling og valget af leverandør.
 Notatet opbevares af den indkøbende institution og står til rådighed for  

 institutionens ledelse og overordnede myndigheder samt for Direktoratet for  

 statens indkøb med henblik på behandling af eventuelle spørgsmål vedrørende  

 det pågældende indkøb, som måtte blive rejst senere.
3.6. Udbud i henhold til EF- og GATT-bestemmelserne Reglerne om offentlige og begrænsede udbud samt om offentliggørelse i  

 EF-Tidende fremgår af administrationsdepartementets cirkulære af 18. december  

 1980 om fremgangsmåderne ved statslige indkøb.
Bestemmelserne gælder som  

 hovedregel for indkøb, hvis skønnede værdi ekskl. moms udgør mindst 150.000  

 særlige trækningsrettigheder (SDR), pr. 1.1.1982 svarende til kr. 1.140.000.
Cirkulæret angiver to udbudsformer, nemlig begrænset udbud og offentligt  

 udbud.
Ved at benytte begrænset udbud vil man normalt kunne begrænse  

 arbejdsbyrden med at skulle behandle et alt for stort antal tilbud.  

 Institutionerne bør være opmærksomme på de foreskrevne tidsfrister, der er  

 minimumsfrister.
 Institutionerne bør være meget omhyggelige med den prioritering af  

 kriterier, de anfører ved udbud i EF-Tidende, f.eks. kvalitet, pris,  

 leveringstid, driftsomkostninger, rentabilitet, service og teknisk bistand.  

 Hvis kriterierne ikke er anført i prioritetsorden, bør det udtrykkeligt  

 fremgå, at rækkefølgen ikke angiver en prioritering, således at  

 misforståelser og klager kan undgås.
Institutionen kan forlange, at alle oplysninger i forbindelse med et  

 tilbud gives på deres eget lands sprog.
For at undgå misforståelser bør  

 institutionen normalt benytte sig herafog samtidig påse, at den udenlandske  

 virksomhed affatter al korrespondance vedrørende betingelser, beskrivelse og  

 eventuel brugervejledning m.v. på dansk.
 Hvis institutionen er i tvivl om, hvordan udbudsbekendtgørelsen til  

 EF-Tidende skal udarbejdes, bør institutionen rette henvendelse til  

 Direktoratet for statens indkøb.
 Bestemmelserne om modtagelse, åbning og behandling af tilbud efter en  

 udbudsbekendtgørelse i EF-Tidende er omhandlet i førnævnte cirkulære fra  

 administrationsdepartementet.
I forbindelse med en række af bestemmelserne i de internationale  

 retsregler vedrørende statslige indkøb (EF- og GATT-bestemmelserne), er  

 direktoratet central myndighed.
Dette gælder f.eks. vedrørende forespørgsler  

 og klager fra leverandører, henvendelser fra udenlandske  

 handelsrepræsentationer samt ønsker om bistand til udviklingslande i  

 forbindelse med udbud.
Hvis en institution modtager henvendelser af denne  

 art, bør den derfor sætte sig i forbindelse med Direktoratet for statens  

 indkøb.
4. AFGIVELSE AF ORDRE 4.1. Generelt Institutionerne kan efter omstændighederne vælge at afgive ordre i form af  

 kontrakt, bestillingsskrivelse, ordreblanket (rekvisition) eller eventuelt  

 mundtligt, jf. pkt. 4.2. og 4.3.
4.2. Indkøb i henhold til kontrakt 4.2.1. Almindelige retningslinier Kontrakt oprettes i tilfælde, hvor købets karakter gør det påkrævet at  

 have sikkerhed for, at der er enighed om forståelse af vilkårene.
Kontrakten  

 fastsætter parternes indbyrdes forpligtelser og rettigheder, og den  

 underskrives af både institution og leverandør.
 Det er derfor nødvendigt, at kontraktens vilkår er udformet og skrevet så  

 fuldstændigt og entydigt som overhovedet muligt.
 Af forhold, der især gør det hensigtsmæssigt at udarbejde aftalen i form  

 af kontrakt, kan nævnes:
 - indkøbet er af betydelig økonomisk omfang.
 - anskaffelsen er teknisk kompliceret.
 - priserne kan først endelig beregnes efter varens produktion eller  

 levering.
 - købet foretages i udlandet.
 - leveringsbetingelserne er specielle.
Aftaler om løbende leverancer bør være tidsbegrænsede.
Er en aftale på  

 grund af særlige forhold ikke tidsbegrænset, bør den indkøbende institution  

 mindst een gang om året vurdere, om aftalen skal opretholdes uændret, ændres  

 eller opsiges.
Grundlaget for beslutningen noteres i sagen.
4.2.2. Udformning af kontraktteksten Kontrakten bør indeholde alle de vilkår, der er nødvendige for at få en  

 fuldstændig og entydig kontrakt, hvor sælgers og købers forpligtelser og  

 rettigheder er beskrevet.
Der skal bl.a. tages stilling til de aftalevilkår,  

 der er nævnt i afsnit 5.
 For at lette forståelsen bør kontraktens bestemmelser anføres i logisk  

 rækkefølge.
Sætningerne bør være korte og præcise og ikke indeholde overflødige vilkår  

 og detaljer.
Ord, som kan have flere betydninger, bør ikke anvendes.
 Det bør fremgå af kontrakten, hvor mange originaleksemplarer der  

 underskrives, og hvordan de fordeles.
 Aftaler om bl.a. varekøb og tjenesteydelser til statsinstitutioner (* 2)  

 er fritaget for stempelafgift i henhold til § 79, stk. 1 i lov om  

 stempelafgift.
 På edb-området foreligger statslige standardkontrakter, som kan rekvireres  

 i administrationsdepartementet.
En række bestemmelser kan være af en sådan karakter, at særlige  

 overvejelser er påkrævet.
Det anbefales derfor i tvivlstilfælde at søge  

 juridisk og anden sagkyndig bistand i forbindelse med udformning af  

 kontrakter.
Direktoratet for statens indkøb kan yde sådan bistand.
 Såfremt egentlig advokatbistand skønnes fornøden, bør statsinstitutioner  

 1) rette henvendelse til Kammeradvokaten.
4.3. Indkøb i henhold til mundtlig aftale, ordreblanket eller  

 bestillingsskrivelse En mundtlig aftale anvendes normalt kun, når det drejer sig om indkøb af  

 ringe økonomisk omfang og den økonomiske risiko er uvæsentlig i forhold til  

 de omkostninger, der kan spares.
 Sker indkøbet ved mundtlig aftale, bør det overvejes, om der er behov for  

 at bekræfte ordren skriftligt over for leverandøren eller betinge sig en  

 skriftlig bekræftelse fra leverandøren.
 Ordreblanket anvendes, hvor købet er rutinepræget, og hvor der kun er  

 behov for at indsætte få oplysninger, f.eks., varens betegnelse, købskvantum,  

 pris og leveringstid.
Bestillingsskrivelse anvendes i tilfælde, hvor købet er af en sådan  

 karakter, at de nødvendige oplysninger ikke kan indeholdes i en ordreblanket,  

 men hvor købets art på den anden side ikke nødvendiggør udarbejdelse af  

 kontrakt.
Leverandøren bør skriftligt bekræfte ordren, hvilket kan ske ved at  

 underskrive og returnere en genpart af bestillingsskrivelsen.
Institutionen bør være opmærksom på, om leverandøren i ordrebekræftelsen  

 henviser til sine egne almindelige leveringsbetingelser, der ofte ikke er i  

 overensstemmelse med bestillingsskrivelsen.
I givet fald bør institutionen  

 straks gøre indsigelse over for leverandøren for at undgå, at det er  

 leverandørens betingelser, der gælder for købet.
4.4. Indsendelse af rammeaftaler til Direktoratet for statens indkøb Institutioner, der indgår rammeaftaler, som kan have interesse for andre  

 institutioner - d.v.s. aftaler om levering af varer eller tjenesteydelser,  

 som må formodes også anskaffes af andre institutioner - skal indsende disse  

 rammeaftaler til Direktoratet for statens indkøb.
 Det henstilles, at der i de aftaler, som indsendes til direktoratet, er  

 indføjet bestemmelse om, at aftalerne også kan benyttes af andre.
Det materiale, som direktoratet derved kommer i besiddelse af, indgår i  

 direktoratets impulskartotek, hvortil alle institutioner kan rette  

 henvendelse i forbindelse med køb, der ikke er omfattet af statens centrale  

 indkøbsordninger.
Især ved etablering af nye rammeaftaler anbefales det, at  

 man forhører sig i direktoratet, om andre institutioner allerede har indgået  

 en tilsvarende rammeaftale.
 Ved indsendelse til direktoratet af indgåede aftaler bør institutionerne  

 meddele, om andre institutioner kan benytte aftalerne direkte eller, om der  

 forinden bør rettes henvendelse til institutionen.
5. AFTALEVILKÅR 5.1. Generelt De regler, der i det følgende er omtalt for kontrakter, bør også anvendes  

 ved køb på ordreblanket eller bestillingsskrivelse, hvor det efter købets art  

 og omfang er hensigtsmæssigt.
5.2. Leverancens omfang Det skal fremgå af aftalen, hvilken ydelse leverandøren forpligter sig til  

 at levere.
 Institutionen bør sikre sig, at leverancens omfang er specificeret  

 fuldstændigt og entydigt, således at senere tvivl om indholdet af den  

 indgåede aftale undgås.
 Hvis en leverandør som led i leverancen skal levere teknisk dokumentation  

 (håndbøger, tegninger, rapporter etc.), skal dette specificeres i aftalen med  

 angivelse af prisen herfor.
Hvis leverandøren påtager sig at uddanne institutionens personale, skal  

 omfanget og priserne herfor specificeres i aftalen.
Det gælder også, hvis der  

 er behov for teknisk assistance i forbindelse med udstyrets installation og  

 ibrugtagning.
 Enhver ændring af aftalen skal ske skriftligt og med begge parters  

 underskrift.
5.3. Køberleverancer og materiel til reparation og eftersyn 5.3.1. Køberleverancer Den indkøbende institution bør normalt overlade til leverandøren at  

 anskaffe det materiel, der er nødvendigt for at opfylde kontrakten.
 Ved visse anskaffelser kan det imidlertid være prismæssigt fordelagtigt  

 eller af andre grunde hensigtsmæssigt, at der stilles materiel til rådighed  

 for leverandøren (køberleverancer). Der kan være tale om produktionsudstyr og  

 materialer til produktionen, som institutionen enten har til rådighed eller  

 med fordel selv kan anskaffe.
 I aftaler, hvori der indgår køberleverancer, skal kontrakten specificere  

 materiellets art, tilstand og værdi, samt hvor, hvornår og på hvilke vilkår,  

 det skal leveres.
Det bør endvidere aftales, at leverandøren er ansvarlig for materiellets  

 forsvarlige opbevaring og eventuelle vedligeholdelse.
Materiellet skal hos  

 leverandøren tydeligt være mærket som institutionens ejendom, og det skal  

 holdes klart adskilt fra andet materiel.
 Den indkøbende institution bør sikre sig, at leverandøren påtager sig det  

 fulde ansvar for kvaliteten af det materiel, som institutionen leverer til  

 produktion.
 Købsaftalen bør endvidere indeholde en bestemmelse om, at leverandøren  

 påtager sig det fulde ansvar for leverancens endelige tilstand  

 (»systemansvaret«).
 Endelig bør der i aftalen indføjes bestemmelse om, at købelovens regler  

 finder anvendelse i forbindelse med leverancens gennemførelse, selv om køber  

 har leveret materiel hertil.
5.3.2. Materiel til reparation og eftersyn De ovenfor under 5.3.1. nævnte vilkår finder i fornødent omfang  

 tilsvarende anvendelse for materiel, der sendes til reparation eller eftersyn  

 hos en leverandør.
5.4. Prisvilkår 5.4.1. Generelt Institutionen bør ved hvert indkøb foretage en undersøgelse af  

 tilbudsprisernes rimelighed.
Købets økonomiske omfang og konkurrencens  

 effektivitet er afgørende for, hvor dybtgående undersøgelsen bør være.
 Ved køb af ringe værdi er det tilstrækkeligt at foretage en direkte  

 sammenligning mellem tilbudsprisen og priserne på tilsvarende varer.
Er der derimod tale om indkøb af større økonomisk omfang, bør  

 tilbudsprisen underkastes en mere indgående økonomisk analyse.
Det kan f.eks.  

 være en omkostningsanalyse, hvor man søger at beregne, hvad det med  

 rimelighed bør koste at fremstille den pågældende vare.
Derefter sammenlignes  

 resultatet med tilbudsprisen for at bedømme dens rimelighed.
 Om køb efter regning henvises til pkt. 3.2.
5.4.2. Prisregulering I kontrakter af større økonomisk omfang og med lang leveringstid vil  

 leverandøren ofte forlange, at der optages forbehold om prisregulering for  

 stigning i arbejdslønninger og materialepriser m.v.
Et sådant krav bør som  

 regel kun imødekommes, når det er indeholdt i det afgivne tilbud.
 Prisreguleringsbestemmelser bør udformes således, at der kan reguleres for  

 både stigning og fald i arbejdslønninger og materialepriser m.v.
 Institutionerne bør sikre sig, at prisreguleringsbestemmelserne er  

 udformet således, at de giver mulighed for at kontrollere den endelige pris.  

 Der bør derfor ske en procentuel opdeling af prisen i en fast andel, en  

 lønandel og en materialeandel.
 I perioder med stigende priser er det af særlig betydning, at den faste  

 andel af den samlede pris (generalomkostninger og fortjeneste) gøres så stor  

 som mulig.
Grundlaget for prisregulering af løn- og materialeandele bør så vidt  

 muligt være offentlige indekser.
Reguleringsgrundlaget vil eventuelt kunne  

 begrænses til enkelte hovedgrupper.
Prisreguleringsperioden bør svare til den periode, hvor løn- og  

 materialeforbruget finder sted.
Prisregulering, som medfører prisstigninger,  

 bør ikke finde sted ved forsinkelser, som leverandøren bærer ansvaret for.  

 Det bør præciseres, om der kan kræves prisregulering efter den i kontrakten  

 fastsatte leveringsdag, hvis udskydelsen af leveringen skyldes force majeure.
 Hvor det er muligt, bør der aftales en maksimering af den totale  

 prisregulering.
Endelig bør institutionerne være opmærksomme på muligheden for at få del i  

 en eventuel rationaliseringsgevinst hos leverandøren.
Dette kan især komme på  

 tale, hvor institutionens ordre er betydelig i forhold til leverandørens  

 sædvanlige produktion af den pågældende vare.
5.5. Betaling 5.5.1. Tid, sted Det skal fremgå af de aftalte betingelser, på hvilket tidspunkt og hvor  

 betaling skal finde sted.
Endvidere skal det fremgå, fra hvilket tidspunkt en  

 aftalt betalingsfrist løber.
 Institutionen bør søge at udnytte mulighederne for kontantrabatter inden  

 for en rimelig betalingsfrist.
 Betalingsbetingelserne bør udformes således, at betaling først skal finde  

 sted, efter at leverancen er godkendt.
Der bør hverken betales før eller efter den aftalte tidsfrist.
For tidlig  

 betaling betyder rentetab, og omvendt betyder for sen betaling, at  

 institutionen misligholder den indgåede aftale.
 Institutionerne bør tilrettelægge de interne procedurer for faktura- og  

 modtagekontrol samt for betaling på en sådan måde, at de sikrer præcision med  

 hensyn til betalingen.
5.5.2. Forudbetaling Forudbetaling må ikke finde sted, medmindre der er tilvejebragt særlig  

 hjemmel herfor, jf.
Finansministeriets Budgetvejledning (1979)pkt.31.4.
 Forudbetaling bør i almindelighed søges undgået og bør kun ydes, når et  

 indkøb ikke kan gennemføres på anden måde, eller når der derved opnås en  

 væsentlig økonomisk fordel.
Hvis der er givet dispensation fra reglerne om forudbetaling, skal  

 leverandøren stille en garanti (sikkerhed for forskuddet), indtil  

 forudbetalingen er afviklet.
Garantien skal stilles i en anerkendt bank, ved  

 forsikring i et anerkendt kautionsforsikringsselskab eller pa lignende  

 betryggende måde.
Garantien bør være formuleret således, at den indfries af det pågældende  

 pengeinstitut på institutionens anfordring, og at garantien løber, indtil den  

 bliver frigivet af institutionen.
Endelig skal institutionen sikre sig, at  

 garantien ikke bortfalder eller forringes i tilfælde, hvor aftalen ændres.
 Alle udgifter i forbindelse med garantistillelsen bør betales af  

 leverandøren.
5.5.3. Ratebetaling Det forekommer ved visse leverancer, at leverandøren kræver betaling i  

 takt med produktionen (ratebetaling). Ratebetaling bør i princippet  

 sidestilles med forudbetaling.
 Ratebetalingen bør baseres på visse etaper i produktionen  

 (»milepæle«). Den indkøbende institution bør sikre sig, at  

 »milepælene« er rimelige, identificerbare og økonomisk målelige.
 Kontrakten bør endvidere indeholde bestemmelse om, at ejendomsretten til  

 det præsterede og betalte arbejde successivt overgår til institutionen,  

 efterhånden som ratebetalingen sker, og at der af leverandøren skal foretages  

 fornøden individualisering af salgsgenstanden.
Institutionernes opmærksomhed henledes på, at værdien af et påbegyndt  

 arbejde ofte vil være væsentligt mindre end de afholdte udgifter, såfremt  

 arbejdet bliver afbrudt i utide, således at den individualiserede vare ikke  

 giver fuld, reel sikkerhed for de betalte beløb.
Det bør derfor overvejes at  

 stille krav om en supplerende bankgaranti på samme måde som beskrevet under  

 pkt. 5.5.2. (forudbetaling).
5.5.4. Betaling til udlandet For at sikre, at betalinger til udlandet sker på den for den danske stat  

 mest økonomiske og hensigtsmæssige måde, skal overførsler af midler til  

 udlandet foretages på det efter omstændighederne senest mulige tidspunkt.
I øvrigt skal de indkøbende institutioner følge Nationalbankens regler for  

 betaling til udlandet.
Disse regler indebærer bl.a., at betaling til udlandet  

 som hovedregel ikke må ske tidligere end 30 dage forud for det oprindeligt  

 aftalte eller det for forretningsområdet sædvanligt seneste  

 betalingstidspunkt.
Betaling ved rembours bør så vidt muligt undgås, bl.a. af hensyn til  

 omkostningerne.
Denne betalingsform må også anses for overflødig, når  

 indkøbet foretages af en statsinstitution.
Kan rembours ikke undgås, bør der i kontrakten indføjes bestemmelse om, at  

 den skal åbnes hos den bankforbindelse, der benyttes afDanmarks Nationalbank  

 i det pågældende land.
Oplysning herom indhentes i hvert enkelt tilfælde hos  

 Nationalbankens udlandsafdeling.
5.5.5. Kursbasis Ved køb i udlandet må valutakursbestemmelser i nødvendigt omfang optages i  

 kontrakten, og betalingsdagens kurs bør i almindelighed foretrækkes.
 Hvis prisen er aftalt i sælgerlandets valuta, men via leverandørens  

 repræsentant i Danmark faktureres i danske kroner, bør kursen på  

 betalingsdagen anvendes.
I tilfælde af, at prisen aftales i danske kroner men gøres betinget  

 afforholdet mellem danske kroner og sælgerlandets valuta, må det angives i  

 købsaftalen, hvilken kurs der er lagt til grund for købsprisen.
Det skal  

 endvidere aftales, at prisen reguleres i forhold til betalingsdagens kurs, på  

 sælgerlandets valuta.
 Det bør anføres i kontrakten, at der som følge af for sen levering ikke må  

 påføres institutionen kurstab.
5.5. Levering Varens leveringstid og leveringssted skal aftales entydigt i kontrakten.
 Kontrakten bør indeholde bestemmelser om, hvem der skal træffe  

 foranstaltninger i forbindelse med forsendelse og levering.
 Risikoen for tab og skade på varen overgår fra sælger til køber på  

 leveringsstedet, jf. købelovens § § 9-11, 17 og 62-65. Institutionerne bør  

 være opmærksomme på, at det juridiske begreb leveringssted ikke nødvendigvis  

 er sammenfaldende med varens bestemmelsessted.
 Anvendes der en transportklausul (eksempelvis leveret, fob, cif) skal den  

 altid præciseres med en geografisk stedbetegnelse.
 Såfremt den internationale definition af transportklausuler (INCOTERMS  

 1980) anvendes, skal dette anføres i forbindelse med klausulen.
5.7. Generelle klausuler 5.7.1. Erstatning ved for sen levering (bod) Når det er af særlig betydning, at leveringstiden overholdes, bør  

 institutionen overveje i kontrakten at medtage en bestemmelse om, at  

 leverandøren skal betale et vist beløb (bod), hvis leveringstiden  

 overskrides.
En bod (konventionalbod) er et beløb, som sælger skal betale til køber,  

 uden at køber behøver at bevise noget tab.
Boden fastsættes i almindelighed  

 til et vist beløb pr. dag (kalenderdag efler arbejdsdag) eller pr. uge, og  

 ofte således at boden er maksimeret til en vis procent af kontraktsummen.
Det bør af kontrakten bl.a. fremgå, at boden skal betales, såfremt  

 levering ikke er sket til den aftalte leveringstid.
Det bør præciseres, i  

 hvilken udstrækning institutionen bevarer ret til erstatning ud over boden.  

 Såfremt kontrakten tillige indeholder regler om forrentning af forudbetalte  

 beløb, bør det præciseres, at denne forrentning kan kræves ud over bod og  

 eventuel erstatning.
 Ikke mindst når kontrakten indeholder en bestemmelse om bod, er det  

 vigtigt at præcisere, i hvilke tilfælde institutionen er berettiget til at  

 hæve kontrakten, jf. pkt. 5.9. Så vidt muligt bør institutionen have ret til  

 at hæve, når forsinkelsen er blevet så langvarig, at boden har nået maksimum.  

 Det bør præciseres, om institutionen bevarer sin ret til påløbet  

 konventionalbod (og tillige eventuel forrentning af forudbetalte beløb),  

 såfremt den udnytter sin ret til at hæve købet.
5.7.2. Force majeure Omstændigheder, der udelukker sælger fra at opfylde aftalen, og som er af  

 en sådan beskaffenhed, at sælger ved købets afslutning ikke burde have taget  

 dem i betragtning, betegnes ofte som force majeure.
I tilfælde af force  

 majeure er sælger ikke pligtig at betale erstatning eller bod.
Sælgers ansvarsfrihed gælder normalt efter købelovens regier, selv om  

 force majeure ikke er nævnt i kontrakten.
Sælger vil imidlertid hyppigt  

 ønske, at der alligevel optages en udtrykkelig bestemmelse om force majeure i  

 kontrakten og i forbindelse hermed søge at udvide force majeure-begrebet.  

 Institutionen bør undgå en udvidelse af sælgers ansvarsfrihed og må i hvert  

 fald sikre sig, at en force majeure-bestemmelse ikke bliver urimelig.
Sælger bør forpligtes til straks at underrette institutionen, såfremt en  

 force majeure-situation opstår.
Sælger bør yderligere forpligtes til at søge  

 forsinkelser og mangler begrænset samt til at indrømme institutionen adgang  

 til at annullere kontrakten en nærmere fastsat tid efter den aftalte  

 leveringstid, jf. pkt. 5.9.
5.7.3. Garanti Bestemmelser om garanti bør nøje fastlægge garantiens art, omfang og  

 gyldighedsperiode samt under hvilke omstændigheder, den træder i kraft.
 Det bør i kontrakten præciseres, at kontraktens garantibestemmelser ikke  

 begrænser institutionens adgang til at påberåbe sig købelovens almindelige  

 regler.
 Institutionen bør overveje, om det er hensigtsmæssigt, at der til sikring  

 af leverandørens garantiforpligtelser stilles en bankgaranti, jf. pkt. 5.5.2.
5.7.4 Forsikring Staten er som hovedregel selvforsikrende, og der bør derfor normalt ikke  

 tegnes forsikring, medmindre ganske særlige forhold gør sig gældende.
 Hvis institutionen undtagelsesvis tegner transportforsikring, bør  

 forsikringen tegnes for hele transporten fra sælger til bestemmelsesstedet,  

 da det ofte er umuligt at konstatere, hvor skaden er sket.
5.7.5. Mestbegunstigelsesklausul En mestbegunstigelsesklausul skal sikre, at institutionen opnår mindst  

 lige så gode købsvilkår, som de bedste vilkår, leverandøren tilbyder andre  

 kunder.
Klausulen har især betydning i kontrakter, der løber over længere  

 perioder.
Klausulen bør indeholde en bestemmelse om, at leverandøren på  

 anfordring og uden omkostninger for køber skal lade en statsautoriseret  

 revisor attestere overholdelsen af klausulen.
5.7.6. Videregivelse af oplysninger Kontrakten bør indeholde en bestemmelse om, at leverandøren ikke uden  

 skriftlig tilladelse fra institutionen må give oplysninger om kontraktens  

 indhold til anden side.
5.7.7. Tvistigheder Kontrakten bør indeholde bestemmelse om, hvordan eventuelle tvistigheder  

 skal behandles.
Hvis tvistigheder ikke kan løses i mindelighed, kan de enten henvises til  

 afgørelse ved domstol eller til afgørelse ved voldgift.
Kontrakter med  

 udenlandske leverandører bør indeholde bestemmelse om, at tvistigheder skal  

 afgøres efter dansk ret og ved dansk domstol, enten på institutionens  

 hjemsted eller i København.
5.7.8. Indsigt med leverandørens økonomiske forhold I kontrakter af større økonomisk omfang og med lang leveringstid bør  

 institutionen overveje, om den løbende skal følge den økonomiske udvikling i  

 leverandørens virksomhed, bl.a. for at sikre sig, at leverandøren fortsat har  

 mulighed for at opfylde kontrakten.
Dette kan ske gennem en bestemmelse om,  

 at institutionen har adgang til leverandørens regnskaber, herunder  

 bemærkninger til regnskaberne, revisionsberetninger og  

 revisionsprotokollater.
Regnskaberne bør i givet fald være attesteret af en  

 statsautoriseret eller registreret revisor.
Institutionen bør endvidere overveje, om virksomheden samtidig med  

 indsendelse af regnskaberne skal afgive en erklæring om eventuelle ændringer  

 i dens økonomiske eller andre forhold, som kan få væsentlig betydning for  

 kontraktens opfyldelse.
Denne erklæring bør også være attesteret af den  

 reviderende revisor.
5.7.9. Option Hvor det ved indgåelsen af en kontrakt kan forudses, at der inden for en  

 overskuelig periode kan opstå behov for yderligere leverancer af samme vare,  

 er det hensigtsmæssigt i kontrakten at sikre sig, at senere supplerende  

 leverancer inden for en nærmere fastsat periode kan leveres på samme  

 betingelser som den oprindelige leverance.
Herved kan institutionen undgå at  

 skulle indhente nye tilbud, hvis den ved yderligere køb af varen skønner, at  

 de aftalte betingelser for optionsleverancer er fordelagtige.
Hvor sådanne supplerende leverancer kan nå op i betydelige beløb, vil  

 leverandøren i optionsvilkårene ofte søge at få indføjet bestemmelse om, at  

 priserne kan reguleres for leverancer ud over det oprindeligt aftalte  

 kvantum, særligt hvis optionsperioden strækker sig over flere måneder efter  

 leveringstidspunktet for den oprindelige leverance.
Hvis optionsleverancerne  

 kan forventes at ville lægge stort beslag på leverandørens  

 produktionsapparat, vil han tillige ofte sikre sig, at optionsleverancerne  

 ikke må overstige et nærmere fastsat kvantum, der svarer til den kapacitet,  

 han kan frigøre.
 Optionsbetingelserne bør udformes så klart som muligt, især med hensyn til  

 pris, leveringstid, optionsperiodens varighed og med hensyn til hvilke  

 kvanta, der maksimalt kan leveres.
5.8. Patentrettigheder, licensafgifter 5.8.1. Patentrettigheder m.v.
 Hvor det er aktuelt, bør kontrakten indeholde en bestemmelse, hvori  

 leverandøren erklærer, at leverancen ikke er i strid med andres  

 patentrettigheder (offentligt registreret beskyttelse imod efterligninger),  

 varemærker (offentligt registreret kendetegn) eller eventuelle  

 ophavsrettigheder (kunstnerbeskyttelse/copyright).
 Leverandøren bør forpligtes til - hvis leverancen skulle vise sig at være  

 i strid med sådanne rettigheder - at holde institutionen skadesløs for alle  

 omkostninger foranlediget heraf.
5.8.2. Betaling af licensafgifter til institutionen I kontrakter vedrørende udviklingsarbejder, forsøg og nykonstruktioner  

 m.m. skal det normalt fastlægges, at leverandøren ved leverancer til anden  

 side skal betale en - i almindelighed ikke tidsbegrænset - licensafgift til  

 den institution, for hvis regning udviklingsarbejderne er foretaget.
Der  

 henvises til industriministeriets publikation »Orientering om offentlige  

 udviklingskontrakter 1980«, afsnit 17. Det bør bestemmes, at  

 leverandøren på forlangende skal fremlægge en behørigt attesteret opgørelse  

 over omfanget af det licenspligtige salg.
5.9. Ophævelse og annullering af kontrakten Kontrakten bør indeholde bestemmelse om, at institutionen er berettiget  

 til at hæve kontrakten i overensstemmelse med dansk rets almindelige regler i  

 tilfælde af sælgers væsentlige misligholdelse.
 Bestemmelsen bør endvidere præcisere, at kontrakten skal kunne hæves uden  

 omkostninger for institutionen og uden at afskære denne fra at kræve  

 erstatning og eventuelt tillige bod m.v., jf. pkt. 5.7.1.
Institutionen bør endelig forbeholde sig ret til at annullere kontrakten,  

 hvis levering ikke har fundet sted senest på et nærmere angivet tidspunkt,  

 uanset om forsinkelsen skyldes force majeure.
I tilfælde af annullation skal  

 sælger tilbagebetale alle modtagne beløb, eventuelt med tillæg af påløbne  

 renter.
6. KONTROL OG REKLAMATIONER 6.1. Generelt Institutionerne bør kontrollere, at leverancen afvikles i overensstemmelse  

 med købsaftalen, bl.a. med hensyn til leveringstider, kvantum og kvalitet  

 samt pris- og betalingsvilkår.
Dette gælder - også, når institutionerne  

 benytter statens centrale indkøbsordninger.
 Kontrollen bør foretages på det tidligst mulige tidspunkt, således at der  

 gives mulighed for omgående reklamation, hvis aftalen ikke overholdes.
6.2. Kontrol med leveringstid Institutionerne bør tilrettelægge en effektiv leveringstidskontrol,  

 således at eventuelle leveringsforsinkelser opdages i tide.
6.3. Kontrol med kvantum og kvalitet Institutionerne bør sørge for, at der straks efter modtagelsen føres  

 kontrol med, om de kvantitative og kvalitetsmæssige betingelser er overholdt.  

 Omfanget af kontrolforanstaltningerne bør stå i et rimeligt forhold til  

 leverancens værdi, og institutionerne bør selv udarbejde regler for  

 kontrollens omfang, herunder i hvilke tilfælde den skal være total,  

 stikprøvevis eller lejlighedsvis.
6.4. Kontrol med faktura Fakturakontrollen skal sikre, at leverandørens krav er i overensstemmelse  

 med, hvad der er modtaget, at pris- og betalingsvilkår stemmer med det  

 aftalte, og at udregningen er korrekt.
Inden fakturaen godkendes, bør det  

 undersøges, om institutionen har fået godskrevet rabatter m.v.
6.5. Reklamationer Alle reklamationer skal så vidt muligt foretages straks, jf. pkt. 6.1. Om  

 fornødent bør der gives sælger en foreløbig meddelelse om reklamation.
Såfremt varen viser sig at lide af mangler i kvalitets- eller  

 kvantitetsmæssig henseende, skal reklamation ske straks efter, at manglen er  

 konstateret.
Misligholdelsesbeføjelser kan fortabes, såfremt reklamation ikke  

 sker straks efter, at manglen er eller burde have været konstateret.
 Ønsker institutionen at hæve købet som følge af manglen eller at kræve om-  

 eller efterlevering, må der samtidig gives sælger meddelelse herom, jf.  

 købelovens § 52.
 Er leveringstiden overskredet, uden at levering har fundet sted, skal  

 reklamation ske hurtigst muligt, hvis institutionen fortsat ønsker levering.  

 Har leverandøren selv forespurgt, om levering fortsat ønskes, skal der gives  

 ham svar uden ugrundet ophold, jf. købelovens § 26.
 Har levering fundet sted efter den aftalte leveringstid, skal forsinkelsen  

 og institutionens rettigheder ifølge kontrakten straks påberåbes over for  

 sælger. Ønskes købet hævet som følge af forsinkelsen, skal dette samtidigt  

 meddeles sælger, jf. købelovens § 27.
Reklamationer bør fremsættes eller bekræftes skriftligt.
Hvor det er af  

 betydning, at institutionen sikrer sig bevis for reklamationens fremsættelse,  

 bør fremsendelsen ske pr. anbefalet brev, eventuelt telegrafisk eller pr.  

 telex med efterfølgende bekræftelse pr. anbefalet brev.
7. SÆRLIGE BESTEMMELSER 7.1. Ansattes salg til institutionen Personer, som er ansat i en institution, må ikke foretage leverancer til  

 eller mod særlig betaling udføre arbejde for institutionen, med mindre det  

 pågældende ressortministeriums bemyndigelse hertil foreligger i hvert enkelt  

 tilfælde.
 Personer, der er identiske med eller pårørende til en tilbudsgiver/  

 leverandør, må ikke varetage tilbudsindhentning og tilbudsbehandling, eller  

 foretage kontrol med en leverance eller et arbejde.
7.2. Personalekøb Personalet må ikke i institutionens navn købe varer og tjenesteydelser hos  

 institutionens leverandører til eget brug, eller på anden måde udnytte sin  

 stilling til at opnå særlige fordele hos institutionens leverandører.
Tilsvarende gælder, hvor personalet etablerer indkøbsforeninger eller  

 lignende.
Personale, som deltager i anskaffelser til institutionen, bør ikke  

 medvirke ved indkøbsforeningens arbejde.
7.3. Ansattes modtagelse af gaver m.v. (personbestemte ydelser) Opmærksomheden henledes på § 144 i Borgerlig straffelov, hvorefter  

 offentligt ansatte, som i udøvelse af offentlig tjeneste eller erhverv  

 uberettiget modtager, fordrer eller lader sig tilsige gave eller anden  

 fordel, straffes med hæfte eller med fængsel indtil 6 år, under formildende  

 omstændigheder med bøde.
 Det er således ikke tilladt offentligt ansatte at modtage gaver, tilskud  

 og lignende fra leverandører, såfremt de går ud over beskedne, kutymemæssige  

 gaver ved særlige lejligheder eller består i småting, der distribueres med  

 rent reklamemæssigt formål.
7.4. Rejser Institutionerne bør ikke acceptere, at rejser, som foretages af  

 institutionens indkøbsmedarbejdere m.fl., betales af firmaer, som er - eller  

 vil kunne blive - leverandører til de pågældende institutioner, da sådanne  

 arrangementer ikke er i overensstemmelse med statens almindelige  

 forvaltningsmæssige principper.
 Institutionerne kan i tvivlsspørgsmål rette henvendelse til Direktoratet  

 for statens indkøb.
7.5. Tavshedspligt I henhold til finansministeriets cirkulæreskrivelse af 25. marts 1974 skal  

 alle ansatte i institutioner m.v., der er tilsluttet statens centrale  

 indkøbsordninger, iagttage tavshed med hensyn til aftalte priser og  

 leveringsbetingelser m.v.
Brud på denne tavshedspligt kan indebære  

 overtrædelse af straffelovens § 152.
 Tavshedspligten omfatter også de meddelelser om etablerede  

 indkøbsordninger, der udsendes af Direktoratet for statens indkøb.
 Reglerne om tavshedspligt er begrundet i, at statens forretningsmæssige  

 interesser ikke må forringes, samt i hensyn til leverandørernes  

 konkurrencemæssige interesser.
7.6. Forholdet til aktindsigt I henhold til § 1 i lov om offentlighed i forvaltningen kan enhver  

 forlange at blive gjort bekendt med dokumenter i sager, der er eller har  

 været under behandling i den offentlige forvaltning.
 Denne bestemmelse kommer imidlertid ikke til anvendelse på dokumenter, der  

 vedrører indkøbsaftaler, der er eller agtes indgået afstatslige myndigheder,  

 jf. finansministeriets bekendtgørelse nr. 159 af 25. marts 1974 om  

 indkøbsaftalers undtagelse fra aktindsigt i medfør af lov om offentlighed i  

 forvaltningen.
Hvis en virksomhed påberåber sig sin stilling som part, kan begæring om  

 aktindsigt dog ikke afslås uden videre, men må bedømmes efter andre  

 bestemmelser i lov om offentlighed i forvaltningen.
Aktindsigt vil dog kunne  

 afvises, hvis der er tale om en indkøbssag, som ikke er afsluttet, eller hvis  

 statens økonomiske interesser står på spil.
 Spørgsmål i forbindelse med aktindsigt kan rettes til Direktoratet for  

 statens indkøb.
7.7. Betalingsstandsning og konkurs Når en institution erfarer, at en af dens leverandører har standset sine  

 betalinger eller er begæret taget under konkursbehandling, skal Direktoratet  

 for statens indkøb orienteres omgående.
 8. AFHÆNDELSE AF MATERIEL M.V.
8.1. Generelt Institutionerne bør overveje, om der er behov for at udarbejde særlige  

 regler vedrørende kassation af materiel.
Institutionerne bør tage initiativ til at afhænde udstyr og materialer  

 m.v., som ikke længere benyttes, således at værdiforringelser og svind i  

 forbindelse med opbevaring undgås.
Ved afhændelsen lægges samme  

 handelsmæssige- og forvaltningsmæssige synspunkter til grund, som ved  

 anskaffelse af materiel.
 Såfremt materiellet ikke overdrages til en anden statslig institution, bør  

 afhændelsen fortrinsvis ske ved offentlig auktion.
 Overdragelse eller salg til personer, der er ansat i den pågældende  

 institution eller til disse personers husstand, må kun ske ved offentlig  

 auktion.
 Nedenfor er angivet en oversigt over de muligheder, institutionerne har  

 for at afhænde materiel.
8.2. Salg Direktoratet for statens indkøb har udsendt særlige regler om afhændelse  

 af materiel via salgsavis og forsvarets auktioner.
8.2.1. Direktoratets salgsavis Materiel, som skønnes at være anvendeligt i andre institutioner, der er  

 tilsluttet statens centrale indkøbsordninger, bør udbydes via direktoratets  

 salgsavis til den pris, som institutionerne antager, at materiellet kan  

 indbringe.
I tilfælde, hvor institutionen er i tvivl om, hvorvidt andre institutioner  

 er interesseret i materiellet, bør der indrykkes en meddelelse i salgsavisen  

 indeholdende oplysning om, hvorledes interesserede institutioner kan få  

 lejlighed til at besigtige materiellet.
Denne meddelelse sikrer, at andre  

 institutioner får mulighed for at give tilbud, inden materiellet afhændes på  

 anden måde.
8.2.2. Offentlig auktion Institutionerne kan afhænde materiel via tre af foresvarets auktioner  

 eller de kan benytte private auktionsfirmaer.
Institutionerne bør vælge det  

 auktionssted, hvor det højeste udbytte kan forventes opnået, men det  

 anbefales institutionerne at benytte forsvarets auktioner i størst mulig  

 udstrækning.
Ved forsvarets auktioner beregnes ikke salær.
8.2.3. Indhentning af tilbud Hvor det er hensigtsmæssigt, kan institutionerne afhænde varer efter  

 forudgående tilbudsindhentning.
I sådanne tilfælde bør de retningslinier, der  

 er beskrevet i pkt. 3.5., følges.
 Denne fremgangsmåde bør fortrinsvis anvendes, hvor der er tale om varer af  

 så stor værdi, at den forventede merindtægt står i et rimeligt forhold til  

 det merarbejde, en sådan udbudsforretning medfører, eller i særlige tilfælde,  

 eksempel vis hvor der er tale om letfordærvelige varer.
8.3. Bytte Hvor en institution, der skal afhænde materiel, står overfor at skulle  

 anskaffe nyt materiel af tilsvarende art, kan materiellet indgå i en  

 byttehandel med leverandøren, hvis der derved - alt taget i betragtning - kan  

 opnås en gunstigere handel.
For statens egne institutioner gælder, at indtægter ved salg af materiel  

 kun kan modregnes i udgiften til nyanskaffelser, når afhændelsen indgår i en  

 udskiftning og sker til leverandøren som et led i betalingen for  

 nyanskaffelsen, jf.
Finansministeriets Budgetvejledning (1979), pkt. 52.22.
9. ADRESSE- OG TELEFONLISTE  

 Administrationsdepartementet Holmens Kanal 20, 3. sal 1060 København K (01)  

 92 60 00 Akademiet for de tekniske Videnskaber Lundtoftevej 266 2800 Lyngby Boligministeriet Slotsholmsgade 12 1216 København K (01) 92 61 00 Budgetdepartementet Christiansborg Slotsplads 1 1218 København K (01) 92  

 33 33 Danmarks Nationalbank Havnegade 5 1058 København K (01) 14 14 11 Dansk Arbejde/Kraks Varekartotek Vesterbrogade 24 1620 København V (01) 22 52 22 Dansk Teknisk Oplysningstjeneste H.C.
Andersens Boulevard 18, 4. sal 1553  

 København V (01) 13 91 11 Direktoratet for statens indkøb Bredgade 20 1260 København K (01) 92 91 00 Europæiske Fællesskaber Kontoret for de Officielle publikationer Boite  

 postale 1003 Luxembourg Telex 1324 Publioff.Lu Formidlingsrådet Tagensvej 135 2200 København N (01) 85 10 66 Håndværksrådet Amaliegade 15 1256 København K (01) 12 36 76 Industriministeriet Slotsholmsgade 12 1216 København K (01) 92 33 50 Industrirådet H.C.
Andersens Boulevard 18 1553 København V (01) 15 22 33 Jydsk Teknologisk Institut Marselis Boulevard 135 8000 Århus C Kammeradvokaturen Vimmelskaftet 47 1161 København K (01) 15 20 10 Patent- og Varemærkevæsenet, Direktoratet for Nyropsgade 45 1602 København V (01) 12 84 40 Rigsrevisionen St.
Kongensgade 45 1264 København K (01) 92 84 00 Sø- og Handelsretten Bredgade 70-72 1260 København K (01) 13 92 22 Teknologisk Institut Gregersensvej 2630 Tåstrup (02) 99 66 11 Teknologistyrelsen Tagensvej 135 2200 København N (01) 85 10 66 Udviklingsfondet Tagensvej 135 2200 København N (01) 85 10 66 10. STIKORDSREGISTER Administrator 2.8. Advokatbistand 4.2.2. Afgivelse af ordre 4. Afgivelse  

 af tilbud 3. Afhændelse af materiel 8. Aftaler om løbende leverancer 4.2.1.  

 Aftalevilkår 5.
 Aftale, ændring af 5.2. Aktindsigt 7.6.
 Auktion, offentlig 8.2.2.
 Bankgaranti 5.5.2. og 5.5.3. Begrænset udbud 3.6. Bestemmelsessted 5.6.  

 Bestillingsskrivelse 4.3. og 5.1. Betaling 5.5.
 Betaling til udlandet 5.5.4. Betalingsbetingelser 5.5.1.  

 Betalingsstandsning 7.7. Bod 5.7.1.
 Byttehandel 8.3.
 Copyright 5.8.1.
 Direkte forespørgsel 3.5. Dokumentation, teknisk 5.2.
EF- og GATT-bestemmelserne 3.6. EF-Tidende 3.6. Ejendomsret v/ratebetaling  

 5.5.3. Erstatning ved for sen levering (bod) 5.7.1.
 Fakturakontrol 6.4.
 Force majeure 5.7.2. Forsikring 5.7.4. Forudbetaling 5.5.2. Forudbetaling,  

 forrentning af 5.7.1. G-aftaler 2.8.
Garanti 5.7.3. Garantistillelse v/forudbetaling 5.5.2. GATT- og  

 EF-bestemmelser 3.6. Gaver m.v., ansattes modtagelse af 7.3.
 Hasteordre 3.1 og 3.5.
Incoterms 5.6. Indkøbsforeninger 7.2. Indkøbsordninger, statens centrale 2.8.
 Indkøbsprincipper 2. Industriel kompensation 2.7. Impulskartotek 4.4.
Juridisk og anden sagkyndig bistand 4.2.2.
 Kassation af materiel 8.1. Kompensationsaftaler 2.7. Konkurs 7.7.
 Kontrakt 4.2.
Kontrol og reklamationer 6. Konventionalbod 5.7.1. Kvalitetskontrol 6.3.  

 Kvalitets- og standardiseringshensyn 2.4.
 Kvantumskontrol 6.3.
 Køb efter regning 3.2. Køberleverancer 5.3.1.
 Leasing 2.3.
 Leje 2.3.
 Leverandørvalg 3.5.6. Levering 5.6.
 Licensafgifter 5.8. Licitationsloven 3.3.
 Mangler 6.5.
 Materiel til reparation og eftersyn 5.3.2.
 Medproduktion 2.7. Mestbegunstigelsesklausul 5.7.5. Modkøb 2.7.
 Mundtlig aftale 4.3.
 Offentlig auktion 8.2.2. Offentlige udviklingskontrakter 2.6. Offentligt  

 udbud 3.6. Option 5.7.9.
 Ordre, afgivelse af 4. Ordreblanket 4.3 og 5.1. Ophavsrettigheder 5.8.1.
 Patentrettigheder 5.8.1. Personalekøb 7.2. Planlægning 2.2. Prisregulering  

 5.4.2. Prisvilkår 5.4.
 Ratebetaling 5.5.3. Reklamationer 6.5. Rekvisition 4.1.
 Rembours 5.5.4. Reparation, materiel til 5.3.2.
 Salg af materiel 8.
 Salgsavis 8.2.1.
Statens centrale indkøbsordninger 2.8.
 Stempelafgift 4.2.2.
 T-aftaler 2.8. og 3.1. Tavshedspligt 7.5. Tilbudsindhentning 3.  

 Transportforsikning 5.7.4. Transportklausuler 5.6. Tvistigheder 5.7.7.
 Udviklingsarbejder 5.8.2. Udviklingskontrakter 2.6.
 Valutabestemmelser 5.5.4. og 5.5.5.
 Ændring af aftale 5.2. Ændring af tilbudsvilkår 3.5.5.
 Åbning af tilbud 3.5.4.
 (* 1) Ved statens institutioner forstås i vejledningen ikke blot  

 ministerier, styrelser, institutioner og statslige virksomheder, men også  

 selvejende institutioner, der er tilsluttet statens indkøbsordninger efter  

 aftale med det pågældende ressortministerium, jf.  

 administrationsdepartementets cirkulære af 28. marts 1977 om oprettelse af et  

 Direktorat for statens indkøb.
 (* 2) Statens egne institutioner.
