Bekendtgørelse om adgang til medlemskab  

 af en fondsbørs for andre end værdipapirhandlere og Danmarks  

 Nationalbank I medfør af § 20, stk. 3, i lov om værdipapirhandel  

 m.v., jf. lovbekendtgørelse nr. 725 af 25. juli 2000,  

 fastsættes:
 § 1. En fondsbørs kan optage  

 livsforsikringsselskaber, skadesforsikringsselskaber, pensionskasser,  

 investeringsforeninger og specialforeninger, Lønmodtagernes  

 Dyrtidsfond, Arbejdsmarkedets Tillægspension og Arbejdsmarkedets  

 Erhvervssygdomssikring som medlemmer.
 Stk. 2. Udenlandske virksomheder, der kan sidestilles med de i  

 stk. 1 nævnte, kan optages som medlemmer af en fondsbørs,  

 såfremt de er under tilsvarende finansielt tilsyn og i øvrigt  

 opfylder betingelserne for medlemskab.
 Stk. 3. I tvivlstilfælde afgør Finanstilsynet, om  

 en virksomhed kan sidestilles, og om der foreligger et tilsvarende finansielt  

 tilsyn, jf. stk. 2.
 § 2. De i § 1 nævnte virksomheder, der  

 optages som medlemmer af en fondsbørs, er alene berettigede til at  

 handle på denne for egen regning.
 Stk. 2. Såfremt en virksomhed omfattet af stk. 1  

 indgår i en koncern eller et administrationsfællesskab, anses  

 handel foretaget for andre virksomheder i koncernen eller  

 administrationsfællesskabet som foretaget for egen regning i henhold  

 til stk. 1.
 § 3. Medlemskab af en fondsbørs  

 kræver forudgående tilladelse fra den pågældende  

 fondsbørs.
 Stk. 2. Ansøgning om medlemskab af en fondsbørs  

 skal indgives til den pågældende fondsbørs.
 Stk. 3. Senest samtidig med, at en fondsbørs har  

 imødekommet en ansøgning om medlemskab, skal fondsbørsen  

 give Finanstilsynet meddelelse herom, jf. lov om værdipapirhandel m.v.  

 § 20, stk. 5.
 § 4. Medlemskab af en fondsbørs er betinget  

 af, at virksomheden til enhver tid opfylder de kapitalkrav, som lovgivningen  

 foreskriver for den pågældende virksomhed, og har en kapital, der  

 mindst udgør et beløb svarende til modværdien af 1 mio.  

 euro.
 Stk. 2. Såfremt en virksomhed ikke opfylder  

 kapitalkravene i stk. 1, bortfalder medlemskabet, medmindre den  

 pågældende fondsbørs fastsætter en frist, inden for  

 hvilken kravene til medlemskab igen skal være opfyldt.
 Stk. 3. Virksomheder, der er medlemmer, skal have indrettet  

 sin organisation, herunder have fyldestgørende instrukser og interne  

 procedurer, til på betryggende vis at kunne handle på en  

 fondsbørs.
 § 5. De i § 1 nævnte virksomheder, der  

 optages som medlemmer af en fondsbørs, skal foruden bestemmelserne i  

 nærværende bekendtgørelse, opfylde de af den  

 pågældende fondsbørs fastsatte regler i medfør af  

 lov om værdipapirhandel m.v. § 19, jf. lovens § 20,  

 stk. 4.
 § 6. Bekendtgørelsen træder i kraft den 1. januar  

 2001.
