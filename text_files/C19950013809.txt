Tilladelser til privatpersoner, foreninger, museer mv.
§ 1.  Efter bekendtgørelse nr. 712 af 29. august 1995  

 om våben og ammunition mv. kan politimesteren (politidirektøren) meddele  

 tilladelse til nærmere angivne våben mv.
Politimesteren (politidirektøren)  

 kan endvidere give samtykke til jagttegn og våbenpåtegning på medlemsbeviser  

 samt godkende skytte- og jagtforeninger til at meddele våbenpåtegning.
Stk. 2.  Våbentilladelse gives af politimesteren  

 (politidirektøren) i den politikreds, hvor ansøgeren har bopæl eller  

 hjemsted.
En skytte- eller jagtforening har hjemsted i den politikreds, hvor  

 foreningen opbevarer våben eller i øvrigt må antages at have størst  

 tilknytning.
Stk. 3.  Våbentilladelse til ansøgere, der ikke har  

 bopæl eller hjemsted i Danmark, gives af politimesteren (politidirektøren) i  

 den politikreds, hvor ansøgeren har sit faste opholdssted, eller, hvis  

 ansøgeren ikke har fast opholdssted, af politimesteren (politidirektøren) i  

 den politikreds, hvor våbenet opbevares.
Tilladelse kan kun gives, hvis  

 ansøgeren har et tilstrækkeligt behov herfor, og det må anses for  

 ubetænkeligt, bl.a. under hensyn til de sikkerhedsmæssige forhold omkring  

 opbevaringen af våbenet.
 Stk. 4.  Stk. 2 og 3 finder tilsvarende anvendelse for  

 samtykke til jagttegn og til våbenpåtegning på et medlemsbevis.
 § 2.  Våbentilladelse, samtykke til våbenpåtegning og  

 jagttegn samt andre tilladelser eller godkendelser efter våben- og  

 eksplosivstofloven og våbenbekendtgørelsen kan kun gives til personer, om  

 hvis personlige forhold og hidtidige vandel, der ikke foreligger oplysninger,  

 som gør det betænkeligt at imødekomme ansøgningen.
 Stk. 2.  De i stk. 1. nævnte tilladelser mv. kan  

 endvidere gives til juridiske personer, herunder selskaber, foreninger,  

 private museer og lignende, hvis den eller de ansvarlige opfylder kravet i  

 stk. 1.
 § 3.  Tilladelser efter våbenbekendtgørelsens § 2,  

 stk. 1, nr. 1-2, bortset fra de våben mv., der er nævnt i dette cirkulæres §§  

 14-15, kan gives til:
Stk. 2.  Til konkurrenceskydningsformål kan der kun  

 meddeles tilladelse til skydevåben, der er omfattet af skydeprogrammerne for  

 De Danske Skytteforeninger, Dansk Skytte Union og Dansk Firmaidrætsforbund,  

 og som overholder de af organisationerne fastsatte tekniske specifikationer  

 for det pågældende våben.
Det skal fremgå af våbentilladelsen, at tilladelsen  

 alene giver adgang til at anvende våbenet til de aktiviteter, som De Danske  

 Skytteforeninger, Dansk Skytte Union og Dansk Firmaidrætsforbund har godkendt  

 for det pågældende våben.
 Stk. 3.  Til skytteforeninger under Forbundet af Danske  

 Sortkrudtskytteforeninger og til medlemmer af en sådan skytteforening kan der  

 gives våbentilladelse til forladevåben efter reglerne i stk. 1, nr. 1 og 2.  

 Tilladelse til replikaer af forladevåben kan dog kun gives, hvis våbenet er  

 godkendt af Rigspolitichefen efter forhandling med det ovenfor nævnte  

 forbund.
 Stk. 4.  Tilladelse til paintballvåben meddeles i  

 henhold til bestemmelserne i kapitel 3.
 Stk. 5.  Herudover kan tilladelse kun gives i særlige  

 tilfælde, hvor ansøgeren har en rimelig interesse i våbenbesiddelse.
 § 4.  Tilladelse til kulsyre- eller gasdrevne harpuner  

 kan gives til aktive medlemmer af sportsdykkerforeninger samt til personer,  

 der har erhvervet nordisk sportsdykkerbevis eller andet tilsvarende  

 uddannelsesbevis.
 § 5.  Tilladelse til armbrøster kan gives til aktive  

 medlemmer af foreninger, der har som formål at udøve øvelses- og  

 konkurrenceskydning med våbenet, og som har adgang til en bane, hvor våbenet  

 kan anvendes.
 § 6.  Tilladelse til slangebøsser kan kun gives i  

 særlige tilfælde, f.eks. til personer, der godtgør at have brug for våbenet  

 til medefiskeri eller til hundetræning.
 § 7.  Tilladelse til de våben, der er nævnt i våben-  

 og eksplosivstoflovens § 2 e, stk. 1, kan kun gives i særlige tilfælde.
Genopladning § 8.  Tilladelse til genopladning af ammunition kan  

 kun gives til medlemmer af skytte- og jagtforeninger eller personer, der er i  

 besiddelse af gyldigt jagttegn.
Det er endvidere en betingelse, at ansøgeren  

 har gennemgået et kursus i genopladning, der er godkendt af  

 justitsministeren.
Det skal fremgå af tilladelsen, at den giver adgang til  

 indkøb af røgsvagt krudt, fænghætter og projektiler samt til fremstilling af  

 projektiler.
Stk. 2.  Tilladelse gives på en særlig blanket, der er  

 godkendt af justitsministeren.
Ved ansøgning om genopladningstilladelse til  

 eget eller privat brug kan der maksimalt gives tilladelse til opbevaring af 3  

 kg røgsvagt krudt.
Der kan endvidere maksimalt gives tilladelse til  

 opbevaring af 5000 fænghætter.
 Stk. 3.  Ansøgninger om tilladelse til erhvervsmæssig  

 genopladning samt ansøgninger om tilladelse til genopladning til eget og  

 privat brug, der overskrider grænserne i stk. 2 skal forelægges  

 Beredskabsstyrelsen til udtalelse.
 Stk. 4.  For opbevaring mv. af eksplosivstof, herunder  

 røgsvagt krudt, gælder bestemmelserne i bekendtgørelse nr. 601 af 30. juni  

 1994 om eksplosivstoffer.
Sortkrudt § 9.  Tilladelse til indkøb af sortkrudt kan gives til  

 aktivt skydende medlemmer af skytteforeninger som nævnt i § 3, stk. 3. Det er  

 endvidere en betingelse, at ansøgeren er fyldt 20 år og har været medlem af  

 foreningen i mindst 2 år.
Det skal fremgå af tilladelsen, at den tillige  

 giver adgang til indkøb af fænghætter og fremstilling af projektiler.
 Stk. 2.  For en tilladelse efter stk. 1 skal der  

 fastsættes som vilkår:
 Stk. 3.  Til medlemmer af skytteforeninger, som nævnt i  

 § 3, stk. 3, kan der meddeles særskilt tilladelse til indkøb af fænghætter og  

 fremstilling af projektiler, uanset om ansøgeren har tilladelse til indkøb af  

 sortkrudt efter stk. 1.
 Stk. 4.  Til medlemmer af bestyrelsen for en forening,  

 som nævnt i § 3, stk. 3, kan der meddeles tilladelse til indkøb af sortkrudt  

 med henblik på salg til foreningens medlemmer i forbindelse med øvelses- og  

 konkurrenceskydning.
 Stk. 5.  For en tilladelse efter stk. 4 skal der  

 fastsættes som vilkår:
 Stk. 6.  Til medlemmer af sortkrudtskytteforeninger kan  

 gives tilladelse til genopladning af sortkrudtpatroner, hvis ansøgeren har  

 gennemgået et af justitsministeren godkendt kursus i genopladning og har  

 personlig tilladelse til indkøb af sortkrudt.
 Stk. 7.  For opbevaring mv. af eksplosivstof, herunder  

 sortkrudt, gælder bestemmelserne i bekendtgørelse nr. 601 af 30. juni 1994 om  

 eksplosivstoffer.
Blank-, slag-, stik-, stød-, el- samt sprayvåben mv.
 § 10.  Tilladelser til de våben, der er omfattet af  

 våbenbekendtgørelsens § 10, stk. 1, nr. 1, kan gives til:
 Stk. 2.  Til de våben, der er omfattet af  

 våbenbekendtgørelsens § 10, stk. 1, nr. 2-9, kan tilladelse kun gives  

 undtagelsesvist, og hvis der foreligger ganske særlige omstændigheder.
 Våbensamlere mv.
 § 11.  Til personer, der godtgør at være våbensamlere,  

 kan der meddeles tilladelse til at erhverve og besidde følgende våben:
 Stk. 2.  Til våben, der er nævnt i stk. 1, nr. 5, kan  

 der endvidere meddeles tilladelse til dekorativt formål.
 Stk. 3.  Til de våben, der er nævnt i stk. 1, nr. 1, 2  

 og 5, kan der til våbensamlere meddeles tilladelse uden angivelse af det  

 enkelte våben og antallet af våben.
 Stk. 4.  For en tilladelse til skydevåben efter stk. 3  

 skal der fastsættes som vilkår:
Stk. 5.  Der kan i særlige tilfælde meddeles tilladelse  

 til etablering af patronsamlinger mv., såfremt samlingen omfatter patroner  

 mv. af særlig historisk eller teknisk interesse.
Der kan endvidere meddeles  

 tilladelse til etablering af patronsamlinger mv. til undervisningsformål.  

 Tilladelser til etablering af patronsamlinger mv. kan alene meddeles efter  

 høring af Rigspolitichefen.
Våben fra besættelsestiden § 12.  Modtager politiet en ansøgning om tilladelse  

 til at besidde et våben, der må formodes at hidrøre fra besættelsestiden,  

 skal ansøgeren opfordres til at dokumentere sin adkomst til våbenet.
Må det  

 formodes, at våbenet er undergivet statens ejendomsret, skal sagen forelægges  

 for Justitsministeriet.
Personer under 18 år § 13.  En person under 18 år kan kun få  

 våbentilladelse til skydevåben, hvis den pågældende:
 Stk. 2.  Våbentilladelse efter stk. 1, nr. 1, kan kun  

 gives til våben, der anvendes i skytte- eller jagtforeningen.
Stk. 3.  Tilladelse efter stk. 1 må kun gives, såfremt  

 forældremyndighedens indehavere skriftligt giver samtykke dertil og påtager  

 sig at sørge for våbenets opbevaring.
Forinden tilladelse meddeles, skal  

 politiet sikre sig, at forældremyndighedens indehavere har erklæret sig  

 bekendt med de rettigheder og pligter, der er knyttet til en våbentilladelse.
 Stk. 4.  Tilladelse efter politivedtægten til  

 teltholdere til afholdelse af skydning ved skydeborde kan indeholde en  

 bestemmelse om, at teltholderen kan overlade luft- og fjederbøsser til  

 personer under 18 år, der er under stadigt opsyn.
Bestemmelser om særligt farlige skydevåben,  

 herunder pistoler § 14.  Våbentilladelse kan kun under ganske særlige  

 omstændigheder gives til:
Stk. 2.  Tilladelse efter stk. 1 kan kun gives, såfremt  

 ansøgeren er fyldt 20 år og er kendt som en absolut pålidelig person.
Det  

 skal fremgå af tilladelsen, at våbenet alene må anvendes til de aktiviteter,  

 som De Danske Skytteforeninger, Dansk Skytte Union eller Dansk  

 Firmaidrætsforbund har godkendt for det pågældende våben.
Stk. 3.  Tilladelse til pistoler med større kaliber end  

 9,65 mm (38/100 engelsk tomme) kan kun gives efter forudgående forelæggelse  

 for Justitsministeriet.
Dette gælder dog ikke forladepistoler som nævnt i §  

 15, stk. 4.
 Stk. 4.  § 15, stk. 3, nr. 2 og 3 finder tilsvarende  

 anvendelse på våben, der er omfattet af stk. 1, nr. 2.
 § 15.  Til medlemmer af en skytteforening under De  

 Danske Skytteforeninger, Dansk Skytte Union og Dansk Firmaidrætsforbund kan  

 der gives våbentilladelse til pistoler, hvis:
 Stk. 2.  Formanden for ansøgerens skytteforening skal  

 skriftligt bekræfte, at stk. 1, nr. 2, er opfyldt.
 Stk. 3.  En tilladelse efter stk. 1 kan kun angå våben:
Stk. 4.  Medlemmer af en skytteforening under forbundet  

 af Danske Sortkrudtskytteforeninger kan få våbentilladelse til  

 forladepistoler.
Stk. 1, stk. 2 og stk. 3, nr. 2, finder tilsvarende  

 anvendelse.
 Stk. 5.  Medlemmer af de skytteforeninger, som er nævnt  

 i stk. 1, kan fra de er fyldt 18 år gives transporttilladelse til foreningens  

 pistoler til brug i forbindelse med konkurrenceskydning, stævner mv.  

 Medlemmerne skal opfylde vandelskravene i § 2.
 Stk. 6.  Det skal fremgå af våbentilladelsen, at våbenet  

 alene må anvendes til de aktiviteter, som De Danske Skytteforeninger, Dansk  

 Skytte Union eller Dansk Firmaidrætsforbund har godkendt for det pågældende  

 våben.
Paintballvåben og overlevelsesspil § 16.  Paintballvåben, der anvender kulsyre som  

 drivmiddel, er omfattet af forbudet i våben- og eksplosivstoflovens § 1, stk.  

 1. Ammunition hertil bestående af en skal af gelatine mv., der indeholder  

 farvestof, er ikke omfattet af våben- og eksplosivstofloven.
Kulsyrebeholdere  

 og kulsyrepatroner er ikke omfattet af våben- og eksplosivstofloven.
 Stk. 2.  Tilladelser til paintballvåben, der anvender  

 kulsyre som drivmiddel, gives uden begrænsning i antal.
 Stk. 3.  Paintballvåben, der anvender luft som  

 drivmiddel, er ikke omfattet af forbudet i våben- og eksplosivstoflovens § 1,  

 stk. 1, jf. våben- og eksplosivstoflovens § 1, stk. 2, litra a.
§ 17.  Til paintballskytteforeninger kan der ved  

 dennes formand meddeles våbentilladelse til paintballvåben, der anvender  

 kulsyre som drivmiddel.
Tilladelse må kun meddeles til foreninger, der har  

 adgang til en godkendt skydebane eller skydeterræn.
Skytteforeningen skal  

 endvidere have adgang til lokaler, hvor våbnene kan opbevares forsvarligt.
Stk. 2.  Medlemmer af paintballskytteforeninger kan  

 meddeles tilladelse til paintballvåben.
Medlemmer af  

 paintballskytteforeninger, der er under 18 år, kan meddeles våbentilladelse i  

 overensstemmelse med bestemmelserne i § 13.
§ 18.  Til personer eller selskaber mv., der på  

 kommerciel basis driver overlevelsesspil, kan der meddeles våbentilladelse  

 til paintballvåben, der anvender kulsyre som drivmiddel, til brug for  

 deltagere i spillet.
Ansøgeren skal have adgang til en godkendt skydebane  

 eller skydeterræn.
Ansøgeren skal endvidere have adgang til lokaler, hvor  

 våbnene kan opbevares forsvarligt.
§ 19.  Indretning og anlæggelse af skydebaner og  

 skydeterræner til paintballvåben, herunder luftdrevne paintballvåben, skal  

 godkendes af politiet inden ibrugtagning, jf. våben- og eksplosivstoflovens §  

 7 samt bekendtgørelse nr. 203 af 20. maj 1950 med senere ændringer.
I  

 forbindelse med godkendelsen skal der stilles følgende vilkår:
 Stk. 2.  Politiet kan fastsætte yderligere vilkår i  

 forbindelse med godkendelsen.
 Tilladelser til erhvervsmæssig handel mv.
 § 20.  Erhvervsdrivende kan få generel tilladelse til  

 med henblik på videresalg at erhverve og besidde våben og ammunition mv.  

 omfattet af våben- og eksplosivstoflovens § 1, stk. 1, nr. 1, 2 og 6, og  

 våbenbekendtgørelsens § 10, stk. 1, nr. 1, jf. dog nedenfor §§ 21 og 22, hvis  

 den erhvervsdrivende og dennes ansatte:
 Stk. 2.  En tilladelse efter stk. 1 kan ikke omfatte  

 våben nævnt i § 14, stk. 1.
§ 21.  En tilladelse efter § 20 skal begrænses til kun  

 at omfatte erhvervelse fra danske fabrikanter, importører eller forhandlere  

 af våben og ammunition.
Rifler, glatløbede haglgeværer med en pibelængde på  

 over 55 cm og de våben, der er nævnt i § 11, stk. 1, nr. 1, og i  

 våbenbekendtgørelsens § 10, stk. 1, nr. 1, kan dog erhverves fra private.  

 Ammunition kan endvidere erhverves fra private.
 § 22.  I en tilladelse efter § 20 skal det fastsættes  

 som vilkår:
 Stk. 2.  Der kan endvidere fastsættes sådanne vilkår,  

 som efter politimesterens (politidirektørens) skøn er nødvendige for at sikre  

 overholdelse af våben- og eksplosivstofloven og våbenbekendtgørelsen.
Bestemmelser angående indførsel og udførsel § 23.  Indførselstilladelse gives med en gyldighedstid  

 på ikke over 3 måneder.
For tilladelse til erhvervsdrivende kan  

 gyldighedstiden dog være 6 måneder.
Tilladelsen skal indeholde en angivelse  

 af det, der skal indføres.
For så vidt angår tilladelser til indførsel fra  

 lande, der ikke er medlem af EU, skal det fremgå af tilladelsen, at den skal  

 forevises for told- og skatteregionen til afstempling ved indførselen.
Stk. 2.  Har ansøgeren ikke en våbentilladelse, kan  

 indførselstilladelse kun gives, hvis ansøgeren har anmodet om våbentilladelse  

 og opfylder betingelserne herfor.
Indførselstilladelse kan dog gives på  

 betingelse af, at våbenet deponeres hos politiet med henblik på senere  

 udførsel eller afhændelse.
 § 24.  Udførselstilladelse efter våbenbekendtgørelsens  

 § 19, stk. 2 kan kun meddeles, hvis ansøgeren foreviser modtagerens  

 indførselstilladelse eller en erklæring fra modtagerlandets kompetente  

 myndighed om, at man ikke har indvendinger imod, at danske myndigheder  

 meddeler udførselstilladelse.
Stk. 2.  Udførselstilladelse efter stk. 1 meddeles med  

 en gyldighedstid på ikke over 6 måneder.
Tilladelsen skal indeholde en  

 angivelse af det, der skal udføres, og af modtageren.
For så vidt angår  

 tilladelser til udførsel til lande, der ikke er medlem af EU, skal det  

 endvidere fremgå, at tilladelsen skal forevises for told- og skatteregionen  

 til afstempling ved udførselen.
Tilladelsen skal senest ved gyldighedstidens  

 udløb tilbagesendes til udstederen.
Stk. 3.  Ved ansøgning om udførsel af mere end 100  

 rifler eller 10.000 stk. riffelammunition til lande, der er nævnt i  

 våbenbekendtgørelsens § 19, stk. 2, skal ansøgeren aflevere et internationalt  

 importcertifikat samt en behørigt udfyldt »stor erklæring« i  

 overensstemmelse med Justitsministeriets cirkulæreskrivelse af 7. februar  

 1990. Ansøgeren skal endvidere indsende et modtagelsesbevis (delivery  

 verification), når varerne er modtaget i det pågældende land.
I tilfælde,  

 hvor der skal afleveres et internationalt importcertifikat, skal der ikke  

 tillige forevises en indførselstilladelse eller en erklæring i henhold til  

 stk. 1.
Stk. 4.  Politimesteren (politidirektøren) sender straks  

 en genpart af tilladelsen til Rigspolitichefen, Interpol, med henblik på  

 underretning af modtagerlandets myndigheder.
Der henvises herved til  

 Justitsministeriets cirkulæreskrivelse af 24. oktober 1989 med bilag  

 vedrørende den europæiske konvention af 28. juni 1978 om kontrol med  

 enkeltpersoners erhvervelse og besiddelse af skydevåben.
 Tilladelsens form og indhold mv.
 § 25.  Våbentilladelser skal udfærdiges skriftligt.
 Stk. 2.  Det skal af tilladelsen fremgå, at den til  

 enhver tid kan tilbagekaldes, og at den skal tilbagesendes til politimesteren  

 (politidirektøren), såfremt den ikke længere benyttes.
Stk. 3.  Tilladelser registreres af politiet.
Genpart af  

 tilladelsen opbevares af politimesteren (politidirektøren). Opbevaring af  

 genparten kan eventuelt finde sted ved edb-registrering.
§ 26.  Tilladelse til indkøb af våben gives med en  

 gyldighedstid på ikke over 3 måneder.
Det skal af tilladelsen fremgå, at  

 vedkommende forhandler skal tilbagesende tilladelsen til politimesteren  

 (politidirektøren), efter at den er forsynet med påtegning om de stedfundne  

 leveringer.
For skydevåben skal påtegningen angive de leverede våbens  

 fabrikat, kaliber og fabrikationsnummer.
Stk. 2.  For tilladelse til indkøb af ammunition kan der  

 fastsættes en længere gyldighedstid.
Tilladelsen skal begrænses til indkøb af  

 ammunition til eget brug.
§ 27.  En våbentilladelse kan i hvert enkelt tilfælde  

 begrænses nærmere under hensyn til formålet med tilladelsen eller andre  

 forhold, der taler for en begrænsning.
Det skal fremgå af tilladelsen, i  

 hvilket omfang den tillige giver adgang til at erhverve og besidde ammunition  

 til våbenet.
 Stk. 2.  Det skal af tilladelsen fremgå, at våbenet skal  

 opbevares i overensstemmelse med reglerne herom i våbenbekendtgørelsen, og at  

 bortkomst af våbenet eller ammunition dertil straks skal anmeldes til  

 politiet.
Særlige bestemmelser om kontrolordningen  

 for glatløbede haglgeværer § 28.  Våbentilladelse til glatløbede haglgeværer mv.  

 til jagtbrug gives efter reglerne i kapitel 1 og 6.
 § 29.  Skytte- og jagtforeninger, der har  

 flugtskydning på programmet, kan godkendes til at give våbenpåtegning efter  

 våbenbekendtgørelsens § 4, stk. 1, hvis:
§ 30.  Samtykke til udstedelsen af jagttegn efter  

 våbenbekendtgørelsens § 3 gives maskinelt af Rigspolitichefen.
Samtykke gives  

 dog af politimesteren (politidirektøren), hvis ansøgeren er registreret for  

 kriminelle forhold begået efter den 1. januar 1986, der gør det tvivlsomt, om  

 samtykke kan gives.
 § 31.  Ved vurderingen af om en person, der ansøger om  

 samtykke til udstedelse af jagttegn eller til våbenpåtegning på et  

 medlemsbevis, opfylder kravet i § 2, stk. 1, ses der bort fra kriminelle  

 forhold, der er begået før den 1. januar 1986.
 Stk. 2.  Politiet vejleder efter anmodning personer, der  

 påtænker at ansøge om jagttegn eller om våbenpåtegning til glatløbede  

 haglgeværer, om deres udsigt til at få politiets samtykke hertil.
 § 32.  § 13 finder tilsvarende anvendelse ved  

 meddelelse af samtykke til personer under 18 år til udstedelse af jagttegn og  

 til våbenpåtegning til glatløbede haglgeværer.
 § 33.  Samtykke til våbenpåtegning på et medlemsbevis  

 kan gives på en særlig blanket.
Særlige bestemmelser om skytteforeninger  

 under De Danske § 34.  Skytteforeninger kan godkendes til at give  

 våbenpåtegning efter våbenbekendtgørelsens § 5, hvis:
 § 35.  § 13 og § 31, stk. 2, finder tilsvarende  

 anvendelse for samtykke til våbenpåtegning efter våbenbekendtgørelsens § 5.
 § 36.  Samtykke vedrørende pistoler kan kun meddeles,  

 hvis betingelserne i § 15 er opfyldt.
 § 37.  Våbenpåtegning gives på en særlig blanket, der  

 er godkendt af Rigspolitichefen.
§ 38.  Hvert medlem af skytteforeningerne under De  

 Danske Skytteforeninger, Dansk Skytte Union eller Dansk Firmaidrætsforbund  

 med våbenpåtegning eller våbentilladelse har adgang til at erhverve og  

 besidde 1000 stk. langdistance- samt 5000 stk. kortdistancepatroner.
Politiet  

 kan i særlige tilfælde meddele tilladelse til, at et medlem med  

 våbenpåtegning eller våbentilladelse besidder større mængder ammunition.
 Registrering og ikrafttræden mv.
 § 39.  Meddelelse, nægtelse og tilbagekaldelse af  

 samtykke til våbenpåtegning efter våbenbekendtgørelsens § 4, stk. 2, og § 6,  

 stk. 1, og våbentilladelse registreres af politimesteren (politidirektøren) i  

 Politiets Jagttegnsregister.
 § 40.  Cirkulæret træder i kraft den 1. oktober 1995.  

 Samtidig ophæves cirkulæreskrivelse nr. 37 af 21. februar 1966 om  

 kulsyrevåben mv. og cirkulære nr. 86 af 19. juli 1988 om våben mv.
 Stk. 2.  Tilladelser og samtykker mv., der er meddelt  

 før 1. oktober 1995, skal ikke tilbagekaldes på grund af dette cirkulære.
