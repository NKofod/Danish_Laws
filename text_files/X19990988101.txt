Frigivelse af 125.000 kr. til multihandicappet  

 4-årigs værges bilkøb Personspørgsmål 64.2.
"Civilretsdirektoratet har nu behandlet Deres klage  

 over ........ Statsamts afslag på at frigive 202.107 kr. af D´s formue  

 til køb af en bil samt forbrug af 16.798 kr. årligt af D´s  

 indtægt i forbindelse med driften af bilen.
Statsamtet tillod  

 imidlertid, at der frigives 24.647 kr. af formuen under henvisning til  

 behovet for airkondition, tonede ruder samt afdæmpet lydniveau samt, at  

 der årligt kan bruges 15.000 kr. af indtægten til bilens  

 drift.
 Vi ændrer statsamtets afgørelse,  

 således at vi tillader, at der frigives i alt 125.000 kr. af D´s formue  

 som tilskud til Dem til køb af den Fiat Marea, som De har købt  

 i 1997. Tilladelsen er betinget af, at De forinden et evt. salg af bilen  

 indhenter statsamtets godkendelse hertil.
 Vi tillader endvidere, at der af D´s indtægt kan  

 bruges op til 20.000 kr. årligt til driften af bilen.
Vores afgørelse er truffet efter den bestemmelse og  

 praksis og på baggrund af de faktisk oplysninger, som fremgår af  

 statsamtets afgørelser.
Vi har på baggrund af disse oplysninger  

 vurderet, at D utvivlsomt har et kørselsbehov, der bedst dækkes  

 ved, at De forestår transporten af D i egen bil, hvorfor vi efter  

 omstændighederne har fundet grundlag for, at der  

 skønsmæssigt kan ydes Dem 125.000 kr. i tilskud til køb  

 af en ny bil, der også dækker D´s kørselsbehov.
D har  

 på denne måde bidraget med ca. halvdelen til købet af den  

 nye bil.
Vi har imidlertid ikke fundet grundlag for, at D skal bære en  

 større del af udgifterne ved købet af den nye bil, uagtet Deres  

 oplysninger om, at De ikke ville have udskiftet Deres tidligere bil på  

 nuværende tidspunkt eller købt så stor en bil, hvis det  

 ikke var på grund af D´s forhold.
Ved afgørelsen om, at De kan forbruge af D´s  

 indtægt til driften af bilen har vi lagt afgørende vægt  

 på Deres oplysninger og opgørelser over udgifterne i forbindelse  

 med transporten af D." Det kan supplerende oplyses, at der er tale om et barn  

 på knap 4 år, der på grund af en fødselsskade er  

 multihandicappet.
Barnet har i den anledning foreløbigt fået  

 udbetalt knap 1,2 mill kroner i erstatning, og man forventer, at den sidste  

 del af erstatningen udbetales i slutningen af 1998. Renterne af formuen  

 bliver oplagt.
Barnet har indtil sommeren 1996 været passet i hjemmet,  

 men er nu på en døgninstitution i nærheden af hjemmet.
Han  

 er imidlertid ofte hjemme i løbet af ugen, ligesom andre af familiens  

 medlemmer har ham på besøg og deltager i forskellige  

 fritidsaktiviteter sammen med ham, og kørsel i den anledning  

 dækkes ikke af institutionen.
Barnets kørestol og øvrige  

 hjælpemidler kunne ikke længere rummes i værgernes  

 hidtidige bil, hvorfor de køber en stationcar i 1997.
 Stationcaren kostede ca. 246.000 kr., hvoraf ca. 44.000  

 kr. blev finansieret ved at værgernes hidtidige bil indgik i  

 handelen.
 Værgernes samlede indkomst er knap 500.000 kr.
 Den Sociale Ankestyrelse har stadfæstet et afslag  

 på offentlig støtte til køb af handicapbil under  

 henvisning til at barnet bor på døgninstitution.
