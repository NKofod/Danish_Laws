Vejledning  

 til § 10 i cirkulære nr. 27 af 19. april 2005 om energieffektivisering i  

 statens institutioner I bilag 1 til Cirkulære om energieffektivisering i statens  

 institutioner af 19. april 2005 findes en vejledning til cirkulæret.  

 Vejledningen omfatter ikke cirkulærets § 10. I det følgende findes  

 vejledningen  

 til § 10.
Ad § 10 Statslige institutioner skal gennemføre de rentable  

 energibesparelsesprojekter, der er anbefalet ved energimærkning af bygninger  

 (indtil 1. januar 2006 Energiledelse i store ejendomme, ELO henholdsvis  

 Energimærkning af små ejendomme), og som har en tilbagebetalingstid på indtil  

 5  

 år og derunder, med mindre det kan dokumenteres, at væsentlige forhold taler  

 imod projektets gennemførelse.
 Kravet vedrører alene energibesparelsesprojekter, der i  

 energimærkningen af bygninger er anbefalet som forslag til energibesparelser  

 her og nu.
 I energimærkningen er for hvert energibesparelsesprojekt blandt  

 andet anført en skønnet investering, en skønnet besparelse samt  

 tilbagebetalingstid.
Hvis et energibesparelsesprojekt med en tilbagebetalingstid på  

 indtil 5 år ikke udføres, skal det kunne dokumenteres, at væsentlige forhold  

 taler imod gennemførelsen.
Det kan være, at indhentede tilbud på udførelse af  

 projektet viser, at investeringen er større end skønnet i energimærkningen.  

 Hvis den forøgede investering bevirker, at tilbagebetalingstiden overskrider  

 5  

 år, kan det tale imod gennemførelse af projektet.
Det er en forudsætning, at  

 tilbud er indhentet fra firmaer, som må formodes, at kunne levere den ønskede  

 ydelse til den lavest mulige pris.
Såfremt tilbuddet omfatter ydelser ud over  

 et energibesparelsesprojekt, skal det samlede tilbud opgøres på delydelser,  

 således at økonomien for energibesparelsesprojektet kan opgøres.
Hvis den statslige institution ikke finder, at den af  

 konsulenten anslåede besparelse er realistisk eller at gennemførelse af  

 projektet strider mod restriktioner på ejendommen, fx tinglyste lokalplaner  

 og  

 andre servitutter, bør dette drøftes med konsulenten med henblik på en  

 vurdering af, om energimærkningsrapporten skal revideres.
Kan enighed ikke  

 opnås, er der mulighed for, at spørgsmålet om rigtigheden af energimærkningen  

 indbringes for den relevante ankeinstans i forbindelse med energimærkning.  

 Det  

 er indtil 1. januar 2006 registreringsudvalgene for energimærkning af  

 henholdsvis  

 store og små ejendomme og efter 1. januar 2006 Energistyrelsen.
Andre væsentlige forhold, som kan tale imod et projekts  

 gennemførelse, kan være beslutninger om fraflytning af ejendommen eller  

 nedrivning af ejendommen inden investeringen er tilbagebetalt.
Tilsvarende  

 kan  

 beslutninger om ombygning eller ændret anvendelse af ejendommen, der  

 afgørende  

 ændrer grundlaget for energibesparelsesprojektet, tale imod gennemførelse.
 Energibesparelsesprojekter skal gennemføres inden for et tidsrum  

 af fire år efter udfærdigelsen af energimærkningen af ejendommen.
 Energibesparelsesprojekter i energimærkning, som var gyldig ved  

 cirkulærets ikrafttræden den 27. april 2005, skal være gennemført senest den  

 26. april 2009, hvis tilbagebetalingstiden er indtil 5 år.
Fristen for gennemførelse af et energibesparelsesprojekt, som  

 ikke er nævnt i en gyldig energimærkning, der forelå den 27. april 2005,  

 regnes  

 fra datoen for den første energimærkning, hvor projektet er nævnt.
Omtale af  

 samme  

 energibesparelsesprojekt i efterfølgende energimærkninger medfører ikke  

 ændring  

 af fristen.
 Såfremt der er truffet en beslutning, der indebærer, at der skal  

 udføres en konkret ombygning eller renovering af en bygning umiddelbart efter  

 udløbet af 4 års fristen, og det vil reducere investeringen i et  

 energibesparelsesprojekt væsentligt, at det udføres samtidigt, kan det tale  

 for  

 at projektet udskydes til udførelse samtidig med den besluttede ombygning  

 eller  

 renovering.
