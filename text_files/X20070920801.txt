Moms på formueforvaltningsydelser Spørgsmål Er pengeinstitut  

 NN momspligtig af honorar modtaget fra andet pengeinstitut for de nedenfor  

 under faktiske forhold beskrevne administrationsydelser? Svar Ja Beskrivelse af de faktiske forhold Pengeinstitut NN  

 har et system (PP), som IT-mæssigt varetages af QQ og som bruges af  

 pengeinstitut  

 NN.
Systemet kan samle oplysninger fra diverse systemer såsom FED  

 (depotbeholdninger), VPK (kurser m.m.) m.fl.
Disse oplysninger bruger system  

 PP  

 til at kunne generere diverse rapporter om de enkelte kunders afkast på deres  

 investeringer.
Bankens brugere (rådgivere) kan trække rapporterne ud i et  

 delsystem af system PP kaldet medarbejderportalen.
 Andre  

 pengeinstitutter er interesserede i at bruge systemet ligesom pengeinstitut  

 NN´s brugere (medarbejderportalen). NN har derfor fået mulighed for at få  

 adgang til andre pengeinstitutters data og depoter for at kunne varetage den  

 daglige administration af systemet på pengeinstitutternes vegne.
NN vil fakturere  

 de øvrige pengeinstitutter på to måder: Den ene måde er ved at opkræve et  

 årligt gebyr pr. depot, som er tilmeldt administration i system PP.
Den anden  

 måde er timebaseret og opkræves for ekstra ydelser (relateret til depoterne i  

 PP) og vil f.eks. bestå af tilretning af anskaffelseskurser på de papirer,  

 som  

 ligger i depotet.
 Spørgsmålet er  

 således, om pemgeinstitut NNer momspligtig af én eller begge af disse ydelser  

 og derfor skal opkræve moms fra det andet pengeinstitut.
SKATs indstilling og begrundelse Efter det oplyste  

 anvendes outputtet i PP-ystemets medarbejderportal i det øjemed at betjene  

 bankkunderne  

 med ydelser i relation til disses depoter med værdipapirer.
 Det er SKAT s  

 opfattelse, at disse ydelser er en forvaltning i forbindelse med værdipapirer  

 (formueforvaltning), som der skal beregnes moms af.
 SKAT henviser  

 til momslovens § 13, stk. 1, nr. 11, litra e, der omhandler momsfrihed for  

 visse finansielle transaktioner, dog ikke forvaring og forvaltning i  

 forbindelse med værdipapirer.
§ 13, stk. 1,  

 nr. 11, litra e er sålydende: "Transaktioner, herunder forhandlinger,  

 med  

 undtagelse af forvaring og forvaltning i forbindelse med værdipapirer,  

 bortset  

 fra varerepræsentativer og dokumenter, der giver bestemte rettigheder,  

 herunder  

 brugsrettigheder, over fast ejendom, samt andele og aktier, når besiddelsen  

 heraf retligt eller faktisk sikrer rettigheder som ejer eller bruger over en  

 fast ejendom eller en del af en fast ejendom." Skatterådets afgørelse og begrundelse Skatterådet har  

 på mødet den 20. februar 2007 tiltrådt SKATs indstilling.
