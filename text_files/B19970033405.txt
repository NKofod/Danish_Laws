(Til landets læger) I medfør af § 11 i lov om udøvelse af lægegerning, jf. lovbekendtgørelse  

 nr. 632 af 20. juli 1995 og § 26 i lov nr. 114 af 21. marts 1979 om  

 foranstaltninger mod smitsomme sygdomme, fastsættes herved:
§ 1.  En læge, der får en patient med  

 Creutzfeldt-Jakob sygdom og beslægtede spongiforme encefalopatier, skal  

 anmelde tilfældet skriftligt til embedslægeinstitutionen/embedslægen på  

 patientens opholdssted og Statens Seruminstitut, epidemiologisk afdeling.
Til  

 den skriftlige anmeldelse anvendes Sundhedsstyrelsens formular nr. 1507. Der  

 må kun anmeldes et sygdomstilfælde på hver formular.
 Stk. 2.  Anmeldelse skal foretages af sikre, sandsynlige  

 eller mulige tilfælde af Creutzfeldt-Jakob sygdom og beslægtede spongiforme  

 encefalopatier.
 Stk. 3.  Såfremt patienten indlægges, påhviler  

 anmeldelse den behandlende læge på sygehuset.
 § 2.  Sundhedsstyrelsen har udarbejdet vejledning nr.  

 54 af 7. maj 1997 om lægers anmeldelse af Creutzfeldt-Jakob sygdom og  

 beslægtede spongiforme encefalopatier med angivelse af diagnostiske  

 kriterier.
 § 3.  Bekendtgørelsen træder i kraft den 24. maj 1997.
