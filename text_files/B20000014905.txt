Bekendtgørelse om Telestyrelsens  

 anvendelse af administrativ omfordeling og inddragelse af frekvenstilladelser  

 i frekvensbånd afsat til radiokæder I medfør af § 7, stk. 4 og 5, og § 10, stk. 4  

 og 5, jf. § 2, stk. 1 og 3, i lov nr. 394 af 10. juni 1997 om  

 radiokommunikation og tildeling af radiofrekvenser, som ændret ved lov  

 nr. 1069 af 29. december 1999, fastsættes:
 § 1. I medfør af § 3 i  

 bekendtgørelse nr. 150 af 3. marts 2000 om ændring af  

 frekvensplanen og iværksættelse af frekvensadministrative metoder  

 i frekvensbånd afsat til radiokæder (punkt til punkt), skal  

 Telestyrelsen forestå administrativ omfordeling, jf. lov om  

 radiokommunikation og tildeling af radiofrekvenser § 7, og administrativ  

 inddragelse, jf. lov om radiokommunikation og tildeling af radiofrekvenser  

 § 10, inden for frekvensbånd afsat til radiokæder.
 Stk. 2. Ved radiokæder forstås radiokommunikation  

 mellem nærmere specificerede stationære positioner.
 § 2. Telestyrelsen fastsætter i en  

 bekendtgørelse nærmere regler om kriterierne for indbyrdes  

 sammenligning af frekvensudnyttelse i eksisterende frekvenstilladelser til  

 radiokæder med henblik på en vurdering af, hvorvidt der anvendes  

 frekvenseffektive radio- og modulationsteknikker.
 Stk. 2. Telestyrelsen kan på grundlag af regler udstedt  

 i medfør af stk. 1 træffe afgørelse om omfordeling  

 af allerede tildelte frekvenser.
 Stk. 3. Ved omfordeling forstås, at allerede tildelte  

 frekvenstilladelser inddrages med henblik på udstedelse af  

 frekvenstilladelser til de, der har etableret eller ønsker at etablere  

 tilsvarende tjenester eller systemer, jf. lov om radiokommunikation og  

 tildeling af radiofrekvenser § 7.
 § 3. Telestyrelsen fastsætter nærmere  

 regler i en bekendtgørelse for i hvilke frekvensbånd, der ikke  

 kan ske tildeling af landsdækkende tilladelser, jf. § 2,  

 stk. 1, nr. 1-2, i bekendtgørelse nr. 150 af 3. marts 2000 om  

 ændring af frekvensplanen og iværksættelse af  

 frekvensadministrative metoder i frekvensbånd afsat til  

 radiokæder.
 § 4. Telestyrelsen fastsætter i en  

 bekendtgørelse nærmere regler om supplerende vilkår for  

 frekvenstilladelser til radiokæder, med sigte på anvendelse af  

 § 2.
 Stk. 2. I regler udstedt af Telestyrelsen efter stk. 1  

 kan blandt andet indgå:
 1)	Krav om, at der i frekvenstilladelser til radiokæder  

 indgår vilkår om anvendelse af mindste  

 strækningslængder.
 2)	Krav om, at der i frekvenstilladelser til radiokæder  

 indgår vilkår om, at tilladelsesindehavere skal foretage  

 målinger af deres frekvensudnyttelse til brug for Telestyrelsens  

 vurdering af, hvorvidt der anvendes frekvenseffektive radio- og  

 modulationsteknikker, jf. § 2.
 3)	Krav om, at der i frekvenstilladelser til radiokæder  

 indgår vilkår om afgivelse af oplysninger om udbygning af  

 radiokæder og planer herfor hos indehavere af landsdækkende  

 frekvenstilladelser.
 4)	Krav om, at der i frekvenstilladelser til radiokæder  

 indgår vilkår om indskrænkninger i landsdækkende  

 frekvenstilladelser i geografiske områder, hvor anvendelse ikke  

 fremgår af udbygningsplaner, jf. nr. 3.
 Stk. 3. Ved strækningslængde forstås  

 afstanden mellem nærmere specificerede stationære positioner.
Stk. 4. Ved en landsdækkende frekvenstilladelse  

 forstås i denne bekendtgørelse en tilladelser, der giver  

 mulighed for udnyttelse af de af tilladelsen omfattede radiofrekvenser i hele  

 landet § 5. Telestyrelsen træffer afgørelse  

 om den konkrete anvendelse af regler fastsat i medfør af § 4,  

 stk. 2, nr. 1-4 ved udstedelsen af konkrete frekvenstilladelser til  

 radiokæder.
 § 6. Telestyrelsen kan helt eller delvist inddrage  

 eksisterende frekvenstilladelser til videoforbindelser fra mobilt udstyr,  

 når Telestyrelsen skønner det nødvendigt for at  

 imødekomme en ansøgning om udstedelse af en frekvenstilladelse  

 til radiokæder.
 § 7. Omfordeling af tilladelser, jf. § 4, og  

 inddragelse af tilladelser, jf. § 6, skal ske over for eksisterende  

 tilladelsesindehavere med et forudgående varsel herom på mindst 6  

 måneder.
 § 8. Bekendtgørelsen træder i kraft  

 den 15. marts 2000.
