Bekendtgørelse om konvention af 17. juni 1994 om nuklear sikkerhed Danmark undertegnede den 20. september 1994 i Wien konventionen om nuklear sikkerhed.
Konventionens formål er at sikre et højt nukleart sikkerhedsniveau på verdensplan ved at udbygge de nationale ordninger og det internationale samarbejde, at sikre en effektiv beskyttelse mod strålingsfare på alle nukleare anlæg samt at forhindre strålingsulykker og afhjælpe følgerne heraf.
Konventionen trådte i medfør af artikel 31, stk. 1, i kraft den 24. oktober 1996.
 Danmarks acceptinstrument deponeredes den 13. november 1998 og konventionen trådte i medfør af artikel 31, stk. 2, i kraft for Danmark den 11. februar 1999.
 Konventionen gælder ikke for Færøerne og Grønland.
Konventionen er offentliggjort i Den Euopæiske Unions Tidende, nr.
L 318 af 11. december 1999, side 21 ff. og kan ses på adressen:
 http://eur-lex.europa.eu/da/index.htm.
 Oplysning om andre landes tiltrædelse m.v. kan fås hos Det Internationale Atomenergiagentur (IAEA) på adressen:
 http://www.iaea.org.
