Nr BTL 68 Betænkning over Forslag til lov om ændring af forskellige  

 energiafgiftslove m.v. (Ændringer til proceslisten i CO2-afgiftsloven m.v.)  

  

 Nr L 68 1995-96, 1. samling Afgivet af Skatteudvalget Afgivet: 19951212 Udvalget har behandlet lovforslaget i nogle møder.
 Endvidere har udvalget modtaget skriftlige og/eller mundtlige henvendelser  

 fra:
Brødrene Hartmann, Dansk Industri, Dansk Salt A/S, Elektro-Isola A/S, HORESTA, Kalk- og Teglværksforeningen, K.V.
Saft Vallø A/S, Landbrugsraadet og Oliebranchens Fællesrepræsentation.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Skatteministeren har oplyst, at han stadig forhandler med  

 gartnerierhvervet med henblik på at finde en tilfredsstillende løsning  

 vedrørende vækstlys og branchens samlede stilling.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med de stillede  

 ændringsforslag.
Et mindretal (Venstres, Det Konservative Folkepartis og Dansk  

 Folkepartis medlemmer af udvalget) vil ved 3. behandling stemme hverken for  

 eller imod lovforslaget.
Mindretallet vil hverken stemme for eller imod de  

 stillede ændringsforslag.
 Et flertal inden for mindretallet (Venstres og Det Konservative  

 Folkepartis medlemmer af udvalget) bemærker, at Venstre og Det Konservative  

 Folkeparti principielt ønsker de grønne afgifter afskaffet og derfor ikke vil  

 medvirke ved lovgivningen.
 ÆndringsforslagAf skatteministeren, tiltrådt af et flertal  

 (S, SF, RV, EL og CD):
 Til § 1 1) Nr. 7 affattes således:
»7. I § 11, stk. 5, nr. 2, ændres »lokaler  

 indrettet til lagring af oste, når lagringen er en integreret del af  

 ostningsprocessen« til: »lokaler specielt indrettet til lagring af  

 oste eller spegepølser, når lagringen er en integreret del af henholdsvis  

 ostningsprocessen og spegepølseproduktionen, og lokaler specielt indrettet  

 til tørring af træ (trætørrestuer)».« Til § 2 2) Nr. 3 affattes således:
»3. I § 8, stk. 4, nr. 2, ændres »lokaler  

 indrettet til lagring af oste, når lagringen er en integreret del af  

 ostningsprocessen« til: »lokaler specielt indrettet til lagring af  

 oste eller spegepølser, når lagringen er en integreret del af henholdsvis  

 ostningsprocessen og spegepølseproduktionen, og lokaler specielt indrettet  

 til tørring af træ (trætørrestuer)».« Til § 3 3) Efter nr. 1 indsættes som nyt nummer:
»01. I § 9, stk. 2, ændres »sidste rettidige  

 indbetalingsdag« til: »den 1. i den måned, i hvilken beløbet skal  

 betales af virksomheden«.' 4) Nr. 2 affattes således:
»2. I § 11, stk. 4, nr. 1, ændres »lokaler  

 indrettet til lagring af oste, når lagringen er en integreret del af  

 ostningsprocessen« til: »lokaler specielt indrettet til lagring af  

 oste eller spegepølser, når lagringen er en integreret del af henholdsvis  

 ostningsprocessen og spegepølseproduktionen, og lokaler specielt indrettet  

 til tørring af træ (trætørrestuer)».« Ny paragraf 5) Efter § 3 indsættes som ny paragraf:
 »§ 01 I lov nr. 419 af 14. juni 1995 om afgift af naturgas og  

 bygas foretages følgende ændring:
1. I § 10, stk. 5, nr. 2, ændres »lokaler indrettet  

 til lagring af oste, når lagringen er en integreret del af  

 ostningsprocessen« til: »lokaler specielt indrettet til lagring af  

 oste eller spegepølser, når lagringen er en integreret del af henholdsvis  

 ostningsprocessen og spegepølseproduktionen, og lokaler specielt indrettet  

 til tørring af træ (trætørrestuer)».« Til § 4 6) Efter nr. 6 indsættes som nyt nummer:
 »01. I bilaget til loven indsættes i nr. 3 som  

3. pkt.:
»Koncentrering med henblik på fremstilling af de nævnte mælkebaserede  

 produkter er omfattet, uanset om den foregår i virksomheden, som fremstiller  

 disse produkter, eller i andre virksomheder«.' 7) Efter nr. 6 indsættes som nyt nummer:
»02. I bilaget til loven indsættes i nr. 7  

 efter »EU's kombinerede nomenklatur«: »og modificeret stivelse  

 henhørende under position 3505 i EU's kombinerede nomenklatur«.' 8) Efter nr. 6 indsættes som nyt nummer:
»03. I bilaget til loven indsættes i nr. 7  

 efter »fødevarefremstilling«: »eller til teknisk brug«.' 9) Efter nr. 10 indsættes som nyt nummer:
»04. I bilaget til loven indsættes i nr. 32  

 efter »plasticaffald m.v.«: »eller direkte ved fremstilling af  

 gummipulver på baggrund af brugte dæk (gummiaffald).«» Til § 6 10) Nr. 1 affattes således:
 »1. § 4, stk. 1, affattes således:
»Loven træder i kraft den 1. januar 1996. Afgiftssatserne i § 1, stk.  

 1, nr. 1, 3, 6 og 12, i lov om energiafgift af mineralolieprodukter m.v., som  

 affattet ved denne lovs § 1, nr. 1, finder anvendelse fra den 1. januar 1997.  

 Afgiftssatserne i § 1, stk. 1, nr. 8 og 9, i lov om energiafgift af  

 mineralolieprodukter m.v., som affattet ved denne lovs § 1, nr. 1, finder  

 anvendelse fra den 1. januar 1998.«» Til § 7 11) Nr. 1 affattes således:
»1. I § 1, nr. 2, og i § 32 indsættes efter  

 »Fuelolie«: », bitumen samt varer omfattet af § 1, nr. 4, i  

 lov om afgift af stenkul, brunkul og koks m.v.«» 12) Nr. 2 udgår.
 13) Nr. 10 affattes således:
»10. I § 34, stk. 3, ændres »og træflis«  

 til: », træflis og skovflis«.' 14) Nr. 11 affattes således:
 »11. I § 34, stk. 3, indsættes som nr. 18, 19  

 og 20:
»18) Træpiller 17,5 GJ/t 19) Bitumen uden vand 39,7 GJ/t 20) Bitumen  

 med vand 27,9 GJ/t«.' Til § 9 15) I stk. 3 ændres »§ 2, nr. 1 og 2, og § 4,  

 nr. 1-4« til: »§ 1, nr. 5, i lov om afgift af stenkul, brunkul og  

 koks m.v., som affattet ved denne lovs § 2, nr. 1, § 2, nr. 2, og § 4, nr.  

 2-5«.
Bemærkninger Til nr. 1, 2 og 4 Det foreslås, at trætørrestuer, dvs. rum og bygninger,  

 der er specielt indrettet til trætørring, bliver omfattet af reglerne om  

 procesenergi i stedet for af reglerne om rumvarme svarende til, hvad der skal  

 gælde for modnings- og tørreanlæg for spegepølser.
Som for disse er  

 temperaturen i trætørrestuerne ofte ikke over 45 grader C.
 Til nr. 3 Det foreslås, at rentebestemmelsen i elafgiftslovens § 9, stk.  

 2, får samme formulering som rentebestemmelserne i de øvrige afgiftslove og  

 som rentebestemmelsen i elafgiftslovens § 14, stk. 4.
Til nr. 5 Naturgasafgiftsloven foreslås ændret, således at modnings- og  

 tørringsanlæg for spegepølser omfattes af reglerne om procesenergi i stedet  

 for af reglerne om rumvarme, ligesom det er foreslået for de øvrige  

 energiafgiftsloves vedkommende.
Tilsvarende foreslås trætørrestuer omfattet  

 af procesenergireglerne, jf. bemærkningerne til nr. 1, 2 og 4.
 Til nr. 6 Generelt omfatter proceslisten ikke energiforbrug hos  

 underleverandører.
I visse tilfælde foregår koncentreringen af valle og lign. imidlertid på  

 andre mejerier end mælkekonservesfabrikkerne.
Det foreslås, at koncentrering  

 omfattes af listen, uanset hvilken organisatorisk eller juridisk enhed den  

 foregår i.
 Til nr. 7 Fremstilling af modificeret stivelse opfylder de energimæssige  

 betingelser for at blive opfattet som tung proces.
Modificeret stivelse er et dyrere og mere forædlet produkt end stivelse og  

 kan i højere grad sammenlignes med de varer, der er nævnt under punkt 7 på  

 proceslisten.
Den lave sats omfatter kun brændsel og ikke el vedrørende disse  

 varer.
 Derfor er det foreslået, at fremstillingen af modificeret stivelse bliver  

 ligestillet med andre varer nævnt under punkt 7.
Hvis fremstillingen af modificeret stivelse sker i forlængelse af  

 fremstillingen af stivelse, vil elforbruget kunne medregnes under tung proces  

 indtil det sted i produktionsprocessen, hvor stivelsen er fremstillet.
I den  

 videre forarbejdning vil kun brændselsforbruget være omfattet.
 Til nr. 8 Det foreslås, at også fremstilling af emulgatorer til teknisk  

 brug bliver omfattet af proceslisten.
 Til nr. 9 Da det er blevet godtgjort, at produktionen af gummipulver på  

 baggrund af brugte dæk opfylder kriterierne for at være omfattet af  

 proceslisten, herunder kravet om energiintensitet, foreslås den nævnte  

 produktion medtaget på listen.
 Til nr. 10, 13 og 14 Der er tale om rettelse af fejl.
Til nr. 11 og 12 Da de satser for afgiftsfrit bundfradrag, der er anført i  

 § 32, er beregnet ud fra tørstofindhold, svarer energiindholdet i bitumen  

 m.v. snarere til energiindholdet i fuelolie end til energiindholdet i  

 fyringstjære.
Bitumen m.v. foreslås derfor sidestillet med fuelolie.
 Til nr. 15 Der er tale om rettelse af en fejl.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF) Fremskridtspartiet havde ikke medlemmer i udvalget.
