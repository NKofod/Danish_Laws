1. I cirkulære nr. 136 af 7. november 1988 om indkomstbeskatning  

 af aktieselskaber m.v. (Selskabsskatteloven) affattes punkt 47, 12.
 afsnit, således:
»For sambeskattede selskaber er udbyttet kun skattefrit, hvis det  

 enkelte selskab ejer mindst 25 pct. af aktiekapitalen i  

 datterselskabet.« 2. Punkt 1, der er udtryk for en praksisændring, har virkning for  

 udbytte, der erhverves den 27. marts 1991 eller senere.
Udbyttet anses for  

 erhvervet på tidspunktet for generalforsamlingens vedtagelse af udbyttet i  

 det udbytteudloddende selskab.
For sambeskattede selskaber er udbytte  

 erhvervet inden dette tidspunkt skattefrit, uanset at det enkelte selskab  

 ejer mindre end 25 pct. af aktiekapitalen i datterselskabet, hvis de af  

 sambeskatningen omfattede selskaber tilsammen ejer mindst 25 pct. af  

 aktiekapitalen i datterselskabet.
Dette gælder dog kun, såfremt de  

 sambeskattede selskaber i øvrigt opfylder betingelserne i  

 selskabsskattelovens § 13, stk. 1, nr. 2, herunder, at de udbyttemodtagende  

 selskaber i hele det indkomstår, hvori udbyttet er modtaget, tilsammen har  

 ejet 25 pct. eller mere af aktiekapitalen i det udbyttegivende selskab.
