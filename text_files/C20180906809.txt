Cirkulære angående ringning med kirkeklokkerne i anledning af Hans Kongelige Højhed Prins Henriks død (Til biskopper, provster og menighedsråd) Ved kgl. resolution af 15. februar 2018 har Hendes Majestæt Dronning Margrethe den Anden bestemt, at der i anledning af Hans Kongelige Højhed Prins Henriks død overalt i Danmark skal ringes med alle kirkeklokker i forbindelse med bisættelsen i en halv time før højtideligheden begynder og i en halv time efter, at bisættelsen har fundet sted.
