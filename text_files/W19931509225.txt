En 62-årig mand havde fået anlagt epiduralkateter i forbindelse med  

 smertebehandling.
Kateteret gled ud og blev herefter genanlagt.
 Manden blev senere indlagt på grund af smerter og føleforstyrrelser.  

 Der blev anlagt nyt epiduralkateter, hvorved der kom utilsigtet perforation  

 af den hårde rygmarvshinde.
Epiduralkateter blev herefter opgivet.
Senere blev der anlagt nyt  

 epiduralkateter.
Efter 1 1/2 døgn kom der smerter og hovedpine.
 Der blev fundet rødme ved kateterets indstiksted, og det blev fjernet.  

 Patienten blev total lam i underliv og ben, og der blev fundet totalstop som  

 følge af betændelsestilstand ud for brysthvirvel som følge af  

 betændelsestilstand ved rygsøjlen.
 Patientklagenævnet fandt ikke, man kunne kritisere en enkelt læge for  

 at nødvendige undersøgelser ikke havde fundet sted hurtigt nok, men fandt  

 grundlag for kritik af den administrerende overlæge.
 Der er klaget over, at der efter omlægning af epiduralkateter opstod en  

 betændelsestilstand ved rygsøjlen samt lammelse i underliv og ben.
En 62-årig mand havde fået anlagt et epiduralkateter i forbindelse med  

 smertebehandling som følge af sygdom i hjerte og kar.
Kateteret var gledet ud  

 og var herefter blevet genanlagt.
Manden blev senere indlagt på grund af  

 udtalte smerter og snurrende føleforstyrrelser.
Der blev forsøgt anlagt et nyt epiduralkateter, hvorved der tilkom  

 utilsigtet perforation af den hårde rygmarvshinde.
Epiduralkateter blev  

 herefter i første omgang opgivet, og smertebehandlingen blev varetaget via  

 tabletter.
Der blev senere anlagt nyt epiduralkateter, og patienten var smertefri 1  

 1/2 døgn.
Herefter indtrådte pludseligt voldsomme smerter og hovedpine.
 Da der blev fundet rødme ved kateterets indstiksted, blev det fjernet, og  

 lægeligt tilsyn fra smerteklinik foreslog CT-scanning.
3 dage senere blev der foretaget akut røntgenundersøgelse, hvorved der  

 blev påvist sammenfald af en brysthvirvel. 2 dage efter blev der foretaget  

 CT-scanning uden yderligere udredning.
Patienten udviklede 4 dage herefter  

 total lammelse af underliv og ben, og yderligere 2 dage senere blev der ved  

 røntgenkontrastundersøgelse konstateret totalt stop ud for brysthvirvel som  

 følge af betændelsestilstand ved rygsøjlen.
 Sundhedsstyrelsen fandt, at tilstanden på grund af de tidligere  

 neurologiske symptomer og smerter havde været vanskelig at vurdere, men at  

 udredningen efter den klare nytilkomne forværring havde været for langsom.
 Både Sundhedsstyrelsen og Patientklagenævnet fandt, at man  

 ikke kunne kritisere en enkelt læge for, at nødvendige undersøgelser ikke var  

 gennemført hurtigt nok, men at kræftafdelingen (den onkologiske afdeling)  

 havde det koordinerede ansvar, og at beklagelse i henhold til lægelovens § 6,  

 stk. 1 skulle stiles til afdelingens administrerende overlæge.
