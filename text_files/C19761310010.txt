 Til samtlige til eksport af kød, slagteaffald og kødvarer autoriserede  

 virksomheder og dyrlægerne ved disse.
 Vedrørende isoleret soyaprotein.
 Ved cirkulære herfra af 13. november 1969, K.K. 4211-1969, meddeles, at  

 kun isoleret soyaprotein med tilsætning af titandioxyd som røbestof må  

 anvendes på de eksportautoriserede virksomheder.
 Imidlertid er der lande, som nok tillader anvendelsen af isoleret  

 soyaprotein, men som ikke kræver tilsætning af røbestof, og som direkte  

 forbyder anvendelsen af titandioxyd.
 Som følge heraf har U.S.A. erklæret sig indforstået med, at der på  

 eksportautoriserede kødvarevirksomheder også forefindes isoleret soyaprotein  

 uden røbestof på betingelse af, at det ikke anvendes i kødvarer, der  

 eksporteres til U.S.A.
 Således foranlediget meddeles tilladelse til anvendelse af isoleret  

 soyaprotein uden titandioxyd på betingelse af, at det holdes behørigt adskilt  

 fra isoleret soyaprotein med titandioxyd samt, at det ikke anvendes i  

 kødvarer, der eksporteres til U.S.A.
 Ved produktion af kødvarer med indhold af isoleret soyaprotein må der ved  

 eksport til U.S.A. som hidtil kun anvendes isoleret soyaprotein med indhold  

 af titandioxyd.
 P.V.V.
