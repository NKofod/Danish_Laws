 I medfør af § 4, stk. 2, § 15 og § 35, stk. 2, i lov nr. 814 af 21.  

 december 1988 om husdyrsygdomme, fastsættes:
 § 1.  Som følge af udbrud af sygdommen VHD (viral  

 haemorrhagic disease) hos kaniner i Storstrøms amt og Sønderjyllands amt  

 forbydes afholdelse af markeder, udstillinger og skuer for kaniner samt andre  

 samlinger af sammenbragte kaniner i Sønderjyllands amt og i områderne øst for  

 Storebælt, undtagen Bornholm.
 § 2.  Det er ikke tilladt at føre kaniner fra  

 Sønderjyllands amt og fra områderne øst for Storebælt, undtagen Bornholm, til  

 markeder, udstillinger, dyreskuer og andre samlinger af dyr i andre egne af  

 landet.
 § 3.  Såfremt der blandt kaniner indtræffer udbredt  

 sygelighed med høj og pludselig dødelighed, skal der tilkaldes en dyrlæge.
 Stk. 2.  En dyrlæge, som tilkaldes til et tilfælde som  

 nævnt i stk. 1, eller som iøvrigt i forbindelse med sit veterinære arbejde  

 får mistanke om, at kaniner kan lide af eller være døde som følge af VHD skal  

 indberette forholdet til kredsdyrlægen og indsende undersøgelsesmateriale  

 (syge og aflivede eller selvdøde kaniner) til Statens Veterinære Institut for  

 Virusforskning, Lindholm, 4771 Kalvehave.
 § 4.  Overtrædelse af §§ 1-3 i denne bekendtgørelse  

 straffes med bøde.
 § 5.  Bekendtgørelsen træder i kraft den 17. marts  

 1990.
 Stk. 2.  Samtidig ophæves Veterinærdirektoratets  

 bekendtgørelse nr. 49 af 29. januar 1990 om kaninskuer og udstillinger af  

 kaniner.
