§ 1 I bekendtgørelse nr. 520 af 9. oktober 1974 om administration af Det  

 europæiske økonomiske Fællesskabs markedsordninger for landbrugsvarer, frugt  

 og gartneriprodukter m.v. foretages efter forhandling med ministeriet for  

 skatter og afgifter følgende ændringer:
1. I § 21 ændres »§§ 18-41« til: »§§  

 18-44.« 2. § 22 affattes således:
»§ 22.  For varer, der indføres til aktiv  

 forædling, indrømmes fritagelse for afgifter i overensstemmelse med reglerne  

 i toldlovens kapitel 6 A og de i medfør heraf fastsatte bestemmelser.
Der  

 kræves ikke licens ved denne indførsel eller ved udførselen af  

 forædlingsprodukterne.
Der ydes ikke restitution og opkræves ikke  

 eksportafgift i forbindelse med udførsel fra aktiv forædling.« 3. Efter § 22 indsættes:
»§ 22a.
Afgiftsnedsættelse kan indrømmes i overensstemmelse med  

 reglerne om toldnedsættelse i toldlovens kapitel 6 B ved genindførsel efter  

 passiv forædling såvel for varer, der er udført herfra, som for varer, der er  

 udført fra andre medlemslande i De europæiske Fællesskaber.« 4. § 23 affattes således:
 »§ 23.  Der kan indrømmes afgiftsgodtgørelse for  

 varer, for hvilke der kan indrømmes toldgodtgørelse efter bestemmelserne i  

 toldlovens kapitel 7A om handelstoldgodtgørelse, når varerne udføres til  

 steder uden for det danske toldområde.
 Stk. 2.  Der kan indrømmes afgiftsgodtgørelse for varer,  

 for hvilke der kan indrømmes toldgodtgørelse efter bestemmelserne i  

 toldlovens kapitel 7B om særlig toldgodtgørelse, når varerne udføres til  

 steder uden for det danske toldområde, eller når varerne tilintetgøres under  

 toldvæsenets kontrol på vareejerens bekostning.
Stk. 3.  Afgiftsgodtgørelse indrømmes iøvrigt på  

 tilsvarende betingelser som fastsat i toldlovens kapitel 7 og de i medfør  

 heraf fastsatte bestemmelser.« § 2 Bekendtgørelsen træder i kraft ved bekendtgørelsen i Lovtidende.
 Landbrugsministeriet, den 9. juli 1977.
P.
Dalsager.
 /Knud Rasmussen.
