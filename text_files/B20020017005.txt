Bekendtgørelse om stats- og  

 virksomhedsstipendier til  

 udenlandske ingeniørstuderende I medfør af tekstanmærkning nr. 131 ad § 19 på  

 finansloven for 2002 fastsættes:
Kapitel 1 Fordeling af stipendiemodtagere på de tre  

 universiteter § 1. Der kan i finansåret 2002 ydes stats-  

 og virksomhedsstipendier til udenlandske ingeniørstuderende på  

 en dansk civilingeniøruddannelse.
 § 2. I år 2002 ydes i alt 90 stats- og  

 virksomhedsstipendier i efterårssemestret ved Danmarks Tekniske  

 Universitet, Aalborg Universitet og Syddansk Universitet.
 Stk. 2. Ministeriet for Videnskab, Teknologi og Udvikling  

 fastsætter efter drøftelse med de i stk. 1 nævnte  

 universiteter antallet af stipendiemodtagere ved hvert af de tre  

 universiteter.
Stk. 3. Hvis et universitet har modtaget flere  

 ansøgninger om stats- og virksomhedsstipendier end det antal  

 stipendier, som universitetet har til rådighed, foretager universitetet  

 en udvælgelse blandt ansøgerne på grundlag af en vurdering  

 af ansøgernes forudgående uddannelse og eventuelle  

 erhvervserfaring.
Der lægges vægt på, om den studerende har  

 studierelevant erhvervserfaring.
 Stk. 4. Ved udvælgelsen af ansøgere efter  

 stk. 3 må der ikke benyttes lodtrækning.
§ 3. Betingelserne for at få et stats- og  

 virksomhedsstipendium er, at den studerende 1)	ikke er dansk statsborger, ikke efter international overenskomst har  

 ret til uddannelsesstøtte på lige fod med danske statsborgere og  

 ikke i støttemæssig henseende ved uddannelser i Danmark af  

 undervisningsministeren ligestilles med danske statsborgere, 2)	ikke får anden offentlig støtte, der tilsigter at  

 dække leveomkostningerne, 3)	har en uddannelse svarende til mindst bachelorniveau, 4)	er optaget på et 3- eller 4-semestres  

 civilingeniørstudium ved Danmarks Tekniske Universitet, Aalborg  

 Universitet eller Syddansk Universitet og 5)	sammen med universitetet har indgået en aftale med en  

 virksomhed i Danmark om ydelse af et virksomhedsstipendium, jf.  

 § 6.
Stk. 2. Ved indgåelse af aftalen med virksomheden, jf.  

 stk. 1, nr. 5, skal den kontraktformular, der er optrykt som bilag,  

 anvendes.
Der må ikke rettes eller tilføjes i  

 kontraktformularen.
Den studerende og virksomheden skal give de oplysninger,  

 der er nødvendige for at udfylde kontraktformularen.
 Stk. 3. Frist for ansøgning af stipendier er 1. april  

 2002.
 § 4. Ved anmodning om udbetaling af  

 statsstipendier skal universitetet til Ministeriet for Videnskab, Teknologi  

 og Udvikling indsende kopi af de indgåede virksomhedskontrakter, jf.  

 § 3, stk. 2, inden 1. september 2002 for nye studerende til  

 efterårssemestret.
 Stk. 2. Ministeriet for Videnskab, Teknologi og Udvikling  

 refunderer universitetet udgifterne til statsstipendierne.
 Stk. 3. Universitetet skal aflægge regnskab for de  

 afholdte udgifter til statsstipendier.
Kapitel 2 Stats- og virksomhedsstipendier § 5. Statsstipendiet udbetales af universitetet  

 forud i månedlige rater.
 Stk. 2. Statsstipendiet udgør det samme beløb,  

 som ydes som stipendium til udeboende studerende over 20 år efter  

 reglerne i lov om statens uddannelsesstøtte.
§ 6. Virksomhedsstipendiet udbetales af  

 virksomheden forud i månedlige rater.
Virksomheden og universitetet kan  

 aftale, at universitetet også administrerer udbetalingen af  

 virksomhedsstipendiet, herunder stopper udbetalingen af  

 virksomhedsstipendiet, jf. § 7, stk. 4.
 Stk. 2. Virksomhedsstipendiet udgør det samme  

 beløb, som studerende højst kan opnå i studielån  

 efter reglerne i lov om statens uddannelsesstøtte.
 § 7. Stats- og virksomhedsstipendier kan  

 højst oppebæres i 4 semestre.
Stk. 2. Den studerende skal være studieaktiv for at  

 oppebære stipendierne.
Den studerende er studieaktiv, når  

 vedkommende følger den normerede uddannelsestid, deltager i  

 obligatorisk undervisning og består normerede prøver og  

 eksaminer for kandidatuddannelsen.
 Stk. 3. Universitetet kan godkende, at stipendierne  

 forlænges med indtil 6 måneder i tilfælde af, at den  

 studerende er blevet forsinket i uddannelsen på grund af:
1)	langvarig sygdom, der er dokumenteret ved lægeerklæring,  

 eller 2)	barsel eller adoption for kvindelige studerende.
 Stk. 4. Hvis den studerende ikke længere er studieaktiv,  

 skal universitetet straks stoppe udbetalingen af statsstipendiet og evt.  

 virksomhedsstipendiet, jf. § 6, stk. 1, og underrette virksomheden.  

 Universitetet kan efter aftale med virksomheden overføre  

 restbeløb til en anden ansøger.
 Stk. 5. De af denne bekendtgørelse omfattede stats- og  

 virksomhedsstipendier kan ikke udbetales separat.
 § 8. Modtagere af stats- og virksomhedsstipendier  

 må i hvert halvår ud over de to stipendier højst have en  

 egenindkomst på samme størrelse som halvdelen af det laveste  

 fribeløb for studerende over 20 år efter reglerne i lov om  

 statens uddannelsesstøtte.
 Stk. 2. Stipendiemodtagere, der modtager stipendier med  

 virkning fra 1. september 2002, skal oplyse universitetet om  

 egenindtægten for perioden 1. september 2002 til 31. december 2002.
 Stk. 3. Stipendiemodtagere, der før 1. september 2002  

 er optaget og begyndt på et 3- eller 4-semestres  

 civilingeniørstudium, og som modtager stats- og virksomhedsstipendier  

 i 2002, skal oplyse universitetet om egenindtægten for perioden 1.  

 januar 2002 til 30. juni 2002 og for perioden 1. juli 2002 til 31. december  

 2002.
Stk. 4. Universitetet kan indhente oplysning om  

 stipendiemodtagerens indtægtsforhold hos skattemyndighederne.
Har  

 stipendiemodtageren i nogen af de i stk. 2 og stk. 3 nævnte  

 perioder haft en større egenindkomst end anført i stk. 1,  

 skal der ske tilbagebetaling af stats- og virksomhedsstipendiet.  

 Tilbagebetalingsbeløbet udgør halvdelen af forskellen mellem  

 egenindkomsten og fribeløbet for perioden, jf. stk. 1.  

 Tilbagebetalingsbeløbet trækkes fra med halvdelen i  

 statsstipendiet og halvdelen i virksomhedsstipendiet.
Kapitel 3 Klage § 9. Klage fra den studerende over manglende  

 betaling af virksomhedsstipendiet kan indbringes for universitetet.
 Stk. 2. Klage fra den studerende over universitetets  

 afgørelser i henhold til denne bekendtgørelse kan indbringes  

 for Ministeriet for Videnskab, Teknologi og Udvikling inden for 2 uger fra  

 den dag, afgørelsen er meddelt den pågældende.
Kapitel 4 Ikrafttrædelsesregler § 10. Bekendtgørelsen træder i kraft  

 den 28. marts 2002 og har virkning for studerende, for hvilke der foreligger  

 en virksomhedskontrakt i 2002.
Ministeriet for Videnskab, Teknologi og  

 Udvikling, den 21. marts 2002 P.M.V.Jens Peter JacobsenDirektør /Karen Plessing Bilag 1 VIRKSOMHEDSKONTRAKT  

 mellem Studerende:
navn cpr. nr.
adresse Virksomhed:
firmanavn firmaadresse Universitet:
navn adresse Virksomheden yder et stipendium til den studerende til  

 delvis dækning af hans/hendes leveomkostninger inden for en  

 to-årig periode, hvor han/hun studerer på universitetet på  

 en civilingeniøruddannelse af 3-4 semestres varighed.
 Stipendiet udgør 2.165 kr. pr. måned (1.  

 januar 2002-niveau) og udbetales månedsvis forud af virksomheden til a)  

 den studerende eller b) universitetet, som administrerer udbetalingen til den  

 studerende.
 Den studerende vil udover virksomhedsstipendiet modtage et  

 statsstipendium til delvis dækning af leveomkostninger.  

 Statsstipendiet, der ligeledes vil blive udbetalt til den studerende  

 månedsvis forud, udgør 4.231 kr. pr. måned (1. januar  

 2002-niveau).
 Raterne af stipendierne udbetales inden den 1. i  

 måneden.
 Udbetalingen af 1. rate i henhold til denne kontrakt sker  

 den       . 2002.
 Ved den studerendes længerevarende sygdom eller ved  

 barsel for kvindelige studerende forlænges stipendieperioden med indtil  

 6 måneder, når forlængelsen er godkendt af universitetet i  

 henhold til bekendtgørelsens § 7, stk. 3.
 Hvis den studerende har haft en større egenindkomst  

 end fribeløbet på 32.298 kr. (1. januar 2002 - niveau) pr.  

 semester, har virksomheden ret til at modtage tilbagebetaling efter reglerne  

 i bekendtgørelsens § 8.
 Den studerende skal meddele universitetet og virksomheden,  

 hvis han/hun ikke er studieaktiv.
 Virksomheden har modtaget et eksemplar af  

 studieordningen.
 Kontrakten har gyldighed fra den  

 ......................................... 2002 og indtil den studerende har  

 afsluttet civilingeniøruddannelsen, jf. dog bekendtgørelsens  

 § 7.
 I øvrigt gælder bestemmelserne i  

 bekendtgørelse om ydelse af stats- og virksomhedsstipendier til  

 udenlandske ingeniørstuderende.
