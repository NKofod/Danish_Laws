(Til landets psykiatriske afdelinger) Indledning.   Af lov nr. 331 af 24. maj 1989 om frihedsberøvelse  

 og anden tvang i psykiatrien fremgår af § 3, at indlæggelse, ophold og  

 behandling på psykiatrisk afdeling så vidt muligt skal finde sted med  

 patientens samtykke.
Det fremgår videre af nævnte bestemmelses stk. 2, at  

 lægen skal vejlede patienten om formålet med indlæggelsen, opholdet og  

 behandlingen samt om udsigterne til en bedring af helbredstilstanden.
Endelig  

 fremgår det af stk. 3, at overlægen skal opstille en behandlingsplan for  

 enhver, der indlægges på psykiatrisk afdeling, vejlede patienten om planens  

 indhold samt til stadighed søge at opnå patientens samtykke til dens  

 gennemførelse.
 § 1.  Det påhviler overlægen at sikre, at der senest  

 en uge efter patientens indlæggelse udarbejdes en behandlingsplan, som skal  

 indeholde følgende:
 § 2.  Behandlingsplanen skal indeholde oplysninger om  

 såvel medicinske/farmakologiske som miljø- og psykoterapeutiske og sociale  

 foranstaltninger.
 Stk. 2.  Behandlingsplanen skal i øvrigt afhængig af den  

 kliniske situation ajourføres løbende, når ændringer i behandlingen eller  

 patientens tilstand gør det nødvendigt.
 § 3.  Det skal af behandlingsplanen fremgå, på hvilke  

 tidspunkter behandlingen skal genvurderes samt hvor længe behandlingen  

 skønnes at skulle foregå.
 § 4.  Af behandlingsplanen skal fremgå, hvilken  

 behandling der er i gang og hvilke mål, der søges opnået ved den aktuelle  

 behandling.
 § 5.  Behandlingsplanen skal indeholde oplysninger om  

 patientens holdning til den foreliggende behandlingsplan.
 § 6.  Behandlingsplanen kan udformes som et notat, der  

 knytter sig til journalen eller som tilførsel i journalen.
 Stk. 2.  Såfremt der anvendes notat, bør særlige  

 tilførsler i journalen med passende mellemrum referere til behandlingsplanen  

 og eventuelle ændringer i denne.
 Stk. 3.  Behandlingsplanen er i sin helhed omfattet af  

 reglerne om aktindsigt i sygehusjournaler.
