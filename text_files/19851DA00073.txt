Nr BTB 73 Betænkning over Forslag til folketingsbeslutning om ansættelse af flere  

 ligestillingskonsulenter   

 Nr B 73 1985-86, 1. samling Afgivet af arbejdsmarkedsudvalget Afgivet: 19860523 Udvalget har behandlet forslaget i en række møder og har herunder stillet spørgsmål til arbejdsministeren, som denne har besvaret skriftligt.
Herefter indstiller udvalget forslaget til vedtagelse med det af udvalget stillede ændringsforslag.
Udvalget finder, at det er vigtigt at dreje hele AF-systemet over mod en særindsats for at skaffe kvinderne i arbejde.
Efter alle prognoser vil ledigheden i 1995 vise et billede, hvor tre ud af fire arbejdsløse er kvinder - derfor er det helt nødvendigt, at hele AF-systemet arbejder med denne særlige problematik.
Heri er udvalget enigt med både arbejdsdirektoratet og landsarbejdsnævnet.
Dette gøres bedst ved at ansætte en ligestillingskonsulent mere i hvert amt fra den 1. januar 1987. Disse skal arbejde tæt sammen med de ligestillingskonsulenter, der allerede har lagt et godt grundlag til rette at arbejde videre på.
Især det opsøgende arbejde over for arbejdsgiverne, som består i at overbevise dem om, at kvinderne kan det samme som mænd, er vigtigt.
Samtidig hermed skal det opsøgende arbejde forstærkes over for kvinder og især unge kvinder, så de vælger uddannelser i fag, hvor det senere er muligt at få arbejde.
ÆNDRINGSFORSLAG Af udvalget:
Til teksten Efter »ansættelse« indføjes: »pr. 1. januar 1987«.
BEMÆRKNINGER Ordningen skal have virkning fra den 1. januar 1987.
Houe (KF) Henning Andersen (KF) Bo Kristensen (KF) fmd.
Jette Thomsen (KF) Jens Peter Jensen (V) Tørnæs (V) Bollmann (CD) Kofod-Svendsen (KrF) Jytte Andersen (S) Ole Vagn Christensen (S) Bakholt (S) Søren B.
Jørgensen (S) nfmd.
Kaj Poulsen (S) Lilli  

 Gyldenkilde (SF) Ole Henriksen (SF) Elisabeth Bruun Olesen (VS) Estrup (RV) Partierne FP og FD havde ikke medlemmer i udvalget.
