Fremsat den 17. november 2004 af  

 undervisningsministeren (Ulla Tørnæs) Forslag til Lov om ændring af lov om produktionsskoler (Omlægning af  

 det kommunale bidrag) § 1 I lov om produktionsskoler, jf. lovbekendtgørelse nr.  

 812 af 15. juli 2004, foretages følgende ændringer:
 1.  


  

 § 13, stk. 1,  


  

 affattes således:
»§ 13.  

  

 For hver deltager, der  

 udløser statstilskud til en produktionsskole, jf. § 11, stk. 1, betaler  

 hjemstedskommunen bidrag til staten pr. årselev med beløb, hvis størrelse  

 fastsættes på de årlige finanslove for aktiviteten i det finansår, som  

 finansloven vedrører.
Ved hjemstedskommune forstås den kommune, i hvilken  

 deltageren ifølge CPR havde bopæl den 5. september i kalenderåret forud for  

 det  

 finansår, hvor aktiviteten afholdes.« 2.  


  

 § 13, stk. 2,  

  

 ophæves.
 Stk. 3-6 bliver herefter stk. 2-5.
§ 2 Stk. 1.  

  

 Loven træder i  

 kraft den 1. januar 2005.
 Stk. 2.  

  

 Taksten for det  

 kommunale bidrag for aktiviteten i 2004 fastsættes på finansloven for 2005.  

 Denne takst gælder også for aktiviteten i 2005.
Bemærkninger til lovforslaget Almindelige bemærkninger 1. Forarbejder Bilag 2 indeholder henvisninger til forarbejderne til lov om  

 produktionsskoler.
2. Lovforslagets baggrund Regeringen har i forbindelse med behandlingen af forslaget til  

 finanslov for 2005 fremsat et ændringsforslag til finanslovforslaget,  

 hvorefter  

 den kommunale bidragsordning for produktionsskolerne ændres.
Hovedformålet  

 hermed er at sikre en aktivitetsudvikling, der harmonerer med ønsket om, at  

 flest mulige unge får en kompetencegivende uddannelse.
Et  

 produktionsskoleophold er ikke formelt kompetencegivende.
Det foreslås  

 derfor,  

 at der sker en tilpasning af den kommunale bidragsordning, hvor bl.a. de  

 kommunale bidrag forhøjes, samtidig med at det frie optag bevares.
 Baggrunden for forslaget er, at den eksisterende kommunale  

 bidragsordning ikke i tilstrækkeligt omfang har bidraget til at stabilisere  

 den  

 samlede aktivitet på produktionsskoleområdet, idet årselevtallet er steget de  

 seneste år.
Forslaget afspejler et ønske om at sikre, at kommunerne ikke  

 vælger produktionsskoletilbuddet frem for andre uddannelses- eller  

 aktiveringstilbud alene af økonomiske hensyn.
Med det fremsatte  

 ændringsforslag  

 til finanslovforslaget vil det kommunale bidrag pr. årselev under 18 år blive  

 forhøjet til  

 29.000 kr. og bidraget pr.  

 årselev på 18 år eller derover til 50.000 kr.
Med ændringsforslaget til  

 finanslovforslaget forudsættes samtidigt en ophævelse af de gældende  

 bestemmelser i produktionsskoleloven om den såkaldte kommunale  

 merbidragsordning (lovens § 13, stk. 1). Denne forudsætning for det fremsatte  

 ændringsforslag til finanslovforslaget søges udmøntet ved dette lovforslag.  

 Desuden vil dette lovforslag afskaffe kommunernes adgang til at modregne  

 deres  

 bidrag i et eventuelt ydet grundtilskud (lovens § 13, stk. 2).
Baggrunden for den ændring af den kommunale bidragsordning, som  

 regeringen har foreslået ved det ovennævnte ændringsforslag til  

 finanslovforslaget for 2005 og dette lovforslag, er bl.a., at det fremgår af  

 aftalen om kommunernes økonomi for 2005, at regeringen og Kommunernes  

 Landsforening er enige om, at den eksisterende kommunale bidragsordning ikke  

 i  

 tilstrækkeligt omfang har bidraget til at stabilisere den samlede aktivitet  

 på  

 produktionsskoleområdet.
Der har derfor været nedsat et udvalg med deltagelse  

 af  

 Kommunernes Landsforening, Undervisningsministeriet og Finansministeriet, som  

 har analyseret de nuværende reguleringsmekanismer og regler på området.
Med  

 det  

 nu fremsatte ændringsforslag til finanslovforslaget for 2005 og dette  

 lovforslag udmøntes en af de af udvalget opstillede modeller.
 Produktionsskolerne finansieres i dag primært af staten via  

 taxameterordningen og sekundært af kommunerne, hovedsageligt via den  

 kommunale  

 bidragsordning.
Størrelsen af det nuværende kommunale bidrag blev som følge af  

 forhandlingerne i Folketinget i 2000 fastsat relativt lavt.
Det nuværende  

 lovforslag svarer i store træk til det oprindeligt fremsatte lovforslag i  

 1999.
 Det frie optag bevares samtidigt med, at der sikres en bedre  

 sammenhæng mellem finansierings- og opgaveansvar.
 Regeringen har allerede som led i opfølgningen på  

 kommuneaftalen fremsat et lovforslag (L 3), der skal sikre, at  

 produktionsskolernes tilbud i højere grad rettes mod målgruppen ved, at unge  

 skal vejledes af Ungdommens Uddannelsesvejledning, før de optages på en  

 produktionsskole med statstilskud.
3. Lovforslagets indhold Lovforslaget indeholder forslag til de nødvendige  

 konsekvensændringer om bortfald af det kommunale merbidrag.
Dertil kommer et  

 bortfald af kommunernes fradagsmulighed for det kommunale grundtilskud.
 Et år efter lovens ikrafttræden vil der blive foretaget en  

 evaluering med henblik på at vurdere, om initiativerne har haft den ønskede  

 effekt på aktiviteten.
4. Økonomiske og administrative konsekvenser  

 for stat, kommuner og amtskommuner Med det fremsatte ændringsforslag til finanslovforslaget er der  

 budgetteret med en aktivitet på 5.700 årselever, hvoraf 2.394 årselever er  

 under 18 år og 3.306 årselever er 18 år eller derover.
Endvidere er de  

 kommunale bidragssatser foreslået forhøjet til 29.000 kr. pr. årselev under  

 18  

 år og til 50.000 pr. årselev på 18 år og derover.
På baggrund heraf skønnes  

 merindtægten for staten i 2005 at udgøre 145,8 mio. kr.
 De økonomiske konsekvenser af ændringsforslaget til  

 finanslovforslaget for 2005 og dette lovforslag kan først endeligt opgøres,  

 når  

 den faktiske aktivitet på produktionsskolerne for 2004 er afholdt, idet det  

 samlede kommunale bidrag er afhængigt heraf.
 Forslaget forventes med den nuværende budgettering at være  

 udgiftsneutralt samlet set for kommune og stat.
 De økonomiske konsekvenser af lovforslaget vil blive drøftet  

 med de kommunale parter i overensstemmelse med det udvidede  

 totalbalanceprincip  

 (DUT).
 5. Økonomiske og administrative konsekvenser  

 for erhvervslivet.
 Lovforslaget har ingen økonomiske og administrative  

 konsekvenser for erhvervslivet.
6. Miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten Lovforslaget indeholder ikke EU-retlige aspekter.
8. Høring Samtidig med fremsættelsen sendes lovforslaget i høring hos  

 følgende myndigheder og organisationer:
Foreningen for Produktionsskoler og Produktionshøjskoler,  

 Forstanderkredsen for Produktionsskoler og Produktionshøjskoler, Danske  

 Produktionsskolers Lærerforening, Rigsrevisionen, Foreningen af  

 Statsautoriserede  

 Revisorer, Foreningen af Registrerede Revisorer, Kommunernes Landsforening,  

 Københavns Kommune, Frederiksberg Kommune, Amtsrådsforeningen i Danmark og  

 Rådet om Kortuddannedes Fortsatte Uddannelse.
Endvidere er lovforslaget  

 offentligt tilgængeligt på Undervisningsministeriets hjemmeside (www.uvm.dk) 9. Vurdering af konsekvenser af lovforslaget Positive  

 konsekvenser/mindre udgifter (hvis ja, angiv  

 omfang) Negative  

 konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Forventes udgiftsneutralt Forventes udgiftsneutralt Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Den nuværende kommunale bidragsordning indebærer, at kommunerne  

 betaler et bidrag pr. årselev.
Såfremt aktiviteten stiger med 5 procentpoint  

 i  

 forhold til et aktivitetsniveau på 5.437 årselever, svarende til 273  

 årselever,  

 forhøjes bidragssatserne for alle årselever med 5.340 kr. (FL2004). Herefter  

 forøges bidragssatserne med yderligere 5.340 kr. for alle årselever, hver  

 gang  

 den samlede aktivitet øges med yderligere 273 årselever.
Formålet med den  

 eksisterende ordning har været at stabilisere den samlede aktivitet på et  

 niveau omkring aktivitetsniveauet i 1999.
Årselevtallet på produktionsskolerne er imidlertid steget  

 markant de seneste år.
I perioden fra 1997 til 2003 er aktiviteten steget med  

 21 pct.
Aktivitetsudviklingen på produktionsskolerne har således vist, at den  

 kommunale bidragsordning ikke har virket efter hensigten.
Den nuværende kommunale merbidragsordning har især to ulemper.  

 For det første har den enkelte kommune ikke noget incitament til at  

 stabilisere  

 aktiviteten.
For det andet indebærer merbidragsordningen, at kommunernes  

 udgifter til produktionsskolerne svinger betydeligt år for år, hvilket  

 medfører  

 budgetteringsvanskeligheder i kommunerne.
Ordningen skønnes ikke længere at  

 have den regulerende effekt som tilsigtet.
På denne baggrund foreslås  

 ordningen  

 ophævet.
Med forslaget præciseres det, at afregningen af det kommunale  

 bidrag for aktiviteten i et finansår foretages med taksten, der er fastsat på  

 finansloven for det finansår, hvor aktiviteten afholdes.
I 2006 afregnes  

 således for aktiviteten i 2005 med taksten fra finanslov 2005.
Til nr. 2 Kommuner kan i dag fradrage grundtilskuddet i det kommunale  

 bidrag.
Fradraget svarer til det kommunale bidrag for i gennemsnit ca. 22  

 årselever, der dermed bliver omkostningsfri for kommunen, hvilket kan være  

 med  

 til at presse aktiviteten opad.
Det foreslås derfor, at kommunernes mulighed  

 for at fradrage grundtilskuddet ophæves allerede ved den afregning for  

 aktivitet i 2004, der foretages i 2005.
Til § 2 Til stk. 1 Det foreslås, at loven træder i kraft den 1. januar 2005.
Til stk. 2 Efter den gældende lov betaler kommunerne bidrag til staten pr.  

 årselev med beløb, hvis størrelse fastsættes på de årlige finanslove for det  

 bidragspligtige finansår.
Dette betyder, at kommunernes bidrag beregnes på  

 grundlag af taksten på den finanslov, der ligger forud for afregningsåret.
 For at sikre, at omlægningen af den kommunale bidragsordning  

 økonomisk slår igennem allerede fra 1. januar 2005, foreslås det som en  

 overgangsordning, at der i 2005 afregnes for aktivitet afholdt i 2004 med de  

 nye forhøjede takster, der fastsættes på finansloven for 2005. Som supplement  

 hertil foreslås det udtrykkeligt fastsat, at taksten for aktiviteten i 2005  

 er  

 den samme som den nye, forhøjede takst for aktiviteten i 2004.
Bilag 1 Lovforslaget sammenholdt med gældende lov Gældende formulering Lovforslaget I lov om produktionsskoler, jf. lovbekendtgørelse nr.  

 812 af 15. juli 2004, foretages følgende ændringer:
§ 13.  

  

 For  

 hver deltager, der udløser statstilskud til en produktionsskole, jf. § 11,  

 stk. 1, betaler hjemstedskommunen bidrag til staten pr. årselev med beløb,  

 hvis størrelse fastsættes på de årlige finanslove for det bidragspligtige  

 finansår.
Ved hjemstedskommune forstås den kommune, i hvilken deltageren  

 ifølge CPR havde bopæl den 5. september i kalenderåret før det  

 bidragspligtige  

 finansår.
Størrelsen af bidragene pr. årselev fastsættes afhængigt af den  

 samlede aktivitet på produktionsskolerne i finansåret.
Bidragssatserne,  

 gradueringsprocenten og det bidragssatsændrende aktivitetsgrundlag fastsættes  

 på de årlige finanslove.
 1.  


  

 § 13, stk. 1,  


  

 affattes således:
»§ 13.  

  

 For hver deltager, der udløser  

 statstilskud til en produktionsskole, jf. § 11, stk. 1, betaler  

 hjemstedskommunen bidrag til staten pr. årselev med beløb, hvis størrelse  

 fastsættes på de årlige finanslove for aktiviteten i det finansår, som  

 finansloven vedrører.
Ved hjemstedskommune forstås den kommune, i hvilken  

 deltageren ifølge CPR havde bopæl den 5. september i kalenderåret forud for  

 det finansår, hvor aktiviteten afholdes.« Stk. 2.  

  

 Til  

 kommuner, der yder grundtilskud til en produktionsskole, gives et fradrag ved  

 beregningen af kommunens bidrag efter stk. 1 svarende til det beløb, kommunen  

 yder i grundtilskud.
For hver kommune kan højst ske fradrag for ét fuldt  

 grundtilskud.
For nyoprettede skoler foretages intet fradrag i det finansår,  

 hvor skolen er begyndt på sin virksomhed.
 2.  


  

 § 13, stk. 2,  

  

 ophæves.
 Stk. 3-6 bliver herefter stk. 2-5.
Bilag 2 Henvisninger til relevante numre af  

 Folketingstidende m.v.
 Lov om produktionsskoler:
 1)  

 	  

 Folketingstidende  

 1999-2000 (L 101), Folketingets forhandlinger, spalte 1916, 2537 og 2782,  

 Tillæg A, spalte 2810, Tillæg B, spalte 237 og Tillæg C, spalte 265, jf.  

 Folketingstidende 1994-1995 (L 227), Folketingets forhandlinger, spalte 4752,  

 5186, 6477 og 6653, Tillæg A, spalte 175, Tillæg B, spalte 980 og tillæg C,  

 spalte 712.
 2)  

 	  

 Folketingstidende  

 2002-2003 (L 26), Folketingets forhandlinger, spalte 247, 1862 og 2225,  

 Tillæg  

 A, spalte 449, Tillæg B, spalte 44 og Tillæg C, spalte 47.
 3)  

 	  

 Folketingstidende  

 2002-2003 (L 1083), Folketingets forhandlinger, spalte 1602, 2231 og 2967,  

 Tillæg A, spalte 1562 og 1543, Tillæg B, spalte 299 og 442 og Tillæg C,  

 spalte  

 227.
 4)  

 	  

 Folketingstidende  

 2003-2004 (L 82), Folketingets forhandlinger, spalte 2241, 3457 og 3792,  

 Tillæg  

 A, spalte 2610 og 2590.
 5)  

 	  

 Folketingstidende  

 2003-2004 (L 84), Folketingets forhandlinger, spalte 2451, 3458 og 3792,  

 Tillæg  

 A, spalte 2617.
 6)  

 	  

 Folketingstidende  

 2003-2004 (L 156), Folketingets forhandlinger, spalte 6081, 9713 og 9913,  

 Tillæg A, spalte 5777, Tillæg C, spalte 581.
