Moms Told- og Skattestyrelsen har truffet afgørelse om,  

 at et sekretariat for to uddannelsesudvalg ikke skal moms betale moms af de  

 bidrag, som sekretariatet modtager fra en række uddannelsesfonde som  

 betaling for administration af kurser indenfor et bestemt  

 uddannelsesområde.
 Det fremgår af sagen, at hvis arbejdsgiver- og  

 arbejdstagerorganisationerne indenfor et fagligt område finder, at der  

 er behov for at nedsætte et uddannelsesudvalg, kan dette gøres,  

 jf. lovbekendtgørelse nr. 53 af 27. januar 1997 om  

 arbejdsmarkedsuddannelser.
Indenfor det bestemte uddannelsesområde, der er  

 behandlet i sagen, er der nedsat to udvalg, der hver især har  

 selvstændig regnskabsførelse.
I udvalgene sidder  

 repræsentanter for arbejdsgiver- og arbejdstagerorganisationerne.
 Til at varetage de to udvalgs opgaver har udvalgene  

 oprettet et sekretariat, hvis drift betales af diverse uddannelsesfonde.
 Uddannelsesfondenes midler er tilvejebragt ved bidrag fra  

 arbejdsgiver- og arbejdstagerorganisationerne indenfor den omhandlede branche  

 samt via bidrag fra førstnævntes medlemmer ifølge  

 overenskomstaftale.
 Uddannelsesudvalgenes/sekretariatets opgaver omfatter  

 bl.a. afdækning af uddannelsesbehov, forslag til uddannelsesplaner og  

 udarbejdelse af det økonomiske grundlag for takstfastsættelsen  

 af lærerhonorarer.
 Aftageren af det arbejde, som  

 uddannelsesudvalgene/sekretariatet udfører, er branchens skoler i  

 Danmark.
 Styrelsen finder efter en konkret vurdering ikke, at de  

 aktiviteter, som uddannelsessekretariatet udøver, kan karakteriseres  

 som levering af ydelser mod vederlag, jf. momslovens § 4, stk. 1.  

 Sekretariatets aktiviteter falder således uden for momsens  

 anvendelsesområde.
