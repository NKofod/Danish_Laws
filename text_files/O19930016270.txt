Resumé A klagede over en visitationsordning ved Københavns Postcenter.  

 Visitationsordningen var blevet indført i januar 1991 af postvæsenets  

 ledelse.  

 Indførelsen skete i henhold til fælles centrale rammebestemmelser suppleret  

 med  

 et sæt lokale "etiske spilleregler". Visitationsordningen skulle  

 dels  

 forhindre tyveri dels virke generalpræventivt.
A anførte, at  

 visitationsordningen, der indebar fremvisning af indhold af lommer, var  

 stærkt  

 ærekrænkende, unødvendig og især uværdig i forhold til tjenestemænd.
Ombudsmanden udtalte, at alle offentligt ansatte var undergivet  

 et generelt vandelskrav.
Selv om der eventuelt for visse stillinger stilles  

 større krav om decorum, er dette dog ikke ensbetydende med, at der bør ske  

 generel undtagelse fra visitation.
Afgørelsen heraf må bero på en vurdering  

 af,  

 om den ansattes funktion åbner mulighed for at tilegne sig betroede  

 genstande.  

 Ombudsmanden fandt efter de foreliggende oplysninger ikke holdepunkter for at  

 undtage de i sagen omhandlede tjenestemænd fra en i øvrigt sagligt begrundet  

 og  

 indrettet visitationsordning.
Ombudsmanden udtalte yderligere, at offentlige arbejdsgivere i  

 medfør af deres ledelsesret kan fastsætte kontrolforanstaltninger i forhold  

 til  

 personalet, for så vidt foranstaltningen har et sagligt formål og ikke  

 forvolder dem tab eller nævneværdig ulempe.
Endvidere må det sikres, at der  

 ikke sker en tilsidesættelse af reglerne om tavshedspligt.
Ombudsmanden  

 fandt,  

 at den konkrete visitationsordning opfyldte de anførte krav, og at der på  

 denne  

 baggrund ikke var grundlag for kritik. (J. nr. 1992-962-819).
 Visitationsordning i postvæsenet.
 A klagede til mig over en  

 visitationsordning ved Københavns Postcenter.
Det fremgik af sagens  

 oplysninger, at postvæsenets ledelse i oktober 1989 besluttede at indføre  

 visitationsordninger ved bl.a.
Københavns Postterminal (nu Postcenter).
I august 1990 blev der i  

 samarbejde med Postkartellet udarbejdet nogle centrale rammer for udførelse  

 af  

 visitation i postvæsenet.
På grundlag af disse rammer blev der den 5.  

 december  

 1990 efter forhandling med visse personalerepræsentanter udarbejdet et sæt  

 lokale etiske spilleregler for visitation i Københavns Postterminal.
 Fællesklubben for Københavns  

 Postbudeforening's område i Københavns Postterminal ønskede ikke at deltage i  

 forhandlingerne.
Ordningen trådte i kraft den  

 1. januar 1991 og omfattede alle, der gik/kørte ud gennem de anviste udgange.  

 Udtagningen skete efter en særlig datamatstyret frekvensudtagningsplan.
Om  

 afvikling af selve visitationen indeholdt reglerne i pkt.
C 1 bl.a. følgende:
 "Visitationen må ikke på  

 nogen måde have en for den udvalgte medarbejder krænkende form.
 Den normale procedure vil  

 være forevisning ved skranke.
Visitationen omfatter simpel  

 visitation, d.v.s., at den visiterede alene er forpligtet til på opfordring  

 at  

 åbne tasker, net, bagagerum i biler mv. samt fremvise indhold heri samt evt.  

 indhold i lommer.
Visitator må ikke uden tilladelse undersøge tasker, net,  

 lommer, køretøjer mv. eller "klappe" den visiterede.
..." Den 3. juni 1991 blev A  

 udtaget til visitation.
Der blev udfærdiget en rapport, hvoraf følgende  

 fremgår:
 "...
Undertegnede bliver kl. 13.25  

 tilkaldt til Personaleudgangen. Årsagen var, at (A) ikke mente, at visitator  

 havde krav på at se hvad hans lommer indeholdt.
Jeg forklarede ham, at  

 visitator selv vurderer hvornår lommerne skal vises. (A) forklarede, han selv  

 havde været med til at udforme de etiske spille-regler og mente ikke at  

 ovennævnte var aftalt.
For at få en afklaring blev vi enige om at udfærdige  

 rapport.
..." Herefter klagede A til mig,  

 idet han gjorde gældende, at bestemmelsen om efter anmodning fra visitator at  

 skulle fremvise indholdet af lommer var stærkt ærekrænkende og unødvendig,  

 fordi der ikke i et par bukselommer kunne være noget af postal interesse, og  

 fordi post og personale under hele tjenestens udførelse var under opsyn.  

 Specielt i forhold til tjenestemænd var bestemmelsen uværdig og unødvendig,  

 fordi der ved ansættelsen blev forlangt en "ren" straffeattest m.m.
 Da sagen ikke havde været  

 forelagt Generaldirektoratet for P & T, videresendte jeg klagen dertil.
 I skrivelse af 26. februar  

 1992 udtalte Københavns Postterminal bl.a. følgende:
 "...
 Københavns Postterminal er af  

 den opfattelse, at visitationsformen ikke er krænkende for den visiterede, og  

 at  

 de administrative procedurer sikrer, at den visiterede ikke forvoldes tab  

 eller  

 nævneværdig ulempe.
 Erfaringerne fra de 13  

 måneder hvor visitationssystemet har fungeret, har været meget positive.
 Det er kun ganske få  

 medarbejdere der har foretaget vægringer ved visitationen.
 Kontorpakmester (A), der er  

 tillidsmand for tjenestemændene i brevafdelingen, har den 3. juni 1991  

 foretaget en vægring ved et krav om at fremvise indholdet i lommerne.
 Der blev udarbejdet en  

 rapport, og sagen blev gennemgået ved en samtale, hvor kontorpakmester (A)  

 blev  

 gjort bekendt med reglerne i de etiske spilleregler.
..." Som svar på  

 generaldirektoratets høringsskrivelse anførte A i skrivelse af 6. marts 1992  

 bl.a. følgende:
 "...
 Jeg må dog fastholde min  

 klage om, at visitationsordningens bestemmelser om at man skal tømme sine  

 bukselommer, hvis visitator ønsker det, er i uoverensstemmelse med den tillid  

 og respekt, der må vises en tjenestemand.
 Kravet om at tømme lommerne  

 kan kun opfattes ærekrænkende, fordi der heri ligger en formodning om et  

 muligt  

 tyveri fra arbejdspladsen.
 ...
 Men selvfølgelig efterlever  

 alle tjenestemændene ledelsens bestemmelser - ligesom jeg selv efterfølgende  

 har tømt og forevist, hvor mange nøgler, penge - og andre private sager jeg  

 havde på mig. - Det går endda så vidt, at visitator også undersøger de breve  

 jeg modtager fra fagforeningen o.a.
..." I sin afgørelse af 17. marts  

 1992 anførte generaldirektoratet følgende:
 "...
I voldgiftskendelser og  

 afgørelser fra arbejdsretten er det fastslået, at arbejdsgiveren i medfør af  

 ledelsesretten kan indføre kontrolforanstaltninger, som efter  

 omstændighederne  

 anses for nødvendige, fx. for at forhindre tyverier.
Visitation er en  

 kontrolforanstaltning.
Retspraksis har efterhånden fastlagt tre vigtige  

 hovedretningslinjer, som skal følges i forbindelse med  

 kontrolforanstaltninger,  

 nemlig:
at der skal  

 være et fornuftigt formål med den påtænkte kontrolforanstaltning, at den ikke  

 må have en krænkende form for medarbejderne, og at den ikke  

 må forvolde medarbejderne tab eller nævneværdig ulempe.
Visitation i Postvæsenet blev  

 indført efter drøftelse med Postkartellet som repræsentant for de største  

 personaleorganisationer i Postvæsenet.
Indførelsen samt den praktiske  

 tilrettelæggelse og udførelse sker i henhold til fælles centrale  

 rammebestemmelser.
Disse rammebestemmelser suppleres på hvert tjenestested  

 med  

 visitation med såkaldte "etiske spilleregler". Postvæsenets  

 indførelse af visitation skal ses dels som led i at forhindre tyverier, dels  

 som et generalpræventivt element i bestræbelserne på at højne og fastholde  

 postsikkerheden, så Postvæsenet i forhold til kunderne er en pålidelig og  

 sikker transportør og samarbejdspartner.
Visitationen gennemføres  

 udelukkende som simpel visitation.
Rammebestemmelserne og de lokale  

 bestemmelser  

 for Københavns Postcenter indeholder følgende beskrivelse heraf:
"Visitationen omfatter  

 simpel visitation, d.v.s. at den visiterede alene er forpligtet til på  

 opfordring at åbne tasker, net, bagagerum i biler m.v. samt fremvise indhold  

 heri samt i lommer.
Visitator må ikke uden tilladelse undersøge tasker, net,  

 lommer, køretøjer m.v. eller "klappe" den visiterede." Det er desuden anført i  

 bestemmelserne, at visitationen ikke må have en krænkende form.
Generaldirektoratet kan ikke  

 give Dem medhold i Deres klage.
Der er herved lagt vægt på, at  

 visitationsordningen ved Københavns Postcenter overholder de ovennævnte  

 hovedretningslinjer, der gælder for kontrolforanstaltninger, og som er  

 indeholdt i rammebestemmelserne.
I den konkrete situation den 3. juni 1991,  

 hvor De blev udtaget til visitation, var det derfor berettiget af visitator  

 at  

 anmode Dem om at få forevist indholdet af Deres lommer.
..." I skrivelse af 23. marts 1992  

 fremsatte A supplerende udtalelser.
A anførte bl.a., at Arbejdsrettens  

 afgørelser og voldgiftskendelser ikke kunne påberåbes, idet disse forholdt  

 sig  

 til overenskomstansatte, ligesom der ved udarbejdelsen af de lokale regler og  

 rammebestemmelserne ikke var taget hensyn til tjenestemændenes interesser.
A  

 gjorde desuden gældende,  

  

 at  

  

 der ikke  

 var dokumentation for påstande om tyveri,  

  

 at  

  

 det var et spørgsmål, om ordningen var fornuftig, idet udgifterne oversteg  

 reklamationsudgifterne, og der ikke kunne registreres et fald i  

 reklamationer,  

 samt  

  

 at  

  

 arbejdet i stedet kunne  

 tilrettelægges således, at der var kontrol hele vejen igennem.
 I A's klage af 6. april 1992  

 bad han om min vurdering af, om visitationsordningen - eller administrationen  

 heraf - var ærekrænkende eller på anden vis i strid med gældende lov,  

 herunder  

 tjenestemandsloven, samt om det var muligt at blive fritaget, hvis det  

 oplevedes som en krænkelse.
 Generaldirektoratet for P  

 & T udtalte i skrivelse af 20. maj 1992 bl.a. følgende:
 "...
Det er fortsat  

 Generaldirektoratets opfattelse, at visitationsordningen ved Københavns  

 Postcenter overholder de retningslinjer for kontrolforanstaltninger, som har  

 udviklet sig bl.a. gennem arbejdsrettens praksis.
Denne praksis skelner ikke  

 mellem forskellige ansættelsesformer, og der er ikke grundlag for at stille  

 forskellige krav til kontrolforanstaltninger, herunder visitationsordninger,  

 i  

 forhold til tjenestemænd og overenskomstansatte.
Generaldirektoratet finder,  

 at indførelsen af visitation ved Københavns Postcenter og den måde, hvorpå  

 den  

 simple visitation bliver gennemført, ikke virker ærekrænkende.
I den  

 forbindelse lægger Generaldirektoratet betydelig vægt på, at ordningen først  

 blev indført i Postvæsenet efter drøftelser og i enighed med Postkartellet,  

 der  

 repræsenterer de 4 største personaleorganisationer.
En af disse  

 organisationer  

 er Dansk Postforbund, der har forhandlingskompetencen bl.a. for (A's)  

 stilling.
..." I min afsluttende skrivelse  

 til A udtalte jeg følgende:
 "  

  

 1. Personkredsen.
 De har gjort gældende, at  

 ordningen i forhold til tjenestemænd er uværdig og ærekrænkende som følge af  

 de  

 særlige krav, der i forvejen stilles til tjenestemænd.
 Tjenestemandslovens § 10  

 indeholder et krav om, at en tjenestemand såvel i som uden for tjenesten skal  

 vise sig værdig til den agtelse og tillid, som stillingen kræver.
 Det er desuden antaget, at  

 alle offentligt ansatte - uanset deres ansættelsesmæssige status - er  

 undergivet et generelt vandelskrav.
 Jeg har forstået Deres  

 synspunkt således, at tjenestemænd skal opfylde et specielt krav om vandel,  

 og  

 at det derfor er urimeligt og overflødigt at lade dem være omfattet af  

 visitationsordningen.
 Som anført er alle offentligt  

 ansatte undergivet et vandelskrav, hvilket taler for en ensartet behandling  

 af  

 alle personalegrupper.
Selvom der for visse  

 stillinger eventuelt stilles større krav om decorum, er dette dog ikke i sig  

 selv ensbetydende med, at der bør ske undtagelse fra visitation.
Ved  

 afgørelsen  

 heraf må der lægges vægt på, om den pågældende varetager en funktion, som  

 åbner  

 mulighed for, at pågældende vil kunne tilegne sig betroede genstande.  

 Afgørende  

 bliver således, om denne adgang for nogle er væsensforskellig i forhold til  

 andres.
Der er ikke i de foreliggende oplysninger holdepunkter for at antage,  

 at der skulle være en sådan forskel mellem tjenestemændenes og de  

 overenskomstansattes adgang.
 Til støtte for synspunktet om  

 også at lade tjenestemænd være omfattet af visitationsordningen taler desuden  

 en voldgiftskendelse (30/7-42) (*1), der statuerede, at funktionærer ikke  

 kunne  

 kræves holdt uden for ordningen, idet dette ville være ærekrænkende for den  

 del  

 af personalet, som ikke havde funktionærstatus, samt en kendelse fra  

 Arbejdsretten (K 798), der bestemte, at det ikke kunne være ærekrænkende for  

 en  

 lille del at underkaste sig den samme kontrol, som størsteparten af  

 kollegerne  

 allerede frivilligt var indgået på.
 Der er således efter min  

 opfattelse ikke i denne sag holdepunkter for at undtage tjenestemænd i den  

 gruppe, De tilhører, fra en i øvrigt sagligt begrundet og indrettet  

 visitationsordning.
 2. Krav til ordningen.
 De har rejst spørgsmålet, om  

 adgangen til at indføre kontrolforanstaltninger som den foreliggende kræver  

 lovhjemmel.
 Generaldirektoratet for Post-  

 og Telegrafvæsenet har lagt til grund, at det følger af den offentlige  

 arbejdsgivers ledelsesret, at arbejdsgiveren kan fastsætte  

 kontrolforanstaltninger  

 i forhold til personalet.
 Denne opfattelse, som har  

 støtte i voldgiftskendelser og domme afsagt af Arbejdsretten, kan ikke give  

 mig  

 anledning til bemærkninger.
Det må dog efter min mening  

 kræves, at kontrolforanstaltningen skal have et sagligt formål, dvs. være  

 begrundet i driftsmæssige hensyn.
Den må endvidere ikke have en for  

 arbejdstagerne krænkende form, og den må ikke forvolde dem tab eller  

 nævneværdig ulempe.
Samtidig må det sikres, at der ikke i forbindelse med  

 visitationen sker en tilsidesættelse af reglerne om tavshedspligt.
Jeg sigter  

 hermed til, at eventuelle oplysninger om de ansattes private forhold ikke  

 kommer til uvedkommendes kundskab.
 Generaldirektoratet har  

 oplyst, at formålet med visitationsordningen er dels at hindre tyverier dels  

 at  

 virke generalpræventivt for at højne og fastholde postsikkerheden, så  

 postvæsenet i forhold til kunderne er en pålidelig og sikker transportør og  

 samarbejdspartner.
 De har anført, at der ikke  

 var dokumentation for tyverier, samt at der i stedet kunne indføres kontrol  

 under hele arbejdsprocessen.
Jeg må lægge til grund, at  

 der løbende har været reklamationer over bortkomne forsendelser, og at der  

 således har været sagligt grundlag for at gennemføre en kontrolordning.
At  

 postvæsenet har valgt en personlig visitationsordning i stedet for at indføre  

 en generel løbende kontrol, kan ikke give mig grundlag for kritik.
Jeg har  

 herved lagt vægt på, at den gennemførte ordning må anses for mindre  

 bekostelig  

 end en sådan almen kontrolordning.
Ifølge de fastsatte regler om  

 visitation i postvæsenet, må visitationen ikke have en for den udvalgte  

 medarbejder krænkende form.
Den normale procedure vil være forevisning ved  

 skranke, men hvis medarbejderen ønsker det, kan visitation ske i et separat  

 lokale, hvor der altid skal være 2 kontrollanter til stede.
Der er alene tale  

 om simpel visitation.
Visitator må ikke uden tilladelse selv undersøge  

 genstande eller "klappe" den visiterede.
Hertil kommer, at alle,  

 der  

 går ud gennem de anviste udgange, er omfattet af ordningen, at udtagningen  

 sker  

 automatisk, og at visitator skal være uniformeret.
 Jeg finder på denne baggrund  

 ikke grundlag for at antage, at visitationsordningen savner sagligt formål,  

 eller at der ved gennemførelsen af visitationen påføres personalet særlige og  

 mere  

 indgående ulemper, eller at privatlivet tilhørende oplysninger prisgives.
 Jeg finder herefter ikke  

 grundlag for kritik af den generelle tilrettelæggelse af visitationsordningen  

 ved Københavns Postcenter.
 Den over for Dem begærede  

 visitation den 3. juni 1991 blev gennemført i overensstemmelse med de  

 fastsatte  

 regler, og jeg har derfor heller ikke grundlag for kritik af denne  

 visitation.
..." NOTER: (*1) Jf.
Allan Rise:  

 "OK-fortolkning ved faglig voldgift", 5. udg. 1983, s. 450.
