Fremsat den 27. oktober 2005 af Marie Fugl (SF),  

 Steen Gade (SF) og Ole Sohn (SF) Forslag til folketingsbeslutning om  

 mindre afhængighed af olie i transportsektoren Folketinget opfordrer regeringen til 1.  

 	  

 at meddele Europa-Kommissionen,  

 at Danmark er parat til at forpligte sig til at erstatte 5,75 pct. af  

 olieforbruget i transportsektoren med biobrændstoffer inden udgangen af 2010  

 under forudsætning af, at dette kan gennemføres ved at pålægge  

 olieselskaberne  

 at tilsætte en bestemt andel biobrændstoffer til benzin og diesel, og 2.  

 	  

 at etablere en  

 forsknings- og udviklingspulje til produktion af alternativer til benzin og  

 diesel  

 baseret på affalds- og restprodukter.
Bemærkninger til forslaget Almindelige bemærkninger Olieforbruget vokser kraftigst i transportsektoren i Danmark så vel  

 som i resten af verden.
I EU-15 forventes CO2  

 -emissionerne at vokse  

 med 50 pct. i perioden 1990-2010 til 1.113.000.000 t.
Olieafhængigheden er på  

 98 pct. i transportsektoren i EU.
De små gevinster i energieffektiviteten i  

 nye  

 bilmodeller spises op af væksten i transportarbejdet.
Der er derfor behov for  

 både at forbedre transportens energieffektivitet, minimere unødvendigt  

 transportarbejde gennem satsning på bedre kollektiv trafik m.v. og i videst  

 mulig udstrækning at erstatte olie med andre brændsler.
Dette beslutningsforslag handler primært om transportsektorens  

 brændstofforbrug og potentialet for at erstatte en del af olien i  

 transportsektoren med fornybar energi i form af biobrændsler.
Biobrændslerne  

 kan skaffe et pusterum i en mellemperiode frem til det tidspunkt, hvor olien  

 og  

 forbrændingsmotorerne er erstattet af brændselsceller og »zero  

 emission«-teknologier  

 med el og brint som energibærere i hovedparten af transportarbejdet.
Man kan ikke løse transportsektorens miljøproblemer alene ved  

 hjælp af biobrændstoffer.
Biobrændsler kan bidrage med brændsler, der i et  

 vist  

 omfang kan betegnes som CO2  

 -neutrale.
Men produktionen af  

 biobrændsler vil potentielt optage store arealer og påvirke naturens  

 mangfoldighed,  

 hvis de produceres direkte på afgrøder og ikke kun på restprodukter.
Det er  

 derfor vigtigt, at råstoffernes belastning minimeres.
Socialistisk Folkeparti  

 mener, at biobrændsler skal produceres ud fra organiske restprodukter og  

 organisk affald fra landbrug, jordbrug, industri og husholdninger og ikke på  

 basis af etårige energiafgrøder, medmindre væsentlige dele af afgrøden  

 anvendes  

 til foder eller fødevarer.
SF mener derudover ikke, at biobrændstofferne skal  

 afgiftsfritages ud over differentiering i forhold til CO2  

 - og  

 energiindhold.
Transporten er uanset brændselsvalg årsag til mange andre  

 omkostninger  

 ud over klimapåvirkningen, som begrunder en fortsat afgift.
I stedet foreslås  

 påbud om mindsteindhold af biobrændstof i benzin og diesel.
Afgrøder til produktion af biobrændstoffer vil optage 4-13 pct.  

 af det samlede landbrugsareal i EU-25 afhængigt af afgrødevalg og den  

 teknologiske udvikling, hvis målsætningen på 5,75 pct. skal nås.
Raps er den  

 mest arealkrævende afgrøde, og anvendelse af biodiesel vil kræve filtre på  

 dieselkøretøjer for at fjerne partikelforureningen.
Erstatning af hele  

 dieselforbruget i Danmark med biodiesel vil således kræve 30-40 pct. af det  

 nuværende landbrugsareal, hvorimod anvendelse af restprodukter som halm,  

 resttræ m.v. til produktion af bioætanol og dimetylæter (DME) ikke i samme  

 grad  

 har et areal- og dermed et biodiversitets- og sprøjtemiddelproblem som  

 biodiesel.
Regeringen bør arbejde for at fjerne handelsrestriktioner, også  

 når det gælder alternativer til olie.
Dette vil betyde større import af  

 ætanol,  

 sandsynligvis fra Brasilien. Ætanol kan i dag fremstilles til en pris af 3,75  

 kr./l i EU.
Et projekt om en fabrik i Sønderjylland regner med en pris  

 fremover  

 på 3,40 kr./l.
Det er på grundlag af raps, sukkerroer m.v.
Til sammenligning  

 kan Sverige importere ætanol fra Brasilien til knap 3 kr./l leveret i svensk  

 havn inklusive omkostninger, forsikring og fragt.
Det omfatter 0,76 kr./l i  

 told.
Eksklusive told ville prisen altså være ca. 2,20 kr./l.
Med en råoliepris på 60 USD/tønde er benzinprisen fra raffinaderi  

 på 2,70 kr./l. Ætanol har imidlertid en mindre brændværdi end benzin.
Nævnte  

 benzinpris svarer til en pris på 1,72 kr./l ætanol.
Da ætanol er fritaget for  

 CO2  

 -afgift, skal der lægges 22 øre til denne omregnede benzinpris,  

 der så bliver på 1,94 kr./l.
 Konklusionen er:
   

 	  

 Brasiliansk ætanol er  

 konkurrencedygtigt, selv om EU opfører sig groft protektionistisk også i  

 dette  

 spørgsmål.
  

 	  

 Hvis man fjernede  

 tolden, ville der næsten ingen prisforskel være.
Et krav om 10 pct. ætanol  

 (opgjort som brændværdi) vil koste ca. 1,60 kr. + moms pr. tankfuld (  

 40 l  

 x 10 pct. x prisforskel på 26 øre x  

 1/0,64 (korrektion for energieffektivitet)).
 Det bemærkes i øvrigt, at tilsætning af ætanol til benzin vil  

 overflødiggøre tilsætningsstoffer som MTBE og andre stoffer, der i dag  

 tilsættes for at kompensere for de skærpede krav til benzinens indhold af  

 skadelige aromater (benzen).
Bemærkninger til forslagets enkelte punkter Ad 1. EUs biobrændstofdirektiv Allerede i juni 1998 opfordrede Europa-Parlamentet til over 5 år  

 at øge biobrændstoffers markedsandel til 2 pct. bl.a. gennem fastsættelse af  

 en  

 obligatorisk andel af biobrændstoffer for olieselskaberne, jf.  

 Europa-Parlamentets beslutning om meddelelse fra Europa-Kommissionen om  

 energi  

 for fremtiden  A4-0207/98 (EFT C 210 af 6.7.1998, s. 215). Samme måned  

 gav  

 Rådet sin støtte til Kommissionens strategi for vedvarende energikilder og  

 anmodede om specifikke foranstaltninger inden for biobrændstofsektoren, jf.  

 Rådets resolution af 8. juni 1998 om vedvarende energikilder (EFT C 198 af  

 24.6.1998, s. 1).
Ifølge EUs biobrændstofdirektiv (Europa-Parlamentets og Rådets  

 direktiv 2003/30/EF af 8. maj 2003 om fremme af anvendelsen af  

 biobrændstoffer  

 og andre fornyelige brændstoffer til transport (EUT L 123 af 17.5.2003, s.  

 42))  

 bør medlemslandene sikre, at en minimumsandel af biobrændstoffer og andre  

 fornyelige brændstoffer markedsføres på deres områder.
Dette er reelt blevet  

 til en anbefaling om, at medlemslandene sikrer en minimumsandel på 2 pct. per  

 31. december 2005 og 5,75 pct. per 31. december 2010. Der er dermed skabt  

 betydelig usikkerhed.
Den danske regering bidrog til dette ved at arbejde  

 aktivt for at udskifte det oprindelige direktivforslags obligatoriske mål for  

 brug af biobrændstoffer med frivillige mål.
Den danske regering har tilmed i juni 2005 meddelt Kommissionen,  

 at Danmarks vejledende mål for brugen af biobrændstoffer i 2005 fastsættes  

 til  

 nul.
Kommissionen har i juli 2005 i en åbningsskrivelse meddelt, at den ikke  

 anser det danske mål for at være i overensstemmelse med direktivet.
Forslagsstillerne er af den opfattelse, at omstilling af  

 transportsektorens brændsler ikke lader sig gøre ved frivillige målsætninger  

 og  

 slet ikke ved fastsættelse af målsætninger på nul.
EUs  

 brændstofdirektiv  

 (98/70/EF, ændret ved 2003/17/EF) gør det desuden ikke muligt at stille krav  

 om  

 tilsætning af biobrændstoffer, hvilket strider direkte mod formålet med  

 biobrændstofdirektivet.
 Det foreslås derfor, at regeringen meddeler Kommissionen, at  

 Danmark vil kunne nå målet på 5,75 pct. såfremt der åbnes mulighed for at  

 påbyde tilsætning af biobrændstoffer til benzin og diesel i alle medlemslande  

 og målsætningen på 5,75 pct. gøres bindende for medlemslandene.
Det foreslås, at størstedelen af målsætningen opnås gennem et  

 påbud til oliebranchen om tilsætning af ætanol til benzin, der markedsføres i  

 Danmark.
For så vidt angår tilsætning til diesel, foreslås påbud om  

 anvendelse  

 af dimetylæter (DME) baseret på restprodukter og organisk affald i en takt,  

 som  

 fremskynder produktion af DME.
Ad 2. Forskning og udvikling Der skal forskes og udvikles i bioætanol, dimetylæter (DME) og  

 andre alternativer til benzin og diesel baseret på rest- og affaldsprodukter.  

 Det foreslås, at ordningen, der fritager landbruget for dieselolieafgift,  

 fjernes, og at forskning og udvikling modtager en finansiering, der modsvarer  

 provenuet herfra.
Skriftlig fremsættelse Marie Fugl  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om mindre afhængighed af olie i transportsektoren.
(Beslutningsforslag nr.
B 20).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
