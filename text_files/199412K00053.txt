Nr LSF 53 Forslag til Lov om ændring af lov om leje, lov om midlertidig regulering  

 af boligforholdene og lov om individuel boligstøtte Fremsat af Villy Søvndal (SF) Steen Gade (SF) Jørn Jespersen (SF) Kristen  

 Touborg (SF) den 16. november 1994 § 1 I lov om leje, jf. lovbekendtgørelse nr. 704 af 22. juli 1994, foretages  

 følgende ændringer:
 1. I § 5, stk. 2, ophæves 3. pkt.
 2. § 9, stk. 2 og 3, ophæves.
 3. § 20 affattes således:
»§ 20. Lejeren skal i lejeperioden foretage vedligeholdelse  

 og fornøden fornyelse af låse, nøgler og ruder og holde vand- og gashaner og  

 elafbrydere forsvarligt ved lige.
Lejeren skal endvidere vedligeholde  

 wc-kummer, cisterner, vaskekummer, badekar, køleskabe, komfurer,  

 vaskemaskiner og lignende installationer, medmindre lejeren kan godtgøre, at  

 forringelsen ikke skyldes hans forsømmelse.« 4. § 22, stk. 1, affattes således:
»Udlejeren skal i hvert regnskabsår afsætte et beløb, der i 1983  

 udgør 13,50 kr. pr. m2 bruttoetageareal på en vedligeholdelseskonto for  

 lejligheden.
Beløbene afsættes med 1/12 månedsvis.
Den årlige afsætning  

 forøges med 1,50 kr. pr. m2 bruttoetageareal hver 1. januar, første gang den  

 1. januar 1984.« 5. I § 22, stk. 3, 1. pkt., udgår ordene: »og til  

 anden vedligeholdelse efter § 23, stk. 2«.
 6. § 23, stk. 2, ophæves.
 Stk. 3-5 bliver herefter stk. 2-4.
 7. I § 23, stk. 3, der bliver stk. 2, udgår »og  

 2«.
 8. § 29, stk. 3, ophæves.
 Stk. 4 og 5 bliver herefter stk. 3 og 4.
 9. § 34, stk. 1, affattes således:
»I lejeforhold om beboelseslejligheder og enkeltværelser til beboelse  

 kan lejen ikke kræves forudbetalt for et længere tidsrum end 6 måneder.
Ved  

 forudbetalt leje forstås i denne forbindelse det beløb, der umiddelbart inden  

 de aftalte betalingsterminer henstår som indbetalt hos udlejeren.
Ej heller  

 kan der hos lejerne kræves andet indskud, depositum eller lignende af en  

 sådan størrelse, at det samlede beløb inklusive forudbetalt leje overstiger,  

 hvad der er tilladt efter 1. pkt.« 10. § 34, stk. 3, affattes således:
»Stk. 3. Gennemføres lejeforhøjelser, kan forudbetalt leje  

 kun kræves reguleret i lejeaftaler om beboelseslejligheder og enkeltværelser  

 til beboelse, hvis forudbetalingen ikke skal indestå som depositum ved  

 lejeforholdets ophør.
Reguleringen kan kræves med lige store månedlige beløb  

 over samme antal måneder, som forudbetalingen vedrører.« 11. § 34, stk. 4, ophæves.
 12. I § 36, stk. 2, 2. pkt., indsættes efter  

 »varmeforsyningsanlæg,» ordene: »hvor værket ikke opgør  

 udgiften til brændselsforbruget særskilt,».
 13. I § 38, stk. 1, 1. pkt., udgår ordene: »til en  

 betalingstermin«.
 14. § 39, stk. 1, affattes således:
»Varmeregnskabsåret slutter den 1. juni.« 15. § 39, stk. 3, ophæves.
 16. I § 40, stk. 1, ophæves 4. pkt.
 17. I § 40, stk. 3, ophæves 2. pkt.
 18. § 42 affattes således:
 »§ 42. Er regnskabet ikke kommet frem til lejeren senest 4  

 måneder efter varmeregnskabsårets udløb, mister udlejeren retten til at kræve  

 tillægsbetaling af lejeren.
Stk. 2. Fremsendes regnskabet ikke senest 6 måneder efter  

 varmeregnskabsårets udløb, kan lejeren undlade at indbetale varmebidrag,  

 indtil han har modtaget regnskabet og har modtaget et eventuelt for meget  

 betalt varmebidrag for den afsluttede varmeregnskabsperiode.« 19. § 43, stk. 1, affattes således:
»Har udlejeren som følge af en undskyldelig fejl glemt at optage en  

 udgiftspost på regnskabet, kan udlejeren uden meddelelse til lejerne overføre  

 posten til det følgende varmeregnskab, hvis det ikkeoptagne beløb højst udgør  

 10 pct. af de samlede udgifter i det først afsluttede regnskab.« 20. I § 46, stk. 2, udgår efter »det offentlige«  

 ordet: »eller«, og efter »beboelse« indsættes: »,  

 eller på lejeaftaler vedrørende kommunale pensionistboliger, jf. lov om  

 individuel boligstøtte«.
 21. § 46, stk. 5, ophæves.
22. I § 46 b, stk. 2, 2. pkt., ændres »100 kr.«  

 til: »50 kr.« 23. I § 46 b, stk. 2, ophæves 3. pkt.
 24. Kapitel VII B (§§ 46 j-46 p) ophæves.
 25. § 47, stk. 1, litra a, affattes således:
 »a) lejeforhøjelser efter § 58, stk. 3, og forbedringer efter § 46 a,  

 stk. 3,».
 26. I § 47, stk. 2, 2. pkt., udgår », der er forbedret  

 efter § 62 b, samt lejemål«.
 27. I § 48, stk. 4, 3. pkt., udgår ordene: »depositum  

 og«.
 28. I § 50, stk. 2, ophæves 2. pkt.
 29. I § 50, stk. 5, ophæves 2. pkt.
 30. § 59, stk. 4, ophæves.
 Stk. 5 bliver herefter stk. 4.
 31. I § 59, stk. 5, der bliver stk. 4, ophæves 2.  

 pkt.
32. I § 59 a, stk. 3, ændres »§ 59, stk. 5, 3.  

 pkt.« til: »§ 59, stk. 4, 2. pkt.«, og »§ 59, stk. 5, 1.  

 pkt.« ændres til: »§ 59, stk. 4, 1. pkt.« 33. § 59 b, stk. 5, ophæves.
 34. I § 61, stk. 2, udgår »og § 59, stk. 3,».
 35. § 62 a ophæves.
 36. § 62 b ophæves.
 37. § 63 affattes således:
 »§ 63. Når lejeren ønsker at forbedre det lejede for et  

 beløb, der overstiger 1 års leje på forbedringstidspunktet, kan han og  

 udlejeren aftale, at der ved lejerens fraflytning ydes ham en godtgørelse.
 Stk. 2. Medmindre andet aftales under hensyn til forbedringens  

 karakter, udgør godtgørelsen lejernes udgift med fradrag af 1/10 af beløbet  

 for hvert hele år, han har benyttet forbedringen.
Stk. 3. Udlejeren kan ved genudlejning enten kræve en  

 lejeforhøjelse, der modsvarer forbedringen, eller kræve godtgørelsen betalt  

 af den nye lejer.« 38. I § 63 a, stk. 1, indsættes efter »§§  

 18«:», 18 a«.
 39. I § 63 a, stk. 1., ophæves 2. og 3. pkt.
 40. I § 63 a, stk. 6, ophæves 2. pkt.
 41. § 63 c, stk. 3, ophæves.
 42. I § 63 d, stk. 5, 4. pkt., indsættes efter »den  

 kommune,» ordene: »hvor ejeren er bosat, eller - hvis ejeren bor i  

 udlandet - i den kommune,».
 43. § 63 f, stk. 5, affattes således:
»Stk. 5. Såfremt en kommunalbestyrelse beslutter, at kapitel  

 II-V i lov om midlertidig regulering af boligforholdene skal være gældende i  

 kommunen, overføres det på kontoen efter § 63 a indestående beløb til den i §  

 18 b i lov om midlertidig regulering af boligforholdene nævnte konto.« 44. I § 64, stk. 4, 1. pkt., udgår ordene: », jf. dog  

 stk. 5 og 6«.
 45. § 64, stk. 5 og stk. 6, ophæves.
 Stk. 7-10 bliver herefter stk. 5-8.
 46. § 65, stk. 2, ophæves.
 47. § 66, stk. 2-5, ophæves.
 Stk. 6 bliver herefter stk. 2.
 48. § 66 a ophæves.
 49. § 69, stk. 2, affattes således:
»Stk. 2. Lejeren skal i hvert enkelt tilfælde meddele  

 udlejeren, til hvem fremleje finder sted og vilkårene herfor.« 50. I § 73, stk. 1, ændres »er udlejet til« til:  

 »anvendes til«.
 51. I § 75, stk. 2, ændres »i en periode på mindst 2  

 år umiddelbart forud for dødsfaldet« til: »i mindst 2 år«.
 52. § 77 a affattes således:
»§ 77 a.
Såfremt parter, der i mindst 2 år har haft fælles  

 husstand, ophæver samlivet, kan der, når særlige grunde, herunder navnlig  

 hensynet til parternes mindreårige børn, taler derfor, ved dom træffes  

 bestemmelse om, hvem af parterne der skal have ret til at fortsætte  

 lejeforholdet til en lejlighed, der har tjent som fælles bolig. § 77, 2.  

 pkt., finder tilsvarende anvendelse.« 53. I § 82, litra b, ændres »tidspunktet for aftalens  

 indgåelse« til: »opsigelsestidspunktet«.
 54. § 84, litra g, ophæves.
 55. § 93, stk. 2, 3. pkt., ophæves.
56. I § 93, stk. 2, 4. pkt., der bliver 3. pkt., ændres  

 »100 kr.« til: »50 kr.« 57. I § 93, stk. 2, ophæves 5. og 6. pkt.
 58. § 97, stk. 2, ophæves.
 59. I § 98, stk. 1, 2. pkt., udgår ordene: », og som  

 ikke er omfattet af lejerens vedligeholdelsespligt,».
 60. I § 98, stk. 2, udgår 3.-5. pkt.
 61. § 98, stk. 3, ophæves.
 62. § 99, stk. 3, ophæves.
 63. § 100, stk. 4, ophæves.
 Stk. 5 bliver herefter stk. 4.
 64. Overskriften til kapitel XVIII A affattes således:
 »Fradømmelse af retten til at administrere  

 udlejningsejendomme«. 65. § 113 a affattes således:
»§ 113 a.
En ejer af en ejendom med mindst 2 udlejede  

 beboelseslejligheder kan ved dom miste retten til at administrere ejendomme  

 med udlejede beboelseslejligheder eller bestemme, hvem der skal administrere  

 hans ejendomme med udlejede beboelseslejligheder.
Det kan bestemmes ved  

 dommen, om den kun har virkning for et begrænset antal år.
Stk. 2. Fradømmelse i medfør af stk. 1 kan ske i tilfælde, hvor en  

 ejer to gange 1. er idømt bøde eller hæftestraf i medfør af bestemmelserne i denne lov,  

 lov om midlertidig regulering af boligforholdene samt lov om byfornyelse og  

 boligforbedring, 2. er idømt bødestraf i medfør af byggeloven for at undlade at foretage  

 vedligeholdelsesarbejder, som er nødvendige for at undgå, at der opstår fare  

 for en bebyggelses beboere eller andre, 3. har været under tvungen administration, jf. lov om tvungen  

 administration af udlejningsejendomme.
Stk. 3. Fradømmelse i medfør af stk. 1 kan i øvrigt ske, såfremt  

 en ejer gentagne gange groft har tilsidesat reglerne i denne lov eller  

 reglerne i lov om midlertidig regulering af boligforholdene.« § 2 I lov om midlertidig regulering af boligforholdene, jf. lovbekendtgørelse  

 nr. 705 af 22. juli 1994, foretages følgende ændringer:
 1. § 4 affattes således:
 »§ 4. Reglerne i kapitel II-IV gælder for lejeforhold, der  

 omfattes af lov om leje, når det lejede helt eller delvis anvendes til  

 beboelse.
Stk. 2. Undtaget fra reglerne i kapitel II-IV er lejeforhold i  

 ejendomme, 1. som ved lejemålets indgåelse ejes af et almennyttigt boligselskab, jf.  

 § 2 i lov om boligbyggeri, eller af institutioner som nævnt i kapitel 11  

 eller 12 i lov om boligbyggeri, eller 2. hvor mere end 80 pct. af ejendommens bruttoetageareal den 1. januar  

 1980 anvendtes til andet end beboelse.
Stk. 3. Undtaget fra reglerne i kapitel II-IV, bortset fra §§ 21  

 og 22, er endvidere lejeforhold om enkeltværelser til beboelse, når  

 værelserne er en del af udlejers beboelseslejlighed eller er en del af et en-  

 eller tofamilieshus, som udlejer bebor.« 2. I § 5, stk. 1, 1. pkt., udgår ordet:  

 »væsentligt«.
 3. I § 5, stk. 1, 2. pkt., udgår ordene: », § 62 b i  

 lov om leje«.
 4. § 5, stk. 2, litra b, affattes således:
 »b) lejeforhøjelse efter § 27, stk. 2, og forbedringer, der er  

 gennemført efter § 46 a, stk. 3, i lov om leje,».
 5. § 6, stk. 1, affattes således:
»Lejen kan ikke kræves forudbetalt for et længere tidsrum end 6  

 måneder.
Ved forudbetalt leje forstås i denne forbindelse det beløb, der  

 umiddelbart inden de aftalte betalingsterminer henstår som indbetalt hos  

 udlejeren.
Ej heller kan der hos lejerne kræves andet indskud, depositum el.  

 lign. af en sådan størrelse, at det samlede beløb - inklusive forudbetalt  

 leje - overstiger, hvad der er tilladt efter 1. pkt.« 6. § 7, stk. 2, 2. pkt., ophæves.
 7. § 8, stk. 1, affattes således:
»De nødvendige driftsudgifter omfatter udgifter til skatter,  

 afgifter, renholdelse, administration, forsikring og henlæggelser til  

 fornyelser i det omfang, det er rimeligt under hensyn til ejendommens og det  

 lejedes karakter.
De nødvendige driftsudgifter omfatter endvidere de beløb,  

 der afsættes til vedligeholdelse m.v. efter § 22 i lov om leje og §§ 18, 18 a  

 og 18 b i denne lov.« 8. § 8, stk. 3-5, ophæves.
 Stk. 6 bliver herefter stk. 3.
 9. § 9, stk. 7, ophæves.
 10. I § 10, stk. 1, 3. pkt., indsættes efter »§§  

 18« ordet: », 18 a«.
 11. § 11 affattes således:
» § 11. For husrum, der benyttes af udlejeren, eller som er  

 udlejet uden at være omfattet af reglerne i dette kapitel, samt for de i stk.  

 3 omhandlede enkeltværelser skal der på budgettet optages en lejeværdi, der  

 svarer til de pågældende husrums andel af ejendommens nødvendige  

 driftsudgifter og afkastning.
Som udgangspunkt herfor anvendes lejen,  

 henholdsvis lejeværdien, pr. 1. marts 1975. De beløb, der afsættes til  

 vedligeholdelse efter §§ 18, 18 a og 18 b i denne lov og § 22 i lov om leje,  

 fordeles dog efter bruttoetageareal.
 Stk. 2. Såfremt husrum som nævnt i stk. 1 udlejes helt eller  

 delvis til beboelse, eller lokaler, der hidtil har været udlejet helt eller  

 delvis til beboelse, overgår til anvendelse som nævnt i stk. 1, skal  

 fordelingsgrundlaget ændres tilsvarende. Ændringen foretages således, at den  

 leje, respektive lejeværdi, som de pågældende husrum hidtil er indgået med,  

 udgår af fordelingsgrundlaget, medens der i stedet optages en lejeværdi efter  

 husrummenes nye anvendelse og lejeniveauet for tilsvarende lejeforhold den 1.  

 marts 1975.
Stk. 3. Lejen for enkeltværelser til beboelse, som er omfattet af  

 dette kapitel, jf. § 4, stk. 3, fastsættes efter bruttoetagearealet som en  

 forholdsmæssig andel af den lejeværdi, der er optaget på lejebudgettet for de  

 i stk. 1, 1. pkt., omhandlede lejemål.
Hertil lægges de i stk. 1, 3. pkt.,  

 nævnte beløb.« 12. I § 12, stk. 1, 4. pkt., udgår ordene: », samt af  

 den senest udsendte meddelelse fra Grundejernes Investeringsfond om saldoen  

 på kontoen efter § 18 b«.
 13. § 13, stk. 2, ophæves.
 Stk. 3-6 bliver herefter stk. 2-5.
 14. I § 13, stk. 3, der bliver stk. 2, udgår i 2.  

 pkt. ordene: », samt af den senest udsendte meddelelse fra  

 Grundejernes Investeringsfond om saldoen på kontoen efter § 18 b«, og i  

4. pkt. ændres »stk. 4« til: »stk. 3«.
 15. I § 13, stk. 4, der bliver stk. 3, ændres »stk.  

 3« til: »stk. 2«, i § 13, stk. 5, der bliver stk. 4,  

 ændres »stk. 4« til: »stk. 3«, og i § 13, stk. 6,  

 der bliver stk. 5, ændres »stk. 5« til: »stk. 4«.
 16. I § 13 a indsættes efter »§§ 18« ordet:  

 »18 a«.
 17. § 13 b ophæves.
 18. I § 14, stk. 1, ændres »stk. 4« til:  

 »stk. 3«.
 19. § 14, stk. 2, ophæves.
 Stk. 3 bliver herefter stk. 2.
 20. I § 14, stk. 3, der bliver stk. 2, udgår i 3.  

 pkt. ordene: »depositum og«.
 21. § 15, stk. 2, ophæves.
 Stk. 3 bliver herefter stk. 2.
 22. § 15, stk. 3, der bliver stk. 2, affattes således:
»Stk. 2. Nævnet afgør endvidere uenighed om lejerens  

 antennebidrag i henhold til lejelovens kapitel VII A, betaling for varme og  

 lign., herunder uenighed om acontobidrag samt om lejeforhøjelser efter  

 lejeloven, således at udlejeren i tilfælde af indsigelse fra lejeren skal  

 indbringe sagen for huslejenævnet under iagttagelse af de i lejeloven angivne  

 frister for indbringelse for boligretten.« 23. § 15, stk. 4, ophæves.
 24. § 18 affattes således:
»§ 18. Som et led i opfyldelsen af sin pligt til at  

 vedligeholde ejendommen skal udlejeren afsætte 20,50 kr. pr. m2  

 bruttoetageareal årligt på en konto for udvendig vedligeholdelse af  

 ejendommen.
I ejendomme, der er taget i brug før 1964, skal udlejeren afsætte  

 27,50 kr. pr. m2 årligt på kontoen.
Den årlige afsætning efter 1. og 2. pkt.  

 forøges med 1,50 kr. pr. m2 bruttoetageareal hver 1. januar, første gang den  

 1. januar 1984.
 Stk. 2. Har ejendommen lejligheder og lokaler, der ikke er  

 omfattet af reglerne i dette kapitel, skal der for sådanne lokaler afsættes  

 samme beløb pr. m2 på vedligeholdelseskontoen, som afsættes af lejen for  

 beboelseslejligheder.
Stk. 3. Har lejeren ved aftale delvis overtaget pligten til at  

 vedligeholde ejendommen, nedsættes det beløb, der afsættes på  

 vedligeholdelseskontoen, forholdsmæssigt.
Har lejeren overtaget hele  

 udlejerens vedligeholdelsespligt, skal der ikke foretages afsætning.
Stk. 4. Såfremt de beløb, der er afsat efter stk. 1 til  

 vedligeholdelse og opretning, ikke kan sikre en tilfredsstillende tilstand i  

 ejendommen i løbet af 5 år, kan udlejeren med tilslutning fra  

 beboerrepræsentanterne eller et flertal af lejerne optage et hertil  

 nødvendigt større beløb på ejendomsbudgettet og på vedligeholdelseskontoen  

 efter stk. 1.« 25. Efter § 18 indsættes som ny paragraf:
» § 18 a.
I ejendomme, som har mere end 2 lejligheder, og som  

 er taget i brug før 1964, kan udlejeren indsætte det i § 18 nævnte  

 afsætningsbeløb på en bunden konto for ejendommen i Grundejernes  

 Investeringsfond, jf. kapitel III A.
De indbetalte beløb kan ikke gøres til  

 genstand for kreditorforfølgning og kan kun udbetales efter reglerne i §§ 22  

 b og 22 e.
 Stk. 2. Afsætning efter denne paragraf kan ikke påbegyndes efter  

 udgangen af 1982, medmindre varsel om lejeforhøjelse til dækning af  

 afsætningen er fremsat inden udgangen af 1982.
Stk. 3. I ejendomme uden beboerrepræsentation skal samtlige lejere  

 have meddelelse om etablering af en bunden konto, jf. stk. 1, i Grundejernes  

 Investeringsfond.
I ejendomme med beboerrepræsentation skal meddelelse efter  

 1. pkt. gives til beboerrepræsentanterne.
Stk. 4. Såfremt afsætning til vedligeholdelse sker efter denne  

 paragraf, skal udlejeren afsætte 14 kr. pr. m2 bruttoetageareal årligt ud  

 over afsætningen efter § 18. Det årlige beløb forøges den 1. januar 1986 med  

 1 kr. pr. m2 bruttoetageareal.
Herefter forøges det samlede beløb til 21,25  

 kr. pr. m2 bruttoetageareal fra den 1. maj 1993 og til 27,50 kr. fra den 1.  

 januar 1994. § 18 b, stk. 7, finder tilsvarende anvendelse.
Beløbet kan  

 endvidere forøges efter § 18 d.
 Stk. 5. Såfremt afsætningsbeløb til en ejendoms vedligeholdelse er  

 indsat på en bunden konto efter stk. 1, skal fremtidige afsætningsbeløb til  

 ejendommens vedligeholdelse til stadighed indbetales efter denne bestemmelse.
Stk. 6. Indestående på ejendommens konto efter § 18 på tidspunktet  

 for første indbetaling på kontoen efter stk. 1 kan ikke indbetales på denne  

 konto.« 26. § 18 b, stk. 1, affattes således:
»I ejendomme taget i brug før 1970, hvor afsætning ikke sker efter §  

 18 a, og som har mere end to beboelseslejligheder, skal udlejeren ud over de  

 beløb, der er nævnt i § 18, afsætte et årligt beløb på 15 kr. pr. m2  

 bruttoetageareal.
Beløbet forøges til 21,25 kr. pr. m2 bruttoetageareal fra  

 den 1. maj 1993 og til 27,50 kr. fra den 1. januar 1994. Beløbet kan  

 endvidere forøges efter § 18 d.
Beløbet indsættes på en konto for ejendommen  

 i Grundejernes Investeringsfond, jf. kapitel III A.« 27. I § 18 d, stk. 1, indsættes efter »efter §»  

 ordene: »§ 18 a, stk. 4, og«.
 28. § 20, stk. 3, 2. pkt., affattes således:
»En bunden konto efter § 18 a og § 18 b følger ved ejerskifte  

 ejendommen.« 29. I § 21 ændres »Kapitel IV« til: »§  

 20«.
 30. § 21, stk. 2, ophæves.
 31. I § 22, stk. 2, 1. pkt., indsættes efter »§§  

 18« ordene: »18 a eller«, og i 2. pkt. indsættes efter  

 »vedrørende den« ordene: »§ 18 a eller«.
 32. § 22, stk. 3, affattes således:
»Stk. 3. Nævnet kan pålægge udlejeren at lade bestemte  

 arbejder udføre og fastsætte nærmere regler herom, herunder fastsætte en  

 tidsfrist for det enkelte arbejdes fuldførelse.« 33. I § 22 a, stk. 1, indsættes før »§ 18 b«  

 ordene: »§ 18 a og«.
 34. I § 22 a indsættes efter stk. 2 som nyt stykke:
»Stk. 3. Såfremt saldoen på ejendommens konto for  

 vedligeholdelse efter § 18 var negativ ved udgangen af 1980, kan udlejeren  

 efter forudgående indberetning til Grundejernes Investeringsfond undlade  

 indbetaling, indtil den negative saldo er udlignet ved afsætning efter § 18  

 a, stk. 3.« Stk. 3-7 bliver herefter stk. 4-8.
 35. I § 22 a, stk. 3, der bliver stk. 4, indsættes efter  

 »efter §» ordene: »18 a og §», og efter »stk.  

 2« indsættes: »og 3«.
 36. I § 22 a, stk. 6, der bliver stk. 7, indsættes i 3.  

 pkt. efter »kommune,» ordene: »hvor ejeren er bosat, eller  

 - hvis ejeren bor i udlandet - i den kommune,».
 37. I § 22 a, stk. 7, der bliver stk. 8, indsættes efter  

 »jf. § 18« ordene: »a og § 18«.
 38. I § 22 b, stk. 1, 1. pkt., indsættes efter »konto  

 efter« ordene: »§ 18 a og«.
 39. I § 22 c indsættes efter »den i« ordene:  

 »§ 18 a og«.
 40. I § 22 d indsættes efter »konto efter«  

 ordene: »§ 18 a og«.
 41. I § 22 e, stk. 1 og 2, indsættes efter  

 »kontoen efter« ordene: »§ 18 a og«.
 42. Efter § 22 e, stk. 2, indsættes som nyt stykke:
»Stk. 3. Såfremt en kommunalbestyrelse beslutter, at reglerne  

 i kapitel II-V ikke længere skal gælde i kommunen, udbetales det på kontoen  

 efter § 18 a indestående beløb.« Stk. 3 og 4 bliver herefter stk. 4 og 5.
 43. I § 22 e, stk. 3, der bliver stk. 4, ændres  

 »saldoen« til: »de«, og efter »18 b« indsættes:  

 »indestående beløb«.
 44. I § 22 e, stk. 4, der bliver stk. 5, ændres »stk.  

 1 og 2« til: »stk. 1-3«.
 45. I § 22 g indsættes efter »konto efter«  

 ordene: »§ 18 a eller«.
 46. § 24 a ophæves.
 47. Efter § 25, stk. 2, indsættes som nyt stykke:
»Stk. 3. Har udlejeren, når han indbringer sagen for nævnet  

 efter stk. 1, ikke ejet ejendommen i mindst 3 år, skal nævnet, når over  

 halvdelen af lejerne skriftligt fremsætter krav herom, forlange, at  

 forbedringen ikke iværksættes, før der er forløbet indtil 5 år efter  

 udlejerens erhvervelse af ejendommen.
Dette gælder, selv om foranstaltningen  

 ikke kan anses for uhensigtsmæssig eller urimelig.« Stk. 3 bliver herefter stk. 4.
 48. § 25 b, stk. 5, ophæves.
 49. I § 27, stk. 2, indsættes efter 1. pkt. som nyt  

 punktum:
»§ 28 finder ikke anvendelse.« 50. I § 27, stk. 4, ophæves 2. pkt.
 51. § 27, stk. 8, ophæves.
 52. § 27 b ophæves.
 53. Efter § 27 b indsættes som ny paragraf:
» § 28. Såfremt udlejeren iværksætter forbedringer i de første  

 3 år efter udløbet af den frist, der i § 14, stk. 3, i lov om ejerlejligheder  

 er fastsat for lejernes overtagelse af ejendommen på andelsbasis, kan lejeren  

 kræve, at den del af lejeforhøjelsen, der overstiger 25 kr. pr. m2  

 bruttoetageareal, gennemføres gradvis for en 10-årig periode.
Den årlige leje  

 kan hvert år i perioden forhøjes med 10 pct. af den del af lejeforhøjelsen  

 som følge af forbedringen, der overstiger 25 kr. pr. m2.« 54. I § 29, stk. 1, ændres »23-25 a, 26 og 27, stk. 4,  

 2. pkt.« til: »23-26«.
 55. I § 29, stk. 3, 1. pkt., ændres »Lejeforhøjelse  

 efter stk. 2« til: »Lejeforhøjelsen«.
 56. Kapitel IV A (§§ 29 b-29 f) ophæves.
 57. § 30 affattes således:
» § 30. Reglerne i dette kapitel gælder for udlejning af  

 enkeltværelser til beboelse.« 58. I § 31, stk. 1, ændres »efter § 49 i lov om leje  

 samt lejevilkårene« til: »og lejevilkårene efter § 49 i lov om  

 leje«.
 59. § 46, stk. 3, 2. pkt., ophæves.
 60. I § 48, stk. 3, udgår ordene: », jf. dog stk.  

 6«.
 61. I § 48, stk. 4, udgår ordene: », jf. dog stk.  

 6«.
 62. § 48, stk. 6, ophæves.
 63. I § 54, stk. 1, 1. pkt., indsættes efter »i medfør  

 af« ordene: »§ 18 a,».
 64. I § 54, stk. 2, 4. pkt., indsættes efter  

 »boligministeren,» ordene: »heraf 3«.
 65. I § 55 a, stk. 1 og 2, udgår »§§ 18  

 og«, og i stedet indsættes: »§§ 18, 18 a eller«.
 66. § 55 b, stk. 2, affattes således:
»Stk. 2. En indskyder, hvis indskud for en ejendom ikke  

 overstiger 5.000 kr. den 1. januar 1984, får beløbet udbetalt med  

 førstkommende renteudbetaling.« 67. I § 56, 4. pkt., indsættes efter »bundet  

 efter« ordene: »§ 18 a og«.
68. I § 59, stk. 2, ændres »med en rente, der  

 fastsættes af fondens bestyrelse, dog mindst svarende til mindsterentekravet  

 i kursgevinstlovens § 7« til: »7 pct. p.a.« 69. § 60, stk. 4, 5. pkt., ophæves.
 70. I § 61 a indsættes efter »denne lovs« ordene:  

 »§ 18 a og«.
§ 3 I lov om individuel boligstøtte, jf. lovbekendtgørelse nr. 725 af 4.  

 august 1994, foretages følgende ændringer:
 1. I § 47, stk. 7, ændres »stk. 1 og 2« til:  

 »stk. 1-6«, og 2. pkt. ophæves.
 2. I § 75, stk. 4, 2. pkt., ændres »§§ 56, 56 a, 57 og  

 64 b« til: §§ 56, 57 og 64 b'.
 3. § 76, stk. 1, 2. pkt., affattes således:
»Det samme gælder i tilfælde, hvor kommunalbestyrelsen anviser til en  

 ældreegnet almennyttig bolig i medfør af lov om boligbyggeri, en ældreegnet  

 byfornyet bolig i medfør af lov om byfornyelse og boligforbedring, eller hvor  

 en person omfattet af § 24 a, stk. 1, nr. 1 eller 2, anvises bolig i et  

 kollektivt bofællesskab af kommunalbestyrelsen, amtsrådet, et almennyttigt  

 boligselskab eller en privat organisation som udlejer.« § 4 Loven træder i kraft den 1. december 1994.
Bemærkninger til lovforslaget Der blev af Folketinget vedtaget en række ændringer på lejelovsområdet den  

 26. maj 1994, da lovforslag nr.
L 229 blev tredjebehandlet. (Se  

 Folketingstidende 1993-94, Folketingets forhandlinger Till.
A sp. 7847, sp.  

 8542, 9242, Till.
B sp. 1271, sp. 10916, Till.
B sp. 1715, sp. 11724, Till.
B  

 sp. 1731, sp. 11951 og Till.
C sp. 1235).
Det var ikke lovgivernes intention, at disse ændringer generelt skulle  

 give lejerne dårligere vilkår, hverken økonomisk eller på anden måde.
Dette  

 fremgår af bemærkningerne til L 229 og af de udtalelser, som boligministeren  

 og de boligpolitiske ordførere fremførte bl.a. i pressen.
 Det har nu vist sig, at ændringerne i praksis på en række områder giver  

 lejerne kraftige merudgifter, hvilket er i strid med ovennævnte bemærkninger.  

 Indtil nu er der tale om følgende:
 - De tre gange 4 kr. pr. kvadratmeter til øget vedligeholdelsesafsætning,  

 hvor det kun er omkring 1 pct. af landets lejere, der får en modsvarende  

 aflastning af deres personlige vedligeholdelsesomkostninger.
 - Småhusreglerne, hvor der nu viser sig varsling af lejeforhøjelser på  

 både 100 og 200 pct.
- Regulering af deposita, hvor der nu er varslet efterreguleringer tilbage  

 i tiden i overensstemmelse med lovteksten, men i strid med de intentioner,  

 der fremgår af bemærkningerne.
Kommer udlejerne igennem med disse  

 efterreguleringer, vil titusinder af pensionister blive præsenteret for krav  

 om efterreguleringer i størrelsesordenen 10.000-15.000 kr.
Dette er vel at  

 mærke beløb, som der ikke kan gives individuel boligstøtte til.
Alt i alt finder forslagsstillerne, at det er dokumenteret, at ændringerne  

 af lejelovgivningen, som de fremgår af lov nr. 419 af 1. juni 1994, har en  

 lang række utilsigtede og kraftigt negative konsekvenser for den del af  

 landets befolkning, der er lejere.
Det er ikke for tiden muligt at overskue  

 konsekvensernes fulde omfang.
 På den baggrund foreslås, at alle de ændringer, der blev vedtaget i maj  

 1994 med vedtagelsen af L 229, ophæves.
Forslagsstillerne skal minde om, at der er nedsat en lejelovskommission  

 netop til at vurdere de samlede langsigtede konsekvenser af forskellige  

 ændringer på lejelovsområdet.
Det må være langt det mest hensigtsmæssige, at  

 også de ændringer, der var intentionen med lov nr. 419, nøje og grundigt  

 vurderes af lejelovskommissionen, før de eventuelt skal træde i kraft.
Mulighederne for at ophæve alle de ændringer, der blev vedtaget i maj  

 1994, og som findes i lov nr. 419 af 1. juni 1994, afhænger blandt andet af  

 ikrafttrædelsestidspunktet for dette lovforslag.
De elementer i lov nr. 419,  

 som har egentlige økonomiske konsekvenser, træder først i kraft den 1. januar  

 1995. Det foreslås, at lovforslaget, hvis formål det er at ophæve alle de  

 ændringer, som findes i lov nr. 419 af 1. juni 1994, skal træde i kraft den  

 1. december 1994. Denne ophævelseslov vil derfor ikke have karakter af  

 ekspropriation.
