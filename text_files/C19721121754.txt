 I anledning af deres skrivelse af 4. december 1970 (j.nr.36-117-70) har  

 justitsministeriet indhentet udtalelser fra Foreningen af politimestre i  

 Danmark og ministeriet for offentlige arbejder, vejdirektoratet.
 Foreningen af politimestre i Danmark har udtalt:
 »Der foreligger efter foreningens opfattelse ikke særlige problemer  

 ved andragender om dispensation efter færdselslovens § 42 for transporter af  

 særlig lange læs uden benyttelse af blokvogne eller for særlig høje læs.
Dispensation efter § 42 for køretøjer eller læs, der overskrider  

 normalbredde, bør ikke omfatte motorvej, såfremt der kan anvises andre egnede  

 transportveje.
Kan dette ikke ske, bør der kunne opnås dispensation for brede  

 køretøjer under forudsætning af, at bredden ikke overstiger en vognbane (evt.  

 dog kun 90 procent heraf). Dispensation til bredere køretøj ved uundgåelige  

 transporter ad motorvej bør altid betinges af politiledsagelse.
Blokvogne må efter motorvejsbekendtgørelsen ikke køre på motorvej.  

 Politiet bør dog bemyndiges til at meddele blokvognstilladelse efter § 48  

 også ad motorvej, når tansporten er absolut nødvendig, og anden transportvej  

 ikke findes, men transporten ad motorvej bør normalt kun tillades uden for  

 lygtetændingstiden og altid betinges af politiledsagelse.« Ministeriet for offentlige arbejder, vejdirektoratet, har udtalt, at man  

 intet har at indvende imod, at der meddeles dispensation fra  

 motorvejsbekendtgørelsen efter de af Foreningen af politimestre i Danmark  

 anføret retningslinier.
 Justitsministeriet kan henholde sig til politimesterforeningens udtalelse  

 for så vidt angår spørgsmålet om meddelelse af dispensation fra  

 færdselslovens bestemmelser om største bredde, længde eller højde i tilfælde,  

 hvor den pågældende transport agtes fremført ad motorvej.
 Spørgsmålet om kørsel med blokvogn på motorvej vil indgå i  

 justitsministeriets overvejelser angående revision af bekendtgørelse nr. 9 af  

 18. januar 1956 om motorveje.
 P.M.V.
 E.B.
P.
Wiese Politimesteren i Fredericia.
 Foreningen af Politimestre i Danmark.
 Ministeriet for offentlige arbejder, vejdir.
