Fremsat den 27. marts 2003 af  

 justitsministeren (Lene Espersen) Forslag til Lov om ændring af lov om international fuldbyrdelse af  

  

 forældremyndighedsafgørelser m.v. (internationale  

  

 børnebortførelser), pasloven og ægteskabsloven (Retshjælpsordning i børnebortførelsessager m.v.) § 1 I lov nr. 793 af 27. november 1990 om international  

 fuldbyrdelse af forældremyndighedsafgørelser m.v. (internationale  

 børnebortførelser) foretages følgende ændringer:
 1.  

  

 I  

 § 1, stk. 1,  

 indsættes som  

 3. pkt  

 .:
 Herudover vedrører loven retshjælp til indehaveren af  

 forældremyndigheden over et barn, som ulovligt er ført fra Danmark til  

 udlandet  

 eller ulovligt tilbageholdes der, jf. kapitel 6 a.
 2.  

  

 I  

 § 2  

 indsættes efter stk. 2 som nyt  

 stykke:
 Stk. 3  

 . §§ 20  

 a-20 d anvendes i sager, hvor et barn ulovligt er ført fra Danmark til  

 udlandet  

 eller ulovligt tilbageholdes der, uanset om landet har tiltrådt de i  

 stk. 1 og 2 nævnte konventioner.
 Stk. 3 og 4 bliver herefter stk. 4 og 5.
 3.  

  

 Efter  

 § 20 indsættes:
Kapitel 6 a Retshjælp § 20 a.  

  

 Justitsministeren kan efter ansøgning yde retshjælp til indehaveren af  

 forældremyndigheden over et barn, som ulovligt er ført fra Danmark til  

 udlandet  

 eller ulovligt tilbageholdes der, til dækning af omkostninger i forbindelse  

 med  

 handlinger af retlig karakter, der foretages med henblik på tilbagegivelse af  

 barnet.
 Stk. 2.  

  

 Der kan kun  

 ydes retshjælp, hvis barnet ved den ulovlige bortførelse eller  

 tilbageholdelse  

 havde bopæl i Danmark.
 Stk. 3.  

  

 Justitsministeren kan i særlige tilfælde yde retshjælp til dækning af  

 omkostninger i forbindelse med handlinger af retlig karakter, der tages med  

 henblik på tilbagegivelse af et barn, selv om betingelserne i stk. 1 og 2  

 ikke  

 er opfyldt.
 Stk. 4.  

  

 Justitsministeren kan fastsætte nærmere regler om administration af  

 ordningen, herunder  

 om indholdet af ansøgninger om retshjælp.
§ 20 b.  

  

 Retshjælpen omfatter godtgørelse fra statskassen af 1)  

 	  

    

 rimelige udgifter til  

 advokat, 2)  

 	  

    

 øvrige rimelige  

 udgifter, der er nødvendige i forbindelse med handlinger af retlig karakter,  

 herunder rejseudgifter samt udgifter til oversættelse og legalisering af  

 dokumenter, samt 3)  

 	  

    

 sagsomkostninger, som  

 den pågældende af en domstol pålægges at betale til modparten.
Stk. 2.  

  

 Retshjælpen  

 kan begrænses til bestemte udgiftsposter.
Der kan endvidere fastsættes en  

 beløbsgrænse for godtgørelsen, eventuelt fordelt på bestemte udgiftsposter.
 Stk. 3.  

  

 Retshjælpen  

 omfatter kun omkostninger, som det ikke er muligt at få godtgjort efter  

 regler  

 om fri proces eller lignende i det land, som barnet er bortført til, og som  

 ikke dækkes af ansøgerens retshjælpsforsikring.
 Stk. 4.  

  

 Staten  

 indtræder i retshjælpsmodtagerens krav på erstatning fra bortføreren eller  

 andre for udgifter, som er dækket af retshjælpen.
 § 20 c.  

  

 Tilsagn  

 om  


  

 retshjælp kan tilbagekaldes, når  

 de forudsætninger, under hvilke den er givet, viser sig ikke at være til  

 stede  

 eller at være bortfaldet.
 § 20 d.  

  

 Justitsministeren  

 udpeger efter ansøgning et antal advokater, som ministeren kan anbefale  

 forældremyndighedsindehaveren at benytte i sager om børnebortførelse.
§ 2 I lov om pas til danske statsborgere m.v., jf.  

 lovbekendtgørelse nr. 586 af 1. september 1986, som ændret senest ved  

 § 12  

 i lov nr. 433 af 31. maj 2000, foretages følgende ændring:
 1.  

  

 Efter  

 § 2 indsættes:
 § 2 a.  

  

 Et barn  

 under 15 år med selvstændigt pas kan af den eller dem, der har  

 forældremyndigheden over barnet, kræves slettet af andre personers pas.
Stk. 2.  

  

 Afgørelse  

 efter stk. 1 træffes af politiet.
Politiet kan midlertidigt inddrage et  

 pas med henblik på sletning af et heri indskrevet barn, jf. stk. 1.  

 Justitsministeren kan fastsætte nærmere regler herom.
 Stk. 3.  

  

 Politiets  

 afgørelse efter stk. 2 kan ikke indbringes for anden administrativ  

 myndighed.
§ 3 I lov om ægteskabs indgåelse og opløsning, jf.  

 lovbekendtgørelse nr. 147 af 3. september 1999, som ændret ved § 3 i lov  

 nr. 461 af 7. juni 2001 og § 2 i lov nr. 365 af 6. juni 2002, foretages  

 følgende ændring:
 1.  

  

 Efter  

 § 35 indsættes:
Børnebortførelse § 36.  

  

 En  

 ægtefælle har ret til skilsmisse, når den anden ægtefælle ulovligt har ført  

 den  

 førstnævnte ægtefælles barn ud af landet eller ulovligt tilbageholder barnet  

 i  

 udlandet.
 Stk. 2.  

  

 Ansøgning  

 om skilsmissebevilling skal indgives eller retssag anlægges, mens barnet på  

 grund af den ulovlige bortførelse eller tilbageholdelse opholder sig i  

 udlandet, eller senest 1 år efter, at barnet er bragt tilbage.
§ 4 Loven træder i kraft den 1. juli 2003.
§ 5 Stk. 1.  

  

 Loven  

 gælder ikke for Færøerne og Grønland.
 Stk. 2.  

  

 Loven eller  

 dele deraf kan ved kongelig anordning sættes i kraft for Færøerne og Grønland  

 med de afvigelser, som de særlige færøske eller grønlandske forhold tilsiger.
Bemærkninger til lovforslaget Almindelige bemærkninger Indholdsfortegnelse Side 1.
 Indledning  

 .............................................................................  

 .............
4 2.
 Hvornår er der  

 tale om en børnebortførelse?  

 ........................................
4 2.1.
 Straffeloven og  

 politiets muligheder for at forhindre bortførelse  

 .............
4 2.2.
 Muligheder for  

 at få et bortført barn tilbagegivet  

 ...................................
5 2.2.1.
 Internationale  

 konventioner  

 .................................................................
5 2.2.2.
 Sager der ikke  

 er omfattet af internationale konventioner  

 ......................
6 3.
 Lovforslagets  

 hovedpunkter  

 ................................................................
6 3.1.
 Retshjælpsordning  

 .............................................................................  

 ..
6 3.1.1.
 Gældende ret  

 .............................................................................  

 .........
6 3.1.1.1.
 Retshjælp i  

 Danmark  

 ..........................................................................
6 3.1.1.2.
 Retshjælp i  

 henhold til internationale konventioner  

 .................................
7 3.1.1.3.
 Varelotteriet  

 .............................................................................  

 ..........
7 3.1.2.
 Retstilstanden i  

 de øvrige nordiske lande  

 ..............................................
8 3.1.3.
 Lovforslagets  

 udformning  

 ....................................................................
8 3.2.
 Paslovgivningen  

 .............................................................................  

 .....
9 3.2.1.
Gældende ret 9 3.2.1.1.
 Udstedelse af  

 selvstændigt pas til børn og optagelse af børn i nærståendes pas  

 .............................................................................  

 ....
9 3.2.1.2.
 Inddragelse af  

 børns selvstændige pas og sletning af børn af nærståendes pas  

 .............................................................................  

 ....
10 3.2.2.
 Arbejdsgruppens  

 indstilling vedrørende paslovgivningen  

 ........................
10 3.2.3.
 Justitsministeriets  

 overvejelser  

 .............................................................
10 3.3.
 Børnebortførelse  

 som umiddelbar skilsmissegrund  

 ................................
12 4.
 Andre  

 initiativer: rådgivning, information og samarbejde mellem myndighederne  

 .............................................................................  

 ......
12 5.
 Økonomiske  

 konsekvenser for stat, kommuner og amtskommuner  

 .........
12 6.
 Administrative  

 konsekvenser for stat, kommuner og amtskommuner  

 ......
13 7.
 Økonomiske og  

 administrative konsekvenser for erhvervslivet, administrative konsekvenser  

 for borgerne, miljømæssige konsekvenser og forholdet til EU-retten  

 ....................................................................
13 8.
 Sammenfattende  

 skema  

 ......................................................................
14 9.
 Hørte  

 myndigheder og organisationer m.v.  

 ...........................................
14 1. Indledning Børnebortførelser har store menneskelige omkostninger både  

 for børnene og for den efterladte forælder.
Som følge af den stigende  

 internationalisering og en stigning i antallet af ægteskaber mellem personer  

 af  

 forskellig nationalitet er der i de senere år sket en betydelig stigning i  

 antallet af børnebortførelser.
Mange forskellige myndigheder er involveret i sager om  

 børnebortførelse, herunder Justitsministeriet, Udenrigsministeriet, politi,  

 domstole og sociale myndigheder, og sagerne behandles forskelligt afhængigt  

 af,  

 om bortførelsen er sket til et land, der har tiltrådt de internationale  

 konventioner om børnebortførelser.
Det kan derfor være vanskeligt for den  

 efterladte forælder at finde frem til den rette myndighed.
 På denne baggrund nedsatte Justitsministeriet i sommeren  

 2001 en arbejdsgruppe med deltagelse af repræsentanter fra Justitsministeriet  

 og Udenrigsministeriet, som skulle komme med forslag til at forbedre  

 samarbejdet mellem de relevante myndigheder, de berørte forældres adgang til  

 information og indsatsen for at forebygge børnebortførelser og opnå  

 tilbagegivelse af bortførte børn.
 Arbejdsgruppen afgav i januar 2003 rapporten  Børnebortførelser  

 (børnebortførelsesrapporten). Lovforslaget bygger på arbejdsgruppens  

 anbefalinger i denne rapport.
Lovforslaget indeholder for det første forslag om en  

 retshjælpsordning for forældre til børn, der er bortført fra Danmark til  

 udlandet, til dækning af bl.a. udgifter til at føre retssag i udlandet.
Der  

 henvises herom nærmere til pkt. 3.1.
For i nogle situationer at kunne forebygge  

 børnebortførelser foreslås det endvidere, at den eller de, der har  

 forældremyndigheden over et barn, kan kræve barnet slettet af andre personers  

 pas under forudsætning af, at barnet har selvstændigt pas.
Der henvises herom  

 nærmere til pkt. 3.2.
Endelig foreslås det, at børnebortførelse skal være en  

 umiddelbar skilsmissegrund.
Det skyldes, at det i nogle tilfælde kan være  

 vanskeligere at få barnet tilbagegivet, hvis forældrene stadig er gift,  

 herunder separeret.
Der henvises herom nærmere til pkt. 3.3.
I børnebortførelsesrapporten foreslås endvidere en række  

 initiativer til forbedring af samarbejdet mellem myndighederne og oplysningen  

 til de efterladte forældre.
Disse initiativer, der allerede er gennemført  

 administrativt, er nærmere beskrevet under pkt. 4.
2. Hvornår er der tale om en børnebortførelse? Lovforslaget omhandler situationer, hvor et barn ulovligt  

 er ført ud af landet eller ulovligt tilbageholdes i udlandet.
Dette  

 forekommer  

 navnlig, hvor den af forældrene, som ikke har del i forældremyndigheden, uden  

 samtykke fra indehaveren af forældremyndigheden bringer barnet ud af landet.  

 Selv om forældrene har fælles forældremyndighed, kan en af forældrenes  

 udrejse  

 med barnet være ulovlig, hvis forældrene på tidspunktet for udrejsen er  

 uenige  

 om, hvem af dem der skal have forældremyndigheden alene.
I dette tilfælde  

 skal  

 begge forældre give samtykke til udrejsen, jf. § 3 i lov om  

 forældremyndighed og samvær.
Selv om udrejsen med barnet ikke er ulovlig, kan der senere  

 blive tale om en ulovlig tilbageholdelse.
Dette vil f.eks. være tilfældet,  

 hvis  

 en forælder, som ikke har del i forældremyndigheden, med  

 forældremyndighedsindehaverens samtykke har samvær med barnet i udlandet, men  

 hvor den pågældende ikke giver barnet tilbage efter samværets afslutning.
En  

 ulovlig tilbageholdelse foreligger også, hvis forældrene havde fælles  

 forældremyndighed (og der ikke var uenighed herom) ved udrejsen, men  

 forældremyndigheden efterfølgende fratages den udrejste forælder, og barnet  

 herefter ikke gives tilbage.
 Lovforslaget omfatter også tilfælde, hvor bortføreren ikke  

 er en af barnets forældre, men f.eks. en bedsteforælder eller en anden  

 nærstående.
Tilfælde, hvor et barn er bortført til udlandet af en helt  

 fremmed person f.eks. for at opnå løsepenge, vil i princippet også være  

 omfattet af lovforslaget.
I disse tilfælde vil det dog næppe være aktuelt at  

 yde retshjælp efter lovforslagets regler, idet sådanne tilfælde også i det  

 land, barnet er bortført til, må formodes at blive betragtet som en særdeles  

 alvorlig forbrydelse, som mest effektivt vil kunne løses gennem  

 internationalt  

 politisamarbejde.
 Forholdet mellem reglerne om forældremyndighed og børnebortførelser  

 er nærmere beskrevet i kapitel 2 og 3 i børnebortførelsesrapporten.
2.1. Straffeloven og politiets muligheder for at  

 forhindre bortførelse Forældremyndigheden er strafferetligt beskyttet efter  

 straffelovens § 215. Således straffes den, som unddrager et barn  

 forældremyndighedsindehaveren, eller som i øvrigt ulovligt fører et barn ud  

 af  

 landet, efter straffelovens § 215, jf. § 261, med fængsel indtil 4  

 år, under visse skærpende omstændigheder dog indtil 12 år.
 Ved modtagelse af en henvendelse om børnebortførelse  

 foretager politiet på baggrund af anmeldelsen samt andre oplysninger en  

 foreløbig vurdering af, om der er tale om en overtrædelse af straffelovens  

 § 215. Er der en tilstrækkelig formodning herfor, efterlyses bortføreren  

 i  

 Kriminalregistret med henblik på anholdelse.
 For at forhindre at barnet rejser ud af landet, bliver der  

 sat en såkaldt spærring på barnet i Schengen Informationssystemet (SIS).  

 Endvidere vil barnet blive eftersøgt relevante steder i Danmark, og der tages  

 kontakt til relevante lufthavne for at forhindre udrejse og med henblik på  

 ekstra indsats ved udrejsekontrol ud af Schengen-området.
Det er imidlertid ikke i alle tilfælde, at de nævnte  

 foranstaltninger kan modvirke, at et barn uretmæssigt føres ud af landet.
Det  

 skyldes bl.a., at børnebortførelser erfaringsmæssigt ofte forekommer i  

 forbindelse med afvikling af samvær, hvor den forælder, som bortfører barnet,  

 har barnet hos sig i flere dage.
Politiet vil i de tilfælde ofte først have  

 mulighed for at gribe ind, når barnet allerede er bortført.
 Vedrørende de muligheder for forebyggelse af  

 børnebortførelse, der følger af paslovgivningen, henvises til pkt. 3.2.1.
 Der henvises i øvrigt til børnebortførelsesrapportens  

 kapitel 7.
2.2. Muligheder for at få et bortført barn  

 tilbagegivet Når først barnet er uden for dansk jurisdiktion, kan man  

 fra dansk side enten forsøge at få barnet tilbagegivet ved at rette  

 henvendelse  

 til myndighederne i det land, hvor barnet opholder sig, eller ved mere  

 uformel  

 kontakt med de personer, som udøver rådighed over barnet.
Den efterladte  

 forælders mulighed for at få barnet tilbage vil derfor i vidt omfang afhænge  

 af  

 lovgivningen i det land, som barnet er blevet bortført til.
2.2.1. Internationale konventioner Danmark har med henblik på at løse problemerne i  

 forbindelse med børnebortførelser indgået forskellige internationale  

 konventioner, som giver mulighed for at få bortførte børn tilbagegivet.
Det  

 drejer sig bl.a. om Europarådskonventionen af 20. maj 1980 om anerkendelse og  

 fuldbyrdelse af forældremyndighedsafgørelser samt forskellige nordiske  

 konventioner.
I praksis er det navnlig Haagerkonventionen af 25. oktober 1980  

 om de civilretlige aspekter af internationale børnebortførelser, der har vist  

 sig at have stor betydning.
Hovedprincippet i konventionen, der omfatter børn  

 under 16 år, er at sikre umiddelbar tilbagegivelse af barnet, således at  

 eventuelle tvister om forældremyndighed og samvær kan finde deres endelige  

 afgørelse i det land, som barnet er blevet bortført fra.
Efter konventionen  

 skal barnet tilbagegives, hvis barnet er blevet bortført eller tilbageholdes  

 i  

 strid med en forældremyndighedsindehavers rettigheder, som blev udøvet på det  

 tidspunkt, da barnet blev bortført eller tilbageholdt.
Både spørgsmålet om, hvem der havde forældremyndigheden, og  

 spørgsmålet om, hvorvidt der foreligger en ulovlig tilbageholdelse, skal  

 afgøres efter loven i det konventionsland, hvor barnet havde fast bopæl  

 umiddelbart før bortførelsen eller tilbageholdelsen.
I tilfælde, hvor et barn  

 fjernes fra Danmark til et andet konventionsland, vil dansk ret således være  

 afgørende for, om der foreligger en ulovlig børnebortførelse.
Hvis der  

 herefter  

 foreligger en ulovlig børnebortførelse, er det land, som barnet er bortført  

 til, forpligtet til at udlevere barnet.
 Af hensyn til barnet gælder en række nærmere afgrænsede  

 undtagelser, hvorefter tilbagegivelse kan nægtes efter en konkret vurdering,  

 hvis det er åbenbart, at en tilbagegivelse vil være i strid med barnets  

 bedste,  

 eller hvis tilbagegivelse vil være uforenelig med grundlæggende principper  

 til  

 beskyttelse af menneskelige friheder og rettigheder.
Når en stat vælger at tiltræde konventionen, får  

 konventionen kun virkning i forholdet mellem den pågældende stat og de  

 kontraherende stater, som afgiver erklæring om at acceptere tiltrædelsen.
Ved  

 udgangen af 2002 havde i alt 70 lande tiltrådt konventionen, mens  

 konventionen  

 for Danmarks vedkommende var trådt i kraft i forhold til 39 lande, herunder  

 de  

 øvrige EU-lande, USA og Canada.
 I dansk ret er Haagerkonventionen   samt Europarådskonventionen  

 om anerkendelse og fuldbyrdelse af forældremyndighedsafgørelser   gennemført  

 ved børnebortførelsesloven (lov nr. 793 af 27. november 1990 om international  

 fuldbyrdelse af forældremyndighedsafgørelser m.v. (internationale  

 børnebortførelser)). Loven omfatter som udgangspunkt kun behandlingen af  

 sager,  

 hvor et barn er blevet bortført fra udlandet til Danmark.
Både Haagerkonventionen og Europarådskonventionen  

 indeholder regler om, hvorledes der sikres et effektivt samarbejde mellem de  

 kontraherende stater.
Det er således fastsat, at hvert land udpeger en  

 centralmyndighed til at varetage dels en række generelle opgaver, dels til at  

 håndtere eller videreformidle konkrete henvendelser om tilbagegivelse af  

 børn.
I Danmark er Civilretsdirektoratet udpeget som  

 centralmyndighed.
Det indebærer bl.a., at Civilretsdirektoratet i forbindelse  

 med bortførelse af et barn fra Danmark til udlandet forestår kontakten til  

 centralmyndigheden i det land, som barnet er bortført til.  

 Civilretsdirektoratet vejleder den efterladte forælder om udfyldelse af et  

 anmodningsskema om tilbagelevering samt om den dokumentation, som skal  

 vedlægges anmodningen.
Eventuel oversættelse af dokumenter til  

 modtagerstatens  

 originalsprog eller engelsk eller fransk må dog som udgangspunkt ske for den  

 pågældende forælders egen regning.
Antallet af sager om udlevering af børn til Danmark fra  

 udlandet efter Haagerkonventionen har siden 1998 ligget på ca. 10 sager om  

 året.
Dertil kommer et meget begrænset antal børnebortførelsessager, der  

 løses inden  

 for rammerne af andre internationale konventioner.
 Der henvises i øvrigt til børnebortførelsesrapportens  

 kapitel 4 om det internationale civilretlige samarbejde vedrørende  

 børnebortførelser og kapitel 5 om det praktiske forløb af en bortførelsessag  

 inden for konventionerne samt de statistiske oplysninger under rapportens  

 pkt.  

 10.1.
2.2.2. Sager, der ikke er omfattet af  

 internationale konventioner I de sager, der ikke er omfattet af internationale  

 konventioner, yder Udenrigsministeriet bistand.
Som i andre konsulære sager  

 skal den part, som anmoder om bistand, være dansk statsborger eller udlænding  

 med dansk opholdstilladelse og fastboende i Danmark.
Udenrigsministeriets bistand i sager, der falder uden for  

 konventionerne, afhænger af de konkrete omstændigheder, herunder lovgivningen  

 og praksis i det land, som barnet er blevet bortført til.
Kulturelle,  

 religiøse  

 og juridiske forhold kan komplicere mulighederne for at finde en løsning.  

 Danske diplomatiske repræsentationer i andre lande kan ikke ensidigt  

 gennemtvinge  

 danske myndighedsafgørelser i opholdslandet, og de er   trods deres  

 diplomatiske immunitet m.v.   forpligtet til at overholde opholdslandets  

 lovgivning.
 Udenrigsministeriet forsøger som udgangspunkt at skabe  

 kontakt til den forælder, som har bortført barnet, eller dennes familie.  

 Lykkes  

 det, vil konflikten blive søgt løst ved at opnå enighed mellem forældrene om,  

 at barnet skal returneres til Danmark.
Afhængig af omstændighederne i den konkrete sag overvejes  

 det, om det vil være hensigtsmæssigt at kontakte myndighederne i det  

 pågældende  

 land samt mulighederne for et positivt udfald af en eventuel lokal  

 domstolsafgørelse.
Den danske ambassade i det pågældende land vil følge  

 sagens  

 gang, herunder i givet fald henvende sig herom til myndighederne.
 Den beskrevne proces er kendetegnet ved, at den i en række  

 sager tager meget lang tid.
 Udenrigsministeriet kan under hele forløbet, i samarbejde  

 med den danske repræsentation i det pågældende land, tilbyde at yde  

 forskellige  

 former for praktisk bistand såsom:
·  

 	  

    

 anvisning  

 af egnede advokater i udlandet, ·  

 	  

    

 etablering  

 af kontakt til barnet, den anden forælder eller dennes familie, ·  

 	  

    

 modtagelse  

 og aflevering af beskeder, breve og pakker, ·  

 	  

    

 pengeoverførsler, ·  

 	  

    

 udstedelse  

 af provisorisk pas til barnet og ·  

 	  

    

 bistand  

 i forbindelse med rejsearrangementer.
 De danske repræsentationer har på den anden side ikke  

 mulighed for at foretage eller medvirke til en egentlig tilbageførelse af  

 barnet uden accept eller medvirken fra enten den forælder, som har bortført  

 barnet, eller de stedlige myndigheder.
 Den danske udenrigstjeneste har ikke lovhjemmel eller  

 bevillingsmæssig dækning til at afholde nogen form for udgifter i forbindelse  

 med nødsituationer i udlandet, herunder børnebortførelser, og kan således  

 ikke  

 afholde rejseudgifter, udgifter til advokatbistand, oversættelser m.v.
Antallet af børnebortførelsessager uden for konventionerne,  

 som er kommet til Udenrigsministeriets kendskab, lå fra 1991, hvor Danmark  

 tiltrådte Haagerkonventionen, til 1997 på 3 eller 4 sager om året.
I årene  

 1998-2000 var der store udsving, men i 2001 og 2002 har antallet ligget på  

 ca.  

 20. I en stor andel af de verserende sager er der tale om børn bortført til  

 Iran og Libanon samt   i mindre omfang   Syrien.
 Der henvises i øvrigt til børnebortførelsesrapportens  

 kapitel 6 om det praktiske forløb af en bortførelsessag uden for  

 konventionerne  

 samt de statistiske oplysninger under rapportens pkt. 10.2.
3. Lovforslagets hovedpunkter 3.1. Retshjælpsordning 3.1.1. Gældende ret Under dette punkt omtales de eksisterende ordninger,  

 hvorefter en efterladt forælder kan modtage økonomisk bistand til at foretage  

 retsskridt i forbindelse med en børnebortførelse.
Der henvises i øvrigt til  

 kapitel 8 i børnebortførelsesrapporten.
3.1.1.1. Retshjælp i Danmark Der kan opnås offentlig retshjælp (juridisk bistand fra en  

 advokat) mod betaling af et mindre beløb, hvis visse økonomiske betingelser  

 er  

 opfyldt.
Advokaten kan rådgive og hjælpe i forbindelse med skriftlige  

 henvendelser til myndigheder m.v.
Det offentlige betaler 75% af regningen,  

 der  

 ikke må overstige 800 kr.
Egenbetalingen ved den almindelige retshjælp er  

 derfor maksimalt 200 kr.
Der kan også under visse betingelser ydes udvidet  

 retshjælp.
Der gælder de samme økonomiske betingelser for offentlig retshjælp  

 som for opnåelse af fri proces.
Summen af den samlede personlige indkomst og  

 den samlede kapitalindkomst må således ikke overstige nærmere bestemte  

 beløbsgrænser, der reguleres hvert år.
Der er ikke efter retsplejelovens kapitel 31 om fri proces  

 mulighed for at meddele fri proces til sagsanlæg ved udenlandske domstole.
I  

 forbindelse med en børnebortførelse vil fri proces derfor primært komme på  

 tale  

 med henblik på at føre en eventuel skilsmisse- eller forældremyndighedssag  

 her  

 i landet.
Betingelserne for at kunne få bevilget fri proces er navnlig, at  

 der  

 er rimelig grund til at føre retssag og udsigt til at vinde sagen, samt at  

 ansøgeren ikke uden at lide væsentlige afsavn kan betale de omkostninger, der  

 er forbundet med sagen.
 Der er endvidere eksempler på, at der i et vist omfang  

 beskikkes en bistandsadvokat efter retsplejelovens § 741 a med henblik  

 på  

 at yde støtte og vejledning under en børnebortførelsessag.
3.1.1.2. Retshjælp i henhold til internationale  

 konventioner Udgangspunktet i Haagerkonventionen er, at staterne ikke  

 kan forlange betaling af ansøgere for det arbejde, som centralmyndighederne i  

 landet udfører i forbindelse med en sag om tilbagelevering af et barn, eller  

 for eventuelle omkostninger i forbindelse med advokatbistand.
Konventionen  

 giver imidlertid mulighed for, at staterne kan tage forbehold for så vidt  

 angår  

 omkostninger, som hidrører fra advokatbistand eller fra retshandlinger,  

 undtagen når disse omkostninger kan dækkes af statens fri proces- og  

 retshjælpsordninger.
De fleste kontraherende stater, herunder Danmark, har  

 taget et sådant forbehold.
Efter konventionen har den efterladte forælder mulighed for  

 at søge retshjælp i det land, som barnet er bortført til, på lige fod med  

 statsborgere i det pågældende land.
Retshjælpsordninger i de kontraherende  

 lande varierer fra at tilbyde fuld retshjælp uanset indkomst til at give hel  

 eller delvis retshjælp afhængigt af indtægtsforholdene.
Eksempelvis skal en  

 forælder, som søger om tilbagegivelse af et barn, der er bortført til USA  

 eller  

 Tyskland, som udgangspunkt selv betale for advokatomkostninger under  

 retssagen  

 om tilbagelevering, hvis den pågældende ikke opfylder de nærmere betingelser  

 for at få retshjælp.
Det bemærkes, at indkomst i form af almindelig  

 dagpengesats i f.eks.
USA ikke berettiger til fri retshjælp, men alene til  

 delvis retshjælp.
Typisk vil egenbetalingen i USA være i størrelsesordenen  

 2500-5000 USD.
 Endelig følger det af konventionen, at retten, når der  

 træffes afgørelse i en sag om tilbagelevering af et barn, kan pålægge den  

 person, der har bortført barnet, at betale de udgifter, som den anmodende  

 forælder har afholdt, herunder rejseudgifter, omkostninger afholdt for at  

 finde  

 barnet, omkostninger til juridisk repræsentation samt udgifter ved  

 tilbagegivelse af barnet.
 Uden for konventionerne afhænger det af de nationale regler  

 i det land, som barnet er bortført til, om der er mulighed for at modtage  

 retshjælp, fri proces eller lignende.
Såfremt der ønskes retshjælp i forbindelse med retsskridt i  

 udlandet, kan ansøgning indgives til Civilretsdirektoratet, hvis der er tale  

 om  

 et land, som har tiltrådt den europæiske overenskomst af 27. januar 1997 om  

 formidling af ansøgninger om retshjælp.
Civilretsdirektoratet videreformidler  

 herefter ansøgningen til den rette myndighed i det pågældende land.
3.1.1.3. Varelotteriet Varelotteriet drives i henhold til bevilling fra  

 Justitsministeriet.
På baggrund af bevillingen er det fastsat, at der skal  

 fordeles en nærmere bestemt andel af Varelotteriets årlige overskud til  

 lotteriets bestyrelse.
Bestyrelsen kan uddele en del af dette beløb til  

 økonomisk bistand til personer, der har fået et barn bortført til udlandet  

 (for  

 tiden op til et beløb på 127.500 kr. halvårligt).
Ansøgning om retshjælp indgives til Varelotteriets  

 bestyrelse, der træffer afgørelse om, hvorvidt ansøgningen skal imødekommes.  

 Varelotteriet indhenter forinden en udtalelse fra Justitsministeriet, hvis  

 anbefaling afhænger af, om der synes at være rimelig grund til at føre en  

 retssag.
I forbindelse med denne vurdering foretager Justitsministeriet en  

 høring af Udenrigsministeriet og Civilretsdirektoratet.
Baggrunden for ordningen er et ønske om at yde økonomisk  

 hjælp til personer, der har behov for retshjælp i særlige tilfælde, hvor det  

 danske retshjælpssystem ikke finder anvendelse.
Ordningen sigter navnlig på  

 at  

 yde retshjælp til forældre, hvis børn er bortført til udlandet af den anden  

 forælder, og hvor der bliver tale om at anlægge en retssag om  

 forældremyndighed  

 eller tilbagelevering af de bortførte børn.
 Vurderingen af, om ansøgningerne kan imødekommes, foretages  

 på baggrund af principperne om fri proces.
I Justitsministeriets anbefaling til Varelotteriet indgår,  

 i hvilket omfang og til hvilke udgifter der kan ydes retshjælp.
Efter  

 Justitsministeriets praksis er de typiske omkostninger, som ministeriet  

 anbefaler Varelotteriet at yde tilskud til, dokumenterede udgifter til  

 advokatsalærer, tolk, retsafgift, diverse oversættelser og legaliseringer af  

 dokumenter til brug for retssagen.
Justitsministeriet anbefaler dog kun  

 Varelotteriet at yde økonomisk støtte, i det omfang ansøgeren ikke har  

 mulighed  

 for at få dækket sine omkostninger helt eller delvis via andre  

 retshjælpsordninger, herunder i henhold til reglerne i Haagerkonventionen.
I perioden fra den 1. januar 1995 til den 1. februar 2003  

 har Justitsministeriet fået forelagt 27 sager fra Varelotteriet, hvoraf der  

 er  

 anbefalet støtte i 9 sager.
Der har i disse sager været tale om støtte til  

 retssager i USA, Grækenland, Tunesien, Frankrig, Iran, Marokko og Egypten.
I  

 de  

 fleste sager er der anbefalet støtte med ca. 50.000 kr., dog er der i enkelte  

 sager anbefalet støtte på op til 140.000 kr.
3.1.2. Retstilstanden i de øvrige nordiske lande I Finland er der mulighed for at søge retshjælp til at føre  

 en retssag, herunder en børnebortførelsessag, i udlandet.
Den norske lov om retshjælp åbner til en vis grad op for  

 retshjælp i udlandet.
Det er en betingelse, at der er søgt om retshjælp i  

 udlandet først.
Der gælder efter det oplyste en ret lempelig praksis med  

 hensyn  

 til at bevilge retshjælp i børnebortførelsessager, særligt når sagen føres i  

 et  

 land, hvor det er nødvendigt at engagere advokat, og hvor dette er særligt  

 dyrt  

 som eksempelvis i USA.
 Endelig er der i Sverige mulighed for at få retshjælp til  

 en forældremyndighedssag i udlandet.
3.1.3. Lovforslagets udformning I børnebortførelsesrapporten har arbejdsgruppen under  

 henvisning til, at det efter de gældende regler ikke er muligt at beskikke  

 bistandsadvokat eller at yde fri proces til at føre en retssag i udlandet,  

 anbefalet, at der udformes en særlig retshjælpsordning, der giver mulighed  

 for  

 at yde retshjælp til forældre, hvis børn er bortført til udlandet.
Der  

 henvises  

 om arbejdsgruppens overvejelser og forslag til rapportens pkt. 13.3.
Lovforslaget er i overensstemmelse med arbejdsgruppens  

 anbefalinger udformet således, at der for det første kan ydes retshjælp til  

 rimelige udgifter til advokatbistand.
Ordningen vil omfatte bistand til en  

 dansk advokat med henblik på kontakt til de relevante danske og udenlandske  

 myndigheder.
Ordningen vil endvidere omfatte bistand fra en udenlandsk  

 advokat  

 i tilfælde, hvor det kan være relevant at anlægge retssag i udlandet.
I særlige tilfælde vil retshjælp også kunne ydes til  

 udgifter forbundet med en dansk advokats rejser til udlandet for at  

 repræsentere den pågældende forælder over for udenlandske myndigheder.
Det må  

 antages, at en sådan form for advokatbistand navnlig vil kunne blive aktuel i  

 forbindelse med bortførelse til lande, som ikke har tiltrådt konventionerne,  

 men i nogle tilfælde vil der efter omstændighederne også kunne være behov  

 herfor i sager om tilbagelevering fra konventionslande.
 Retshjælpen vil endvidere kunne omfatte andre rimelige  

 udgifter som f.eks. oversættelse og legalisering af nødvendige dokumenter,  

 rejseudgifter for den efterladte forælder i forbindelse med dennes nødvendige  

 tilstedeværelse ved retssager m.v. i udlandet samt retsafgifter.
Der findes i dag en lignende ordning, der giver mulighed  

 for at yde retshjælp til at føre sager ved f.eks.
Den Europæiske  

 Menneskerettighedsdomstol, jf. lov nr. 940 af 20. december 1999 om retshjælp  

 til indgivelse og førelse af klagesager for internationale klageorganer i  

 henhold til menneskerettighedskonventioner.
Efter denne ordning, der  

 administreres af Civilretsdirektoratet, kan der ydes godtgørelse af rimelige  

 udgifter til advokat og af øvrige rimelige udgifter, der er nødvendige for  

 førelse af en sag ved et internationalt klageorgan.
Retshjælpen kan begrænses  

 til bestemte udgiftsposter, og der vil i praksis normalt blive fastsat en  

 beløbsgrænse for godtgørelsen, som dog eventuelt kan forhøjes senere.  

 Udgifterne til ordningen afholdes over den samme udgiftspost på finansloven,  

 som dækker udgifter til den almindelige fri proces-ordning.
 Det foreslås, at også retshjælpsordningen vedrørende  

 børnebortførelsessager skal administreres af Civilretsdirektoratet, som  

 besidder den fornødne ekspertise både med hensyn til retshjælp og bistand i  

 børnebortførelsessager.
Både sager om bortførelser til konventionslande og  

 ikke-konventionslande er omfattet af den foreslåede ordning.
Hvis den  

 pågældende har mulighed for at få fri proces i bortførelseslandet, vil  

 retshjælpen være subsidiær i forhold hertil.
Der stilles efter forslaget ikke krav om, at den pågældende  

 forælder opfylder de økonomiske betingelser for fri proces.
Dette svarer til,  

 hvad der gælder for retshjælp i menneskerettighedssager.
 Under hensyn til, at udfaldet af en børnebortførelsessag  

 ofte vil være forbundet med stor usikkerhed, stilles der endvidere ikke  

 strenge  

 krav om, at den pågældende forælder har udsigt til at få medhold i sagen og  

 få  

 barnet hjem.
Den foreslåede ordning er som udgangspunkt begrænset til  

 egentlige børnebortførelsessager, dvs. sager, hvor barnet efter dansk ret er  

 ført ulovligt ud af landet eller ulovligt tilbageholdes i udlandet.
Der skal  

 således  

 ikke være en generel adgang til at give retshjælp til at føre  

 forældremyndighedssager i udlandet.
 Ordningen er endvidere som hovedregel begrænset til  

 tilfælde, hvor barnet havde bopæl i Danmark forud for den ulovlige  

 bortførelse  

 eller tilbageholdelse.
Der vil efter lovforslaget i særlige tilfælde kunne gives  

 retshjælp i sager, der ikke opfylder ovennævnte betingelser.  

 Dispensationsadgangen er navnlig tænkt anvendt i visse ganske særlige  

 situationer, hvor tilbageholdelsen af et barn ikke på det pågældende  

 tidspunkt  

 kan anses for ulovlig.
Endvidere vil der i særlige tilfælde kunne være behov  

 for at fravige kravet om, at barnet ved bortførelsen havde bopæl i Danmark,  

 hvis barnet og den efterladte forælder har en stærk tilknytning til Danmark.
Under henvisning til, at antallet af børnebortførelsessager  

 er begrænset, og at det derfor vil være hensigtsmæssigt, at sagerne samles  

 hos  

 nogle få advokater, som har mulighed for at få den fornødne ekspertise,  

 foreslås det, at der i loven indsættes en bemyndigelse til justitsministeren  

 til at udpege bestemte advokater til at yde retshjælp i disse sager.
Det kan  

 nævnes, at en lignende ordning findes i sager om optagelse af personer i  

 botilbud uden samtykke, jf. § 109 m, stk. 2, i lov om social  

 service  

 (lovbekendtgørelse nr. 755 af 9. september 2003) og bekendtgørelse nr. 269 af  

 13. april 2000 om magtanvendelse og andre indgreb i selvbestemmelsesretten  

 over  

 for voksne efter kapitel 21 i lov om social service.
 Ansøgninger til ledige poster som advokat i  

 børnebortførelsessager vil blive indkaldt ved opslag i pressen,  

 fagtidsskrifter  

 eller på anden måde, der kan sikre, at der kan udpeges det nødvendige antal  

 egnede advokater.
 Advokatrådet har over for arbejdsgruppen tilkendegivet, at  

 rådet er villig til i givet fald at afgive en vejledende udtalelse om de  

 indkomne ansøgninger til brug for Justitsministeriets afgørelse.
 De udpegede advokater vil blive opført på en liste, der kan  

 udleveres til forældre, der har behov for advokatbistand i en  

 børnebortførelsessag.
Forældrene vil have mulighed for at vælge deres egen  

 advokat, hvis de ønsker det.
Der er således ikke tale om en egentlig  

 beskikkelsesordning.
Reglerne om retshjælp er   som anbefalet af arbejdsgruppen  

   indsat som et nyt kapitel i børnebortførelsesloven.
Dette indebærer, at  

 retshjælpsordningen ligesom de øvrige bestemmelser i børnebortførelsesloven  

 kun  

 kommer til at gælde i sager om bortførelse af børn under 16 år.
Begrænsningen  

 i  

 lovens § 1, stk. 2, hvorefter loven kun omfatter børn under 16 år,  

 skyldes, at såvel Haagerkonventionen som Europarådskonventionen kun omfatter  

 børn under denne aldersgrænse.
Det må antages, at det i sager om børn, der er  

 bortført til lande, der ikke har tiltrådt konventionerne, typisk heller ikke  

 vil være muligt at opnå tilbagegivelse af børn mellem 16 og 18 år.  

 Justitsministeriet har derfor ikke fundet grundlag for at foreslå, at denne  

 aldersgrænse fraviges.
3.2. Paslovgivningen 3.2.1. Gældende ret 3.2.1.1.  

 Udstedelse af selvstændigt pas til børn og optagelse af børn i nærståendes  

 pas Efter § 1, stk. 2, i pasloven, jf.  

 lovbekendtgørelse nr. 586 af 1. september 1986 med senere ændringer,  

 fastsætter  

 justitsministeren de nærmere regler for udstedelse af pas til danske  

 statsborgere.
 Reglerne om udstedelse af pas til personer under 18 år og  

 optagelse af børn under 15 år i andres pas fremgår af kapitel 4 i  

 pasbekendtgørelsen (bekendtgørelse nr. 166 af 25. februar 1997 om pas m.v.  

 med  

 senere ændringer) og kapitel 5 i pascirkulæret (cirkulære nr. 21 af 25.  

 februar  

 1997 om pas m.v. med senere ændringer).
 Børn kan få udstedt selvstændigt pas, jf.  

 pasbekendtgørelsens § 16. Børn under 15 år kan desuden rejse ind og ud  

 af  

 landet uden at være i besiddelse af eget pas, hvis de rejser sammen med deres  

 forældre, plejeforældre eller andre dem nærstående personer, hvis pas de er  

 optaget i, jf. pasbekendtgørelsens § 17.
 Udstedelse af pas til børn eller optagelse af børn i pas  

 kræver som udgangspunkt samtykke fra forældremyndighedens indehaver eller  

 indehavere, jf. henholdsvis pasbekendtgørelsens § 16, stk. 2 og 3,  

 og  

 § 17, stk. 2.
 Undtagelsesvis kan politimesteren (i København  

 Politidirektøren) eller Rigspolitichefen tillade udstedelse af pas til børn  

 eller optagelse af børn i pas uden samtykke fra forældremyndighedens  

 indehaver  

 eller indehavere, såfremt ganske særlige omstændigheder foreligger, jf.  

 § 16, stk. 4, og § 17, stk. 3. Afgørelsen kan påklages  

 til  

 Justitsministeriet.
Ved vurderingen af, om der foreligger sådanne ganske  

 særlige omstændigheder, lægger Justitsministeriet betydelig vægt på, om der  

 foreligger en samværsresolution med ret til samvær uden for Norden.  

 Ministeriet  

 lægger endvidere vægt på, om forældremyndighedsindehaverens indsigelser må  

 anses for at være udtryk for chikanøs adfærd.
Ved vurderingen heraf tillægges  

 det bl.a. betydning, om der på grund af ansøgerens tilknytning til udlandet  

 består en nærliggende risiko for ulovlig udrejse med barnet.
Det er gratis at få indskrevet et barn i en nærståendes  

 pas.
For udstedelse af selvstændigt pas til personer under 18 år betales 150  

 kr., jf. paslovens § 4 a, stk. 4.
3.2.1.2. Inddragelse af børns  

 selvstændige pas og sletning af børn af nærståendes pas De nærmere betingelser for at inddrage gyldige pas fremgår  

 af paslovens § 2. Efter denne bestemmelse kan politiet kun inddrage et  

 pas  

 i de tilfælde, hvor den pågældende enten er sigtet for et forhold, som kan  

 antages at ville medføre frihedsstraf, eller er idømt frihedsstraf, og der på  

 grund af sagens beskaffenhed eller den sigtedes forhold er føje til at  

 antage,  

 at den pågældende vil unddrage sig ansvaret ved udrejse af landet eller  

 forbliven i udlandet.
Politiet kan endvidere inddrage et pas, når den  

 pågældendes udrejse ville stride imod bestemmelser i lovgivningen, der har  

 til  

 formål at sikre en persons tilstedeværelse her i landet, indtil han har  

 opfyldt  

 ham påhvilende forpligtelser over for det offentlige eller over for private.
Bestemmelsen må antages at gøre udtømmende op med de  

 tilfælde, hvor et pas kan inddrages.
Det fremgår således af bemærkningerne  

 til  

 bestemmelsen (Rigsdagstidende 1951-52, Tillæg A, sp. 5273-5274), at det har  

 været lovgivningsmagtens udtrykkelige hensigt i størst muligt omfang at  

 begrænse de tilfælde, hvor politiet kan inddrage et allerede udstedt pas.
 De nævnte regler suppleres dog af retsplejelovens  

 § 765, stk. 2, nr. 6, om deponering af pas som  

 varetægtsfængslingssurrogat.
 Falske og forfalskede pas kan beslaglægges efter  

 retsplejelovens og straffelovens almindelige regler.
 Der er således ikke efter de gældende regler mulighed for  

 at inddrage et barns selvstændige pas på grund af risiko for, at det  

 pågældende  

 barn vil blive bortført til udlandet.
 Der er endvidere ikke mulighed for at inddrage en voksens  

 pas med henblik på at slette et barn af passet, selv om indehaveren eller  

 indehaverne af forældremyndigheden måtte tilbagekalde samtykket til optagelse  

 af barnet i passet, eller selv om risikoen for en bortførelse derved ville  

 blive mindsket.
3.2.2. Arbejdsgruppens indstilling vedrørende  

 paslovgivningen Arbejdsgruppen har ikke fundet, at der er behov for at  

 kunne inddrage et barns selvstændige pas.
 Arbejdsgruppen har i den forbindelse anført, at  

 forældremyndighedsindehaveren, når et barn har eget pas, kan bestemme,  

 hvordan  

 passet opbevares, og dermed kan forebygge, at det anvendes ved en  

 bortførelse.  

 Hvis en person, som ikke har del i forældremyndigheden, er kommet i  

 besiddelse  

 af passet, kan forældremyndighedsindehaveren kræve det udleveret ved en  

 umiddelbar fogedforretning, jf. retsplejelovens kapitel 55.
 Derimod kan der efter arbejdsgruppens opfattelse være et  

 behov for at kunne inddrage en nærståendes pas med henblik på at slette  

 barnet  

 af passet, hvis der er fare for, at den pågældende vil bortføre barnet, og  

 den  

 pågældende ikke har nogen berettiget interesse i at have barnet stående i  

 passet.
 Arbejdsgruppen anbefaler derfor, at der indføres en hjemmel  

 i pasloven til inddragelse af pas med henblik på sletning af indskrevne børn  

 i  

 tilfælde, hvor pasindehaveren ikke (længere) har del i forældremyndigheden,  

 og  

 der må antages at være risiko for bortførelse af det pågældende barn.  

 Arbejdsgruppen har endvidere anført, at det må være en forudsætning for  

 sletning af barnet, at pasindehaveren ikke har nogen berettiget interesse i  

 at  

 have barnet stående i passet ved f.eks. at have ret til samvær med barnet i  

 udlandet.
3.2.3. Justitsministeriets overvejelser Justitsministeriet kan tilslutte sig arbejdsgruppens  

 opfattelse af, at der ikke er noget behov for at kunne inddrage et barns  

 selvstændige pas med henblik på forebyggelse af børnebortførelser.
 Justitsministeriet er desuden enig med arbejdsgruppen i, at  

 der er behov for at indføre en hjemmel i pasloven til midlertidig inddragelse  

 af pas med henblik på sletning af indskrevne børn.
En ordning som den, der foreslås af arbejdsgruppen,  

 indebærer imidlertid vanskeligheder med at fastslå, hvornår der foreligger en  

 så konkret fare for børnebort~førelse, at det er nødvendigt at slette barnet  

 af  

 passet.
De pasudstedende myndigheder vil normalt ikke have kendskab til de  

 nærmere omstændigheder i den familieretlige konflikt, og der vil derfor være  

 behov for i vidt omfang at inddrage andre myndigheder i afgørelserne.
 Justitsministeriet foreslår derfor, at der i stedet  

 etableres en generel mulighed for, at indehaveren eller indehaverne af  

 forældremyndigheden kan få et barn slettet af andres pas.
 Det er efter pasbekendtgørelsen en betingelse for at få et  

 barn optaget i en anden persons pas, at der foreligger samtykke fra  

 forældremyndighedens indehaver eller indehavere, og Justitsministeriet anser  

 det for et naturligt led i udøvelsen af forældremyndigheden, at  

 forældremyndighedens  

 indehaver eller indehavere også kan træffe beslutning om sletning af barnet  

 af  

 det pågældende pas, såfremt barnet ikke længere ønskes opført deri.
Er der fælles forældremyndighed, kræves begge  

 forældremyndighedsindehavernes samtykke.
Justitsministeriet finder således  

 ikke, at det bør være muligt for den ene forældremyndighedsindehaver at  

 begære  

 barnet slettet af den anden forældremyndighedsindehavers pas.
 For at undgå, at forældremyndighedsindehaveren anvender  

 muligheden for at begære barnet slettet af andres pas som chikane i de  

 situationer, hvor der er et berettiget krav på at kunne medbringe barnet til  

 udlandet, er det Justitsministeriets opfattelse, at muligheden for at få et  

 barn slettet bør være betinget af, at barnet er i besiddelse af selvstændigt  

 pas.
Justitsministeriet foreslår således, at der i pasloven  

 indsættes en bestemmelse, hvorefter den eller de personer, der har  

 forældremyndigheden over et barn under 15 år med selvstændigt pas, kan kræve  

 barnet slettet af andre personers pas.
Endvidere indsættes der en  

 bestemmelse,  

 der giver politiet hjemmel til midlertidigt at inddrage et pas med henblik på  

 en sådan sletning.
Den eller de, der ønsker et barn slettet af andre personers  

 pas, vil over for politiet alene skulle dokumentere at være indehaver eller  

 indehavere af forældremyndigheden, og at der er udstedt et selvstændigt pas  

 til  

 det pågældende barn.
Justitsministeriet finder det derfor ubetænkeligt at  

 afskære klageadgangen til Justitsministeriet for disse afgørelsers  

 vedkommende.
 Politiets afgørelse vil være omfattet af forvaltningsloven,  

 herunder reglerne om partshøring.
Har barnet ikke allerede et pas, må der udstedes et pas til  

 barnet, før barnet kan slettes af den voksnes pas.
Udstedelsen af pas sker  

 centralt hos Rigspolitichefen, og der vil derfor være en vis ekspeditionstid  

 forbundet med pasudstedelsen.
Sædvanligvis må der påregnes en ekspeditionstid  

 på 1-2 uger, men Rigspolitichefen har oplyst, at pas i særligt hastende  

 tilfælde vil kunne udstedes i løbet af ganske få dage.
 Såfremt en samværsresolution giver ret til samvær uden for  

 Norden, og forældremyndighedsindehaveren modsætter sig at udlevere barnets  

 pas,  

 vil passet eventuelt kunne kræves udleveret ved en umiddelbar  

 fogedforretning,  

 jf. retsplejelovens kap. 55. I uopsættelige tilfælde, hvor passet umiddelbart  

 før afrejsetidspunktet er bortkommet eller påstås at være det, vil der efter  

 anmodning fra den samværsberettigede på baggrund af samværsresolutionen kunne  

 udstedes et såkaldt provisorisk (midlertidigt) pas til barnet efter reglerne  

 i  

 pasbekendtgørelsens § 29.
 Pasloven gælder kun for pas til danske statsborgere, og den  

 foreslåede ændring vil derfor som udgangspunkt kun have betydning for  

 forebyggelsen af børnebortførelser i de tilfælde, hvor pasindehaveren er  

 dansk  

 statsborger.
Der vil kunne forekomme børnebortførelsessituationer, hvor  

 den foreslåede ændring ikke giver mulighed for at inddrage et pas med henblik  

 på sletning af et barn.
Er der således tale om fælles forældremyndighed, kan  

 den ene af forældrene ikke kræve barnet slettet i den andens pas, selv om der  

 er risiko for, at barnet er på vej ud af landet.
I disse situationer må  

 politiet i stedet   som led i den almindelige forpligtelse til at sikre  

 overholdelse af lovgivningen   vurdere, om der er grundlag for at skride ind.
Det vil i sådanne tilfælde tillige kunne overvejes, om der  

 er grundlag for i medfør af § 23 i lov om forældremyndighed og samvær at  

 træffe en midlertidig afgørelse om overførelse af forældremyndigheden.
Efter  

 denne bestemmelse kan der under visse nærmere betingelser træffes en  

 midlertidig afgørelse om forældremyndighed, hvis forældrene har fælles  

 forældremyndighed, og der er risiko for, at den ene forælder vil bringe  

 barnet  

 ud af landet og derved foregribe en afgørelse om forældremyndighed.  

 Afgørelsen  

 træffes af Civildirektoratet.
Schengen-samarbejdet indebærer, at personkontrollen ved  

 grænserne mellem Schengen-landene er ophævet, og at der alene foretages  

 paskontrol ved udrejse af Schengen-området.
Paslovgivningens regler er  

 således  

 ikke egnede til at forebygge børnebortførelser til lande, som deltager i  

 Schengen-samarbejdet.
Det bemærkes i samme forbindelse, at  

 Schengen-konventionen ikke stiller krav om, at der ved udrejse af  

 Schengen-området foretages paskontrol med opslag i Schengen  

 Informationssystemet  

 (SIS) af samtlige rejsende.
Det er således overladt til de enkelte  

 Schengen-lande selv at fastsætte omfanget af den kontrol, der foretages.
Der  

 er  

 derfor ingen garanti for, at en person, der forsøger at udrejse ved hjælp af  

 et  

 pas, der i Schengen Informationssystemet er opdateret som bortkommet eller  

 lignende, forhindres i udrejsen.
Det bemærkes i øvrigt, at den internationale  

 civilluftfartsorganisation ICAO hidtil har anbefalet medlemslandene ikke at  

 kræve selvstændigt pas til børn under 16 år, når de pågældende børn er  

 ledsaget  

 af en forælder eller lovlig værge, i hvis pas de er optaget.
ICAO har  

 imidlertid i foråret 2002 ændret denne anbefaling, således at man nu  

 anbefaler  

 medlemsstaterne at udstede et pas pr. person uanset alder.
Den ændrede  

 anbefaling er blandt andet begrundet i, at et krav om selvstændigt pas til  

 børn  

 vil være egnet til at forebygge børnebortførelser.
Det må desuden påregnes, at det i løbet af kort tid vil  

 være nødvendigt at kunne håndtere såkaldte biometriske personoplysninger  

 (eksempelvis iris-, finger- eller ansigtsaftryk) i pas for at kunne leve op  

 til  

 de internationale sikkerhedskrav.
Det bemærkes i den forbindelse, at USA i  

 2002  

   som et led i bekæmpelsen af international terrorisme   har vedtaget en ny  

 lov, der bl.a. indfører skærpede krav til pas og visum.
De nye regler  

 betyder,  

 at EU-landenes fortsatte deltagelse i det såkaldte visa waiver-program  

 betinges  

 af, at hvert land senest den 26. oktober 2004 har indført regler om pas med  

 biometriske oplysninger.
Det er endnu uafklaret, om de skærpede amerikanske  

 regler betyder, at det er en betingelse for deltagelse i visa  

 waiver-programmet, at pas fra den nævnte dato indeholder biometriske  

 oplysninger, eller om det er tilstrækkeligt, at der på dette tidspunkt er  

 gennemført et program for udstedelse af pas med biometriske oplysninger.
Der arbejdes for tiden med en afklaring af, hvilken  

 betydning de skærpede krav får for udformningen af danske pas.
Det må  

 forventes, at bestemmelserne i pasbekendtgørelsen om indskrivning af børn i  

 nærtståendes pas vil blive ophævet i tilknytning til en sikkerhedsmæssig  

 opgradering af det danske pas.
De problemer, der i dag er forbundet med, at  

 børn er indskrevet i nærståendes pas, vil som følge deraf ophøre i takt med,  

 at  

 pas, hvori børn er indskrevet, udløber.
3.3. Børnebortførelse som umiddelbar  

 skilsmissegrund Efter ægteskabsloven (lovbekendtgørelse nr. 147 af 3.  

 september 1999 om ægteskabs indgåelse og opløsning) er det i dag ikke en  

 skilsmissegrund, at en ægtefælle har bortført et fælles barn.
Loven giver  

 alene  

 adgang til skilsmisse hvis ægtefællerne har været separeret i 1 år, hvis  

 ægtefællerne på grund af uoverensstemmelser har levet adskilt de sidste 2 år,  

 eller hvis der foreligger utroskab, vold eller bigami.
I børnebortførelsesrapporten anfører arbejdsgruppen, at  

 nogle børnebortførelsessager har vist, at myndighederne i visse lande ikke  

 vil  

 medvirke til at få et barn udleveret, hvis det er bortført af faderen, og  

 moderen og faderen stadig er gift (herunder separeret). I de pågældende lande  

 opfattes bortførelsen som en konflikt mellem ægtefællerne, som myndighederne  

 ikke bør blande sig i.
Der henvises til rapportens pkt. 13.5.
 I overensstemmelse med arbejdsgruppens anbefalinger  

 foreslås det at imødegå dette problem ved at ændre ægteskabsloven, således at  

 en ægtefælle får ret til skilsmisse, hvis den anden ægtefælle har bortført  

 den  

 første ægtefælles barn.
4. Andre initiativer: rådgivning, information og  

 samarbejde mellem myndighederne Med henblik på at styrke informationsindsatsen over for  

 forældre, hvis børn er eller frygtes at blive bortført, oprettede  

 justitsministeren den 1. maj 2002 en telefonisk rådgivningslinje.
Rådgivningslinjen varetages af Civilretsdirektoratet og er  

 åben hele døgnet.
Rådgivningslinjen har navnlig til formål at orientere om,  

 hvilke regler der gælder på området, og hvem der skal rettes henvendelse til  

 i  

 en given situation.
Det er fortsat de enkelte myndigheder, der hver især skal  

 assistere forældrene inden for myndighedernes eget sagsområde.
De foreløbige erfaringer fra rådgivningslinjen har vist, at  

 der blandt forældre og pårørende er et reelt behov for rådgivning og  

 information på området.
Det er derfor hensigten at fortsætte  

 rådgivningslinjen.
 Med samme formål har Udenrigsministeriet og  

 Civilretsdirektoratet oprettet hjemmesider på internettet med information om  

 forebyggelse af og behandling af sager om børnebortførelse.
 Der er endvidere nedsat en kontaktgruppe bestående af  

 repræsentanter fra Udenrigsministeriet, Civilretsdirektoratet, politiet, de  

 sociale myndigheder og Udlændingestyrelsen med henblik på at skabe et forum  

 for  

 erfaringsudveksling og koordinering af støtteindsatsen over for efterladte  

 forældre i børnebortførelsessager.
 Der henvises i øvrigt til børnebortførelsesrapportens  

 kapitel 11.
5. Økonomiske konsekvenser for stat, kommuner og  

 amtskommuner Den foreslåede ordning med retshjælp ved internationale  

 børnebortførelser vil have økonomiske konsekvenser for det offentlige.  

 Størrelsen heraf afhænger dels af det årlige antal børnebortførelsessager,  

 dels  

 af udgifterne til retshjælp i de enkelte sager.
Som det fremgår ovenfor under pkt. 2.2.1, har antallet af  

 sager om udlevering af børn til Danmark fra udlandet efter Haagerkonventionen  

 siden 1998 ligget på ca. 10 sager om året.
Herudover er der nogle få  

 børnebortførelsessager, der løses inden for rammerne af andre internationale  

 konventioner.
Det forventes imidlertid, at et større antal forældre efter  

 indførelse af den foreslåede retshjælpsordning vil henvende sig til  

 myndighederne i forbindelse med børnebortførelse.
Antallet af sager, der er  

 omfattet af konventionerne, og i hvilke der vil blive søgt om retshjælp,  

 skønnes derfor fremover at ville udgøre ca. 15 sager om året.  

 Civilretsdirektoratet har vurderet, at udgifterne til retshjælp i disse sager  

 vil udgøre i gennemsnit ca. 42.000 kr. pr. sag.
Samlet set skønnes udgifterne  

 til retshjælp i denne type sager således at udgøre ca. 630.000 kr. årligt,  

 idet  

 dette skøn dog er behæftet med nogen usikkerhed.
Justitsministeriet har i forbindelse med udarbejdelsen af  

 dette lovforslag drøftet de økonomiske konsekvenser af en retshjælpsordning i  

 sager om børnebort~førelser til lande uden for Haagerkonventionen med  

 Udenrigsministeriet.
Med udgangspunkt i tallene for de seneste år skønnes  

 det,  

 at der årligt vil være ca. 20 sager af denne type.
Som det fremgår ovenfor  

 under pkt. 3.1.1.3, anbefales det typisk under den nuværende ordning under  

 Varelotteriet, at der gives støtte på ca. 50.000 kr. i sådanne sager.
 Idet det antages, at den gennemsnitlige udgift til  

 retshjælp i denne type sager vil svare hertil, vil udgifterne således kunne  

 antages at udgøre ca. 1 mio. kr. årligt, idet dette skøn dog er behæftet med  

 nogen usikkerhed.
 Udgiften til retshjælp i sager både inden for og uden for  

 konventionerne skønnes således at udgøre i størrelsesordenen 1,6 mio. kr.  

 årligt fra 2004. I 2003 skønnes udgiften at udgøre i størrelsesordenen 0,8  

 mio.  

 kr., idet loven forudsættes at træde i kraft den 1. juli 2003.
Det foreslås imidlertid, at der tillige skal kunne ydes  

 retshjælp i sager, der verserer ved lovens ikrafttræden.
Udgifterne hertil  

 skønnes at udgøre ca. 300.000 kr. i 2003, ca. 300.000 kr. i 2004 og ca.  

 150.000  

 kr. i 2005.
De samlede udgifter til retshjælp kan således opgøres til  

 ca. 1,1 mio. kr.  

 i 2003, ca. 1,9 mio. kr. i 2004, ca.  

 1,75 mio. kr. i 2005 og herefter ca. 1,6 mio. kr. årligt.
Dette skøn er dog  

 behæftet med en vis usikkerhed.
 Den foreslåede ændring af  

 pasloven skønnes ikke at have økonomiske konsekvenser af betydning for det  

 offentlige.
6. Administrative konsekvenser for stat, kommuner  

 og amtskommuner Den foreslåede ordning om retshjælp ved internationale  

 børnebortførelser skal administreres af Civilretsdirektoratet, der allerede i  

 dag varetager opgaver i sager om børnebortførelser og sager om retshjælp til  

 at  

 føre sager ved f.eks.
Den Europæiske Menneskerettighedsdomstol.  

 Civilretsdirektoratet vil som følge af lovforslaget skulle behandle i  

 størrelsesordenen 35 sager årligt om retshjælp til forældre, hvis børn  

 uretmæssigt er ført fra Danmark til udlandet eller ulovligt tilbageholdes  

 der.  

 Denne opgave vil kunne løses inden for Civilretsdirektoratets nuværende  

 bevillingsmæssige ramme og vil således ikke have økonomiske konsekvenser for  

 det offentlige af betydning.
 Den foreslåede ændring af  

 pasloven skønnes ikke at have administrative konsekvenser af betydning for  

 det  

 offentlige.
7. Økonomiske og administrative konsekvenser for  

 erhvervslivet, administrative konsekvenser for borgerne, miljømæssige  

 konsekvenser og forholdet til EU-retten Forslaget til ændring af lov om international fuldbyrdelse  

 af forældremyndighedsafgørelser m.v. skønnes at ville medføre visse mindre  

 administrative lettelser for borgerne, i det omfang der opnås advokatbistand.  

 Forslaget til ændring af pasloven vil kunne medføre visse mindre  

 administrative  

 ulemper for borgerne i tilfælde, hvor børn skal slettes i nærtståendes pas.
 Lovforslaget skønnes ikke at have  

 økonomiske eller administrative konsekvenser for erhvervslivet af betydning.  

 Lovforslaget har ingen miljømæssige konsekvenser og indeholder ikke  

 EU-retlige  

 aspekter.
8. Sammenfattende skema Positive konsekvenser/ mindre udgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen Udgifter til retshjælp på samlet set ca. 1,1 mio. kr. i  

 2003, ca. 1,9 mio. kr. i 2004, ca. 1,75 mio. kr. i 2005 og herefter ca. 1,6  

 mio. kr. årligt.
Administrative konsekvenser for stat, kommuner og  

 amtskommuner Ingen Ingen af betydning Økonomiske konsekvenser for erhvervslivet Ingen af betydning Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Visse mindre lettelser Visse mindre ulemper Forholdet til EU-retten Ingen EU-retlige aspekter 9. Hørte myndigheder og organisationer m.v.
 Lovforslaget har været til høring hos følgende myndigheder,  

 organisationer og foreninger m.v.:
 Advokatrådet,  

 Amtsrådsforeningen,  

 Børnerådet, Børnesagens Fællesråd, Børns Vilkår, Dansk Røde Kors, Daphne, Den  

 Danske Dommerforening, Dommerfuldmægtigforeningen, Domstolsstyrelsen,  

 Foreningen Far, Foreningen af Socialchefer i Danmark, Foreningen af  

 Statsamtmænd, KL, Mødrehjælpen, Politidirektøren i København, Politiforbundet  

 i  

 Danmark, Politifuldmægtigforeningen, Politimesteren i Helsingør,  

 Politimesterforeningen, Præsidenterne for Østre og Vestre Landsret,  

 Københavns  

 Byret samt retterne i Århus, Odense, Ålborg og Roskilde, Red Barnet,  

 Retspolitisk forening, Rigsadvokaten, Rigspolitichefen og UNICEF.
Bemærkninger til lovforslagets enkelte bestemmelser Til § 1 Nr. 1 Bestemmelsen i børnebortførelseslovens § 1,  

 stk. 1, om lovens område foreslås udvidet til også at omfatte den i  

 § 1, nr. 3, foreslåede retshjælpsordning.
Nr. 2 I børnebortførelseslovens § 2 foreslås indsat et nyt  

 stykke, der angiver, at den foreslåede retshjælpsordning, jf. § 1, nr.  

 3,  

 finder anvendelse i sager, hvor børn ulovligt er ført fra Danmark til  

 udlandet  

 eller ulovligt tilbageholdes der, uanset hvilket land der er tale om.
Nr. 3 Det foreslås, at der indsættes et nyt kapitel i  

 børnebortførelsesloven om retshjælp.
Ad § 20 a Efter den foreslåede bestemmelse i stk. 1 kan der ydes  

 retshjælp til en forælder til et barn eller børn, som ulovligt er ført fra  

 Danmark til udlandet eller ulovligt tilbageholdes der, til dækning af  

 omkostninger i forbindelse med handlinger af retlig karakter, der foretages  

 med  

 henblik på tilbagegivelse af barnet eller børnene.
Retshjælpsordningen  

 omfatter  

 kun børn under 16 år, jf. lovens § 1, stk. 2.
 For så vidt angår afgrænsningen af, hvornår der foreligger  

 en ulovlig børnebortførelse eller tilbageholdelse, henvises til pkt. 2 under  

 forslagets almindelige bemærkninger.
 Det er hensigten, at retshjælpsordningen vil kunne anvendes  

 både i sager, der løses efter Haagerkonventionen eller en anden international  

 overenskomst, og i sager, hvor barnet er bortført til et land, der ikke har  

 tiltrådt konventionerne.
 Under hensyn til, at udfaldet af en børnebortførelsessag  

 ofte vil være forbundet med stor usikkerhed, er det forudsat, at der ikke  

 stilles strenge krav om, at den pågældende forælder har udsigt til at få  

 medhold i sagen og få barnet hjem.
Som nævnt under pkt. 2.2.1 i de almindelige bemærkninger  

 indeholder Haagerkonventionen en række nærmere afgrænsede undtagelser,  

 hvorefter tilbagegivelse kan nægtes efter en konkret vurdering, hvis det er  

 åbenbart, at en tilbagegivelse vil være i strid med barnets bedste, eller  

 hvis  

 tilbagegivelse vil være uforenelig med grundlæggende principper til  

 beskyttelse  

 af menneskelige friheder og rettigheder.
Hvis tilbagelevering af et barn i en  

 sag om børnebortførelse til et konventionsland på grund af disse undtagelser  

 må  

 antages at blive nægtet, vil der typisk ikke være grundlag for at give  

 retshjælp.
Det må dog antages, at der kun sjældent på det tidspunkt, hvor der  

 søges om retshjælp, vil være et tilstrækkeligt grundlag for at antage, at  

 tilbagegivelse vil blive nægtet.
Uden for konventionerne er det vanskeligt at opstille  

 kriterier for, hvornår der er rimelig udsigt til at få barnet tilbage.
Her må  

 vurderingen afhænge af lovgivningen i det land, som barnet er bortført til,  

 og  

 udfaldet af tidligere sager i det pågældende land.
Civilretsdirektoratet vil  

 have mulighed for gennem Udenrigsministeriet at indhente oplysninger om det  

 pågældende lands lovgivning og vil efterhånden opbygge en viden om de  

 relevante  

 lande.
Som nævnt er det forudsat, at der ikke stilles strenge krav, men der  

 kan  

 ikke ydes retshjælp, hvis det klart må antages, at de pågældende handlinger  

 af  

 retlig karakter vil være forgæves.
Det er i den foreslåede bestemmelse forudsat, at der skal  

 være tale om omkostninger i forbindelse med handlinger af retlig karakter.  

 Ved  

 at anvende begrebet  handlinger af retlig karakter  begrænses ordningen ikke  

 til kun at omfatte egentlige retssager.
F.eks. vil ordningen kunne omfatte  

 advokatbistand i sager for administrative myndigheder, hvis betingelserne for  

 at yde retshjælp i øvrigt er opfyldt.
Endvidere vil der efter omstændighederne kunne ydes  

 retshjælp til mediation eller mægling med henblik på at få barnet  

 tilbagegivet.  

 Det vil bero på en konkret vurdering, om sådanne skridt er omfattet af  

 ordningen.
Såfremt mediationen eller mæglingen foregår inden for det  

 pågældende  

 lands retsplejeordning, må det som udgangspunkt antages, at der kan ydes  

 retshjælp, mens det uden for retsplejen som udgangspunkt må kræves, at  

 processen finder sted inden for landets offentlige forvaltning og under  

 myndighedernes styring.
Bistand til mere uformel mægling mellem forældrene  

 vil  

 derimod ikke kunne dækkes af ordningen.
Efter den foreslåede bestemmelse er det Justitsministeriet,  

 der træffer beslutning om ydelse af retshjælp.
Hensigten er, at den  

 foreslåede  

 ordning skal administreres af Civilretsdirektoratet, der besidder den  

 fornødne  

 ekspertise med hensyn til retshjælp og børnebortførelser.
Det vil således  

 være  

 Civilretsdirektoratet, der træffer afgørelse om, hvorvidt der skal ydes  

 retshjælp samt eventuelle begrænsninger i udgiftstyper og  

 beløbsbegrænsninger.
 Efter det foreslåede stk. 2 er ordningen begrænset til  

 sager, hvor barnet inden bortførelsen eller tilbageholdelsen boede i Danmark.
 Det foreslås, at der i stk. 3 gives justitsministeren  

 bemyndigelse til i særlige tilfælde at yde retshjælp, selv om betingelserne i  

 stk. 1 og 2 ikke er opfyldt.
Adgangen til at dispensere fra betingelserne i stk. 1  

 giver mulighed for i særlige tilfælde at yde retshjælp i sager, hvor et barn  

 er  

 blevet ført ud af landet eller tilbageholdes i udlandet, uden at der er tale  

 om  

 ulovlig bortførelse eller tilbageholdelse.
Der tænkes her navnlig på den  

 situation, hvor begge forældre har forældremyndigheden over barnet, uden at  

 der  

 i forbindelse med, at barnet er blevet ført ud af landet, har været uenighed  

 om  

 forældremyndighedsspørgsmålet.
I sådanne sager vil betingelsen i stk. 1  

 først kunne anses for opfyldt, efter en (eventuelt midlertidig) overførsel af  

 forældremyndigheden til den efterladte forælder alene.
I særlige tilfælde vil  

 der imidlertid kunne være grundlag for at give retshjælp til at påbegynde  

 handlinger af retlig karakter med henblik på at få barnet tilbage, før der er  

 taget endelig stilling til forældremyndighedsspørgsmålet.
Dispensationsadgangen i forhold til stk. 1 tænkes kun  

 anvendt, hvis der foreligger omstændigheder, som giver en bestyrket  

 formodning  

 om, at barnets ophold i udlandet ikke er led i en normal udøvelse af  

 forældremyndigheden.
De forhold, som i den forbindelse navnlig bør tillægges  

 vægt, er, om det indtil udlandsopholdet kun var den efterladte forælder, som  

 havde barnet boende hos sig, om barnet blev ført ud af landet i forbindelse  

 med  

 ferie eller lignende, hvor lang tid der er gået siden udrejsen, samt om den  

 efterladte forælder har taget skridt til at få forældremyndigheden overført  

 til  

 sig ved at anlægge retssag eller søge om fri proces hertil.
Endvidere vil den foreslåede dispensationsadgang kunne  

 anvendes i forhold til betingelsen i stk. 2, hvis barnet ikke forud for  

 den ulovlige bortførelse eller tilbageholdelse havde bopæl i Danmark.
Det er  

 hensigten, at der vil kunne dispenseres i sager, hvor der konkret findes at  

 være så vægtige andre tilknytningsmomenter, at det ville forekomme urimeligt  

 ikke  

 at lade sagen være omfattet af ordningen.
F.eks. vil en person kunne omfattes  

 af ordningen, hvis den pågældende normalt bor i Danmark sammen med sit barn,  

 men opholder sig i udlandet sammen med barnet som led i sin uddannelse eller  

 i  

 forbindelse med en midlertidig udstationering i et nærmere afgrænset tidsrum.
 Med den foreslåede bestemmelse i stk. 4 kan ministeren  

 fastsætte nærmere regler om administrationen af ordningen, herunder om  

 indholdet af ansøgninger om retshjælp.
Ad § 20 b I den foreslåede § 20 b foretages en nærmere  

 afgrænsning af retshjælpens omfang.
 Efter bestemmelsens stk. 1, nr. 1, skal retshjælpen  

 omfatte godtgørelse fra statskassen af rimelige udgifter til advokat.
Begrænsningen til rimelige udgifter indebærer, at der skal  

 foretages en konkret vurdering af, hvorvidt den enkelte udgiftspost er egnet  

 og  

 nødvendig med henblik på at få barnet tilbageleveret.
Kravet om rimelighed  

 indebærer endvidere, at der skal foretages en overordnet  

 proportionalitetsvurdering.
Det vil sige, at jo mere vidtrækkende og  

 omkostningsfulde handlinger af retlig karakter der er tale om, jo større  

 forventning må der være til, at barnet vil kunne skaffes tilbage.
Godtgørelse af udgifter til en dansk advokat vil navnlig  

 kunne omfatte møder med den efterladte forælder og korrespondance med de  

 involverede danske og udenlandske myndigheder.
Kun i særlige tilfælde vil der  

 være grundlag for at godtgøre udgifter til, at den danske advokat rejser til  

 udlandet for at rette henvendelse til de udenlandske myndigheder.
Dette må  

 antages  

 som udgangspunkt kun at være aktuelt i lande, der ikke har tiltrådt  

 konventionerne, idet den efterladte forælder i lande, der har tiltrådt  

 konventionerne, også får hjælp fra den udenlandske centralmyndighed.
 Godtgørelse af udgifter til at føre en forældremyndighedssag  

 i Danmark vil ikke være omfattet af ordningen, idet det ikke findes  

 hensigtsmæssigt at fravige de eksisterende muligheder for at søge fri proces  

 efter retsplejelovens regler.
Såfremt der er rimelig udsigt til, at den efterladte  

 forælder ved at føre retssag eller foretage andre handlinger af retlig  

 karakter  

 i udlandet vil blive tilkendt retten til barnet i udlandet eller få  

 tilbageleveret barnet, vil retshjælpen også kunne omfatte advokatudgifter  

 hertil.
Det vil kunne dreje sig om bistand fra såvel en dansk advokat som fra  

 en advokat fra det pågældende land.
Sådanne udgifter vil kunne omfatte  

 udarbejdelse af procesdokumenter, forberedelse af og deltagelse i retsmøder  

 m.v.
Det bemærkes, at der vil kunne ydes retshjælp til  

 advokatbistand i udlandet, selv om der ikke konkret anlægges retssag.
Den  

 pågældende advokat vil kunne rådgive om hensigtsmæssigheden af at anlægge  

 sag,  

 yde vejledning om lokale regler og praksis samt kontakte lokale myndigheder.  

 Udgifter forbundet med opnåelse af uformel kontakt til de personer, som har  

 barnet i deres varetægt, vil derimod ikke kunne dækkes af ordningen.
 Hvis såvel dansk som udenlandsk advokatbistand er påkrævet,  

 vil retshjælpen også omfatte nødvendige udgifter til korrespondancen m.v.  

 imellem de to advokater.
 Som udgangspunkt bør det ikke være muligt at få godtgjort  

 udgifter til mere end én dansk advokat og én udenlandsk advokat.
Efter det foreslåede stk. 1, nr. 2, dækker  

 retshjælpsordningen øvrige rimelige udgifter, der er nødvendige i forbindelse  

 med handlingerne af retlig karakter.
Som eksempler kan nævnes retsafgifter,  

 oversættelse og legalisering af nødvendige dokumenter samt, hvis det er  

 påkrævet i forbindelse med en eventuel retssag i udlandet, rejseudgifter for  

 den efterladte forælder.
Såfremt den efterladte forælder taber sagen og i den  

 forbindelse bliver pålagt at betale modpartens omkostninger, kan denne udgift  

 også dækkes af ordningen, jf. det foreslåede stk. 1, nr. 3. Ordningen  

 omfatter derimod ikke afledte udgifter såsom tabt arbejdsfortjeneste.
 Retshjælpen vil også omfatte udgifter, der er afholdt forud  

 for meddelelsen af retshjælp, i det omfang udgifterne i øvrigt opfylder  

 betingelserne.
Efter det foreslåede stk. 2 kan retshjælpen begrænses  

 til bestemte udgiftsposter.
Der kan endvidere fastsættes en beløbsgrænse for  

 godtgørelsen fra statskassen, eventuelt fordelt på bestemte udgiftsposter.
Ved administrationen af den foreslåede ordning forudsættes  

 det, at en meddelelse om ydelse af retshjælp som udgangspunkt kommer til at  

 indeholde en beløbsmæssig begrænsning af den mulige retshjælp.
Der kan  

 endvidere foretages en nærmere beløbsmæssig begrænsning for visse  

 udgiftsposter.
Dette vil navnlig kunne komme på tale, hvis der ydes retshjælp  

 til at føre en retssag med stor usikkerhed for de enkelte udgiftsposter.  

 F.eks.  

 vil en meddelelse om retshjælp med henblik på at føre en retssag i udlandet  

 kunne indeholde en samlet beløbsmæssig begrænsning, hvoraf der kun vil kunne  

 ydes en vis andel til udgifter til rejseudgifter og en vis andel til  

 advokatsalær i forbindelse med den pågældende sag.
Den foreslåede bestemmelse vil kunne anvendes til at  

 bevilge retshjælp i flere omgange.
Der vil således eksempelvis kunne  

 bevilliges  

 et beløb til at foretage visse indledende skridt.
På baggrund af resultatet  

 af  

 disse skridt vil der kunne foretages en ny vurdering, der vil danne grundlag  

 for bevilling af et yderligere beløb o.s.v.
Denne fremgangsmåde vil bl.a.  

 blive  

 anvendt, hvis der er tale om at føre en retssag i et land, hvor det er  

 vanskeligt at vurdere de samlede omkostninger samt sandsynligheden for, at  

 handlingerne af retlig karakter vil føre til barnets tilbagegivelse.
Hvis den pågældende forælders samlede udgifter i  

 forbindelse med handlingerne af retlig karakter kommer til at overstige det  

 fastsatte maksimale beløb, vil der kunne ansøges om forhøjelse af  

 beløbsgrænsen.
Det vil herefter skulle vurderes, om det er rimeligt begrundet  

 at forhøje beløbsgrænsen.
 Selv om der er fastsat en beløbsgrænse efter det foreslåede  

 § 20 b, stk. 2, og klagers økonomiske krav er mindre end det  

 fastsatte maksimale beløb, vil det kun være rimelige og nødvendige udgifter,  

 jf. det foreslåede stk. 1, der vil kunne dækkes af retshjælpen.
 Efter det foreslåede stk. 3 omfatter retshjælpen kun  

 omkostninger, som det ikke er muligt at få godtgjort efter regler om fri  

 proces  

 eller lignende i det land, som barnet er bortført til, og som ikke dækkes af  

 ansøgerens retshjælpsforsikring.
Som omtalt under pkt. 3.1.1.2 i de almindelige bemærkninger  

 har den efterladte forælder i sager, der er omfattet af Haagerkonventionen,  

 mulighed for at søge retshjælp i det land, hvortil barnet er bortført, på  

 lige  

 fod med statsborgere i det pågældende land.
I sager, hvor der er sket  

 bortførelse til et land, som Haagerkonventionen finder anvendelse i forhold  

 til, vil der derfor blive givet tilsagn om retshjælp med forbehold om, at  

 udgifter til handlinger af retlig karakter først vil blive godtgjort, når det  

 dokumenteres, at mulighederne for at opnå fri proces efter det pågældende  

 lands  

 lovgivning er udtømt.
Civilretsdirektoratet vil som centralmyndighed i  

 henhold  

 til konventionen kunne vejlede herom.
Det bemærkes, at hvis der er sikker  

 viden  

 om, at der ikke vil kunne ydes retshjælp i det pågældende land, vil  

 retshjælpen  

 efter den foreslåede ordning blive givet uden forbehold.
Der vil også i sager, der ikke er omfattet af  

 Haagerkonventionen, kunne være mulighed for at opnå fri proces i det  

 pågældende  

 land.
Kravet om dokumentation for, at mulighederne for at opnå fri proces  

 efter  

 det pågældende lands lovgivning er udtømt, gælder også i disse sager og vil  

 f.eks. kunne opfyldes ved fremlæggelse af afslag fra de myndigheder i det  

 pågældende land, der administrerer fri proces-ordningen.
Dokumentation af, at  

 der overhovedet ikke er nogen for ansøgeren relevant fri proces-ordning i  

 landet,  

 vil f.eks. kunne ske ved erklæring fra en advokat i det på~gæld~ende land.
Med bestemmelsen i stk. 4 foreslås, at staten  

 indtræder i retshjælpsmodtagerens krav på erstatning fra bortføreren eller  

 andre, for udgifter som er dækket af retshjælpen.
Det medfører, at den  

 forælder, som modtager retshjælp, ikke vil kunne opnå en dobbelt dækning af  

 udgifterne.
Bestemmelsen vil f.eks. kunne anvendes i situationer, hvor den  

 judicielle eller administrative myndighed, der træffer afgørelse om  

 tilbagegivelse af et barn, efter Haagerkonventi~on~ens artikel 26 pålægger  

 den  

 person, som har bortført barnet, at betale nødvendige udgifter, der er  

 afholdt  

 af den anmodende forælder.
Ad § 20 c Efter § 20 c kan et tilsagn om retshjælp  

 tilbagekaldes, når forudsætningerne for retshjælpen viser sig ikke at være  

 til  

 stede eller at være bortfaldet.
Dette svarer til, hvad der gælder for fri  

 proces, jf. retsplejelovens § 332, stk. 6. Bestemmelsen vil kunne  

 anvendes, hvor der i forbindelse med ansøgningen om retshjælp er givet  

 urigtige  

 eller mangelfulde oplysninger, der har haft betydning for afgørelsen.  

 Tilbagekaldelse vil imidlertid også kunne ske, hvis muligheden for at få  

 barnet  

 tilbagegivet efterfølgende ændrer sig, f.eks. hvis bortføreren bliver tillagt  

 forældremyndigheden, eller hvis tilbagegivelse af barnet nægtes efter en af  

 undtagelsesbestemmelserne i Haagerkonventionen.
Hvis tilbagekaldelsen skyldes  

 efterfølgende omstændigheder, vil tilbagekaldelsen som udgangspunkt ikke have  

 virkning for udgifter, som den pågældende forælder allerede havde afholdt  

 eller  

 forpligtet sig til på tidspunktet for tilbagekaldelsen under forudsætning af,  

 at de pågældende udgifter i øvrigt opfylder beting~elserne for at kunne  

 dækkes  

 af retshjælpsordningen.
Ad § 20 d Med stk. 1 foreslås, at justitsministeren efter  

 ansøgning udpeger et antal advokater, der kan påtage sig at yde retshjælp i  

 sager om børnebortførelse, og som af Justitsministeriet kan anbefales til  

 forældre til bortførte børn.
Ordningen vil blive administreret således, at  

 Justitsministeriet i pressen, fagtidsskrifter eller på anden måde opfordrer  

 interesserede advokater til at søge om optagelse på en liste over advokater,  

 som modtagere af retshjælp i sager om børnebortførelse vil få forelagt med  

 henblik på valg af advokat.
Der vil med henblik på udpegningen af advokater  

 blive fastsat relevante kriterier, der så vidt muligt vil sikre udvælgelsen  

 af  

 de bedst egnede advokater til at føre denne type sager.
Der vil alene kunne  

 udvælges advokater, som praktiserer i Danmark.
Antallet af udpegede advokater vil blive fastsat efter et  

 skøn og ud fra erfaringerne med ordningen.
Antallet bør være så stort, at der  

 i  

 børnebortførelsessagerne altid er mulighed for at antage en advokat fra  

 listen.  

 På den anden side bør antallet ikke være så stort, at den ønskede  

 specialisering ikke opnås.
 Inden udpegningen vil Justitsministeriet indhente en  

 vejledende udtalelse fra Advokatrådet.
En liste over de udpegede advokater vil blive udleveret til  

 forældre, der ønsker det, i forbindelse med, at de pågældende retter  

 henvendelse til Civilretsdirektoratet eller Udenrigsministeriet for at søge  

 rådgivning i en børnebortførelsessag.
Der vil imidlertid ikke blive tale om  

 at  

 beskikke en advokat for den pågældende, idet der ikke kan ydes fri proces i  

 sådanne sager, men alene retshjælp til dækning af rimelige advokatudgifter.
 Det bemærkes, at den foreslåede udpegning af egnede  

 advokater ikke vil begrænse den pågældende forælders frie advokatvalg,  

 herunder  

 muligheden for at vælge sin egen advokat til at føre sagen.
Til § 2 Det foreslås, at der som § 2 a, stk. 1, indsættes  

 en bestemmelse i pasloven, hvorefter den eller de personer, der har  

 forældremyndigheden over et barn under 15 år, som er i besiddelse af  

 selvstændigt pas, kan kræve barnet slettet af andre personers pas.
 Om baggrunden herfor henvises til de almindelige  

 bemærkninger.
 Det foreslås endvidere, at der som § 2 a, stk. 2,  

 indsættes en bestemmelse i pasloven, hvorefter politiet får mulighed for  

 midlertidigt at inddrage et pas med henblik på sletning af et barn efter  

 stk. 1. Bestemmelsen har til formål at sikre, at politiet kan gennemføre  

 en sletning af et barn efter reglen i den foreslåede § 2 a, stk. 1.
Det fremgår endvidere af den foreslåede bestemmelse, at  

 politiet træffer afgørelse om sletning af et barn af et pas.
Politiet vil i  

 den  

 forbindelse skulle vurdere, om betingelserne for sletning efter stk. 1  

 er  

 opfyldt.
En begæring om sletning indgives på det sted, hvor  

 indehaveren eller indehaverne af forældremyndigheden har bopæl.
Det stedlige  

 politi træffer således afgørelsen om inddragelse, mens inddragelse  

 forudsættes  

 foretaget af politiet på det sted, hvor pasindehaveren bor.
 I de særlige situationer, hvor den eller de personer, hvis  

 pas skal inddrages med henblik på sletning af indskrevne børn, har bopæl i  

 udlandet, søges passet inddraget via den nærmeste stedlige repræsentation.  

 Det  

 må dog påregnes, at inddragelsen i de pågældende situationer vil være  

 forbundet  

 med visse vanskeligheder.
Hvis indehaveren eller indehaverne af forældremyndigheden  

 har bopæl i udlandet, kan begæring om sletning indgives via den nærmeste  

 stedlige repræsentation.
Repræsentationen vil herefter videresende begæringen  

 og dokumentation til Rigspolitichefen, der vil træffe afgørelse i sagen.
Sletningen i passet bør gennemføres ved en tydelig  

 stempling af ordet  cancelled  over det indskrevne barns navn.
Passet skal  

 endvidere påføres myndighedsstempel og underskrift.
 Når politiet har slettet det pågældende barn af passet,  

 skal passet straks udleveres til pasindehaveren.
 Justitsministeren vil efter den foreslåede bestemmelse  

 fastsætte nærmere regler for sagernes behandling.
Det foreslås endelig, at der som stk. 3 indføres en  

 bestemmelse om, at politiets afgørelse om midlertidig inddragelse af et pas  

 med  

 henblik på sletning af indskrevne børn ikke kan påklages til anden  

 administrativ myndighed.
Om baggrunden herfor henvises til de almindelige  

 bemærkninger.
Til § 3 Det foreslås, at der i ægteskabsloven indsættes en  

 bestemmelse om, at børnebortførelse og ulovlig tilbageholdelse skal være  

 umiddelbar skilsmissegrund.
For så vidt angår afgrænsningen af, hvornår der  

 foreligger en ulovlig børnebortførelse eller tilbageholdelse, henvises til  

 pkt.  

 2 under de almindelige bemærkninger.
 Bestemmelsen omfatter såvel tilfælde, hvor en forælder selv  

 har foretaget bortførelsen, som tilfælde, hvor en forælder uden personligt at  

 have ført barnet ud af landet har medvirket til en børnebortførelse, f.eks.  

 ved  

 at have anmodet en anden om foretage bortførelsen.
Det vil i forbindelse med skilsmissesagen skulle godtgøres,  

 at der foreligger ulovlig børnebortførelse eller tilbageholdelse.
Det gælder  

 også, selv om ægtefællerne skulle være enige om at blive skilt.
 Den foreslåede bestemmelse er affattet således, at retten  

 til umiddelbar skilsmisse alene forudsætter, at den ægtefælle, som ønsker at  

 blive skilt, er forælder til det bortførte eller tilbageholdte barn.  

 Bestemmelsen finder således både anvendelse i sager, hvor der er tale om et  

 fælles barn, og i sager, hvor det er den efterladte ægtefælles særbarn.
 Efter den foreslåede bestemmelse i stk. 2 skal  

 ansøgning om skilsmissebevilling indgives eller retssag anlægges, jf.  

 ægteskabslovens § 42, mens barnet på grund af den uretmæssige  

 bortførelse  

 eller tilbageholdelse opholder sig i udlandet, eller senest 1 år efter, at  

 barnet er bragt tilbage.
Til § 4 Det foreslås, at loven træder i kraft den 1. juli 2003.
 Der vil kunne ydes retshjælp i sager, hvor barnet er blevet  

 bortført forud for lovens ikrafttræden.
Til § 5 Efter bestemmelsen i stk. 1 gælder loven ikke for  

 Færøerne og Grønland.
Loven eller dele deraf kan dog efter det foreslåede  

 stk. 2 ved kongelig anordning sættes i kraft for Færøerne og Grønland  

 med  

 de afvigelser, som de særlige færøske eller grønlandske forhold tilsiger.
Det bemærkes, at lov om international fuldbyrdelse af  

 forældremyndighedsafgørelser m.v. (internationale børnebortførelser) ikke  

 gælder for Færøerne og Grønland, men at den ved kongelig anordning kan sættes  

 i  

 kraft for disse landsdele med de afvigelser, som de særlige færøske eller  

 grønlandske forhold tilsiger.
Der vil i den forbindelse skulle afgives  

 erklæring om, at det forbehold for så vidt angår Færøerne og Grønland, som  

 Danmark har taget i forbindelse med tiltrædelsen af Europaråds- og  

 Haagerkonventionen, trækkes tilbage.
 Pasloven og ægteskabsloven er sat i kraft for Færøerne og  

 Grønland.
Bilag  

 1 Lovforslagets § 1, nr. 1 og 2, sammenholdt med  

 gældende formulering Gældende formulering Lovforslaget § 1 I lov nr. 793 af 27. november 1990 om international fuldbyrdelse  

 af forældremyndighedsafgørelser m.v. (internationale børnebortførelser)  

 foretages følgende ændringer:
 1.  

  

 I  

 § 1, stk. 1  

  

 ,  

  

 indsættes som 3. pkt.:
 § 1.  

  

 Loven vedrører anerkendelse og fuldbyrdelse af udenlandske afgørelser om  

 forældremyndighed, om, hvor barnet skal bo, og om samværsret, jf. kapitel 3.  

 Endvidere vedrører loven tilbagegivelse af børn, som ulovligt er ført her til  

 landet eller ulovligt tilbageholdes her, jf. kapitel 4.
 Herudover vedrører loven retshjælp til indehaveren af  

 forældremyndigheden over et barn, som ulovligt er ført fra Danmark til  

 udlandet eller ulovligt tilbageholdes der, jf. kapitel 6 a.
 2.  

  

 I  

  

 § 2  

  

 indsættes efter stk. 2  

 som nyt stykke:
 § 2.  

  

 §§ 3-9, 12-13, 15, stk. 1, 16-18 og 20 anvendes i forhold til  

 stater, der har tiltrådt Europarådskonventionen af 1980 om anerkendelse og  

 fuldbyrdelse af forældremyndighedsafgørelser.
 Stk. 2.  

  

 §§ 3,  

 10-12 og 14-20 anvendes i forhold til stater, der har tiltrådt  

 Haagerkonventionen af 1980 om de civilretlige virkninger af internationale  

 børnebortførelser.
 Stk. 3                                                                  .
 Stk. 4                                                                  .
 Stk. 3.  

  

 §§ 20 a-20 d anvendes i sager, hvor et barn ulovligt er ført fra Danmark  

 til udlandet eller ulovligt tilbageholdes der, uanset om landet har tiltrådt  

 de i stk. 1 og 2 nævnte konventioner.
 Stk. 3 og 4 bliver herefter stk. 4 og 5.
