Nr BR 3 Beretning om Københavns Statsamts psykiatriske patientklagenævns manglende  

 funktion   

 Nr 3 1989-90, 1. samling Afgivet af det af Folketinget i henhold til grundlovens § 71, stk. 7,  

 nedsatte tilsyn Afgivet: 19900308 Tilsynet blev den 21. februar 1990 bekendt med, at de lægelige medlemmer af Københavns Statsamts psykiatriske patientklagenævn ikke møder i patientklagenævnet, hvorfor nævnet ikke siden 17. januar 1990 har kunnet udføre de opgaver, som det i henhold til lovgivningen er forpligtet til.
 Af § 32, stk. 3, i lov om frihedsberøvelse og anden tvang i psykiatrien  

 fremgår, at klager over beslutning om tvangsbehandling har opsættende  

 virkning, medmindre omgående gennemførelse af behandlingen er nødvendig for  

 ikke at udsætte patienterne for væsentlig fare.
 Denne bestemmelse er i praksis uden betydning, når patientklagenævnet ikke  

 fungerer, og det stiller såvel det behandlende personale som patienter i en  

 retsmæssigt usikker situation.
 Tilsynet bad den 21. februar 1990 telefonisk og den 22. februar 1990  

 skriftligt justitsministeren om at blive orienteret om, hvordan ministeren  

 sikrer, at patienterne i det pågældende område får behandlet deres klager.
 Tilsynet har den 28. februar 1990 fået oplyst, at Justitsministeriet har  

 anmodet Københavns Statsamt om en udtalelse.
 Tilsynet har på sine møder den 22. februar 1990 og den 8. marts 1990  

 drøftet sagen og finder det stærkt kritisabelt, at patienter i Københavns  

 Statsamt ikke har kunnet få behandlet klagemål over tvangsbehandling og  

 tvangsfiksering.
 Tilsynet henstiller til justitsministeren om straks at sikre, at  

 klagesager kan blive behandlet.
 Viggo Fischer (KF) Else Theill Sørensen (KF) Inge Dahl-Sørensen (V)  

 Kristen Poulsgaard (FP) Kirsten Lee (RV) Pia Gjellerup (S) Tove Lindbo Larsen  

 (S) Grete Schødts (S) Carsten Andersen (SF) fmd.
