Kundgørelse om politihundetjenesten 1. Politihundetjenestens  

 organisation Rigspolitichefens politihundetjeneste er opbygget som en  

 linieorganisation med opgaver på det centrale, det regionale og det  

 lokale niveau.
 Centralt er der af Rigspolitichefen oprettet en  

 landsdækkende administration, hvorunder blandt andet udstedelse af  

 træningstilladelser og uddannelse henhører.
 Regionalt er der i politiregionerne af Rigspolitichefen i  

 samarbejde med Regionspolitilederen udpeget en tilsynsførende  

 polititjenestemand, der har til opgave at føre tilsyn med  

 træningen inden for politiregionen og herunder gennemføre  

 godkendelses- og mønstringsopgaver.
 Lokalt er der i politikredse med politihunde en af  

 Politimesteren udpeget politihundefører, der fungerer som  

 træningsleder, og som blandt andet har til opgave at  

 tilrettelægge og gennemføre træningen for politikredsens  

 øvrige politihundeførere.
1.1. Rigspolitichefen Rigspolitichefens afdeling A har ansvaret for:
1.2. Regionspolitilederen Den tilsynsførende polititjenestemand i  

 politiregionerne har overfor Regionspolitilederen ansvaret for:
1.3. Politimesteren Den lokale træningsleder i politikredsen har over  

 for Politimesteren ansvaret for:
2. Politihundenes anvendelse Politihundene opdeles og anvendes som følger:
2.1. Indberetning om brug af politihunde Når en politihund anvendes til politihundeopgaver,  

 skal der afgives indberetning til Politimesteren.
 Har politihunden været anvendt som magtmiddel, skal  

 indberetningen afgives straks.
 Indberetninger om anvendelse af politihunde til  

 politihundeopgaver, fremsendes kvartalsvis til Rigspolitichefen ad  

 tjenestevejen.
3. Politihundenes fordeling og stationering Rigspolitichefen varetager fordeling og stationering af  

 politihundene ud fra politikredsenes behov og det overordnede sigte, at der  

 etableres og opretholdes en landsdækkende politihundetjeneste inden for  

 de enkelte anvendelsesområder.
 Med hensyn til de enkelte kategorier af politihunde  

 gælder følgende retningslinier for stationering:
3.1. Andre politihunde Hvor særlige forhold gør sig gældende,  

 som for eksempel på Færøerne og i Grønland, kan  

 Rigspolitichefen stationere andre politihunde.  Bestemmelserne om  

 træning, godkendelse og mønstring tilpasses de særlige  

 forhold.
4. Tilladelse til indkøb og træning af  

 politihund Efter ansøgning fra en Politimester og ud fra det  

 under punkt 3 anførte, meddeler Rigspolitichefen  

 træningstilladelse til en polititjenestemand.
 Træningstilladelsen omfatter tilladelse til  

 indkøb og træning af en hund.
 Inden 12 måneder efter meddelelse af  

 træningstilladelsen, skal hunden fremstilles for den  

 tilsynsførende i vedkommende politiregion med henblik på  

 godkendelse som politihund.  Herefter skal politihunden mønstres  

 mindst én gang hvert år.
 Før godkendelsesprøven er bestået  

 må hunden ikke anvendes i politiet.
5. Tilskud til indkøb af politihund Efter Rigspolitichefens bestemmelse, kan der ydes  

 førere af politihunde et tilskud til indkøb af hunden,  

 når følgende 4 betingelser er opfyldt:
 Tilskuddet afskrives over 5 år med lige store andele  

 pr. påbegyndt år efter hundens godkendelse.  

  Tilbagebetalingspligten indtræder kun, såfremt hunden ikke  

 opfylder kravene til godkendelse/mønstring, eller føreren efter  

 eget ønske fratræder sin stilling som hundefører.
 Er der ydet tilskud til en politihund, og skal den  

 sælges i afskrivningsperioden, forbeholder Rigspolitichefen sig ret til  

 at købe hunden til anskaffelsesprisen ekskl. eventuelt tilskud.
6. Træningstid Træningstiden for tjeneste-/narkotika- og  

 sprængstofhunde bør ikke være under 8 timer ugentligt med  

 transport til/fra øvelsesområdet, medmindre særlige  

 hensyn, herunder navnlig hensynet til tjenestens tilrettelæggelse i  

 politikredsen, gør det konkret nødvendigt at afsætte  

 mindre tid til træningen.
 Tilsvarende gælder for hunde med  

 træningstilladelse, når hunden er 9 måneder gammel.
 For yngre hunde med træningstilladelse skal  

 træningstiden afpasses således, at der sker en gradvis tilpasning  

 af hundenes træningstid.
 Deltagelse i påbudt træning sidestilles med  

 anden pligtig tjeneste.
 Træning af tjenestehunde i landpolitiet bør  

 normalt omfatte 2 x 2 timer månedligt.
7. Politihundeførertillæg Til førere af politihunde ydes et årligt  

 hundeførertillæg som kompensation for udgiften til foder,  

 transport og hundeinternat samt godtgørelse for ulemper i forbindelse  

 med hundehold.
 Førere af 2 hunde, der opfylder betingelserne  

 anført under punkt 5, modtager for den anden hund et tillæg  

 på 75 % af hundeførertillægget.
 Tillægget udbetales fra den første i den  

 måned, hvor træningstilladelse foreligger, og hvor de i punkt 5  

 anførte betingelser er til stede, og betales herefter månedsvis  

 forud.
 Der kan ikke udbetales 2 samtidige tillæg, medmindre  

 der foreligger træningstilladelse til 2 samtidigt tjenstgørende  

 politihunde.
 Der kan højst ydes tillæg til 2 hunde i 2  

 år med henblik på udskiftning af eksisterende politihund.
 Tillægget bortfalder med udgangen af den  

 måned, hvori hunden ophører i politiets tjeneste.
 Tillægget reguleres 2 gange årligt efter  

 nærmere fastsatte regler.
8. Refusion af dyrlægeudgifter Alle politihunde med træningstilladelse kan få  

 refunderet afholdte udgifter til dyrlægebehandling, medicin,  

 nødvendige vaccinationer og obligatorisk  

 røntgenfotografering.
 Ved behandling for alvorlige lidelser og særlige  

 omkostningskrævende behandlinger skal der forud for dette indhentes  

 tilladelse fra Rigspolitichefen.
 Udgifterne afholdes af politikredsen.
Når træningstilladelse er meddelt, kan der  

 endvidere ske refusion af tidligere af ansøgeren afholdte udgifter til  

 obligatorisk røntgenfotografering, nødvendige vaccinationer  

 samt navneskilt.
Ansøgning herom fremsendes ad tjenestevejen til  

 Rigspolitichefen.
9. Forsikringsforhold for politihunde For godkendte hunde og hunde med træningstilladelse  

 er der af Rigspolitichefen tegnet kollektiv ansvarsforsikring til  

 dækning af erstatningsansvar i henhold til lov om hunde.
 Forsikringen dækker endvidere ansvar for skader, som  

 under tjenstlig træning eller deltagelse i konkurrence forvoldes af  

 hunde på personer, som medvirker ved træningen/konkurrencen  

 (figurantdækning).
 Sager om erstatning vedrørende de af forsikringen  

 omfattede hunde indsendes til Rigspolitichefen,  

 Administrationsafdelingen.
 Den kollektive ansvarsforsikring omfatter ikke hunde i  

 Grønland og på Færøerne, for hvilke der må  

 tegnes separate ansvarsforsikringer.  Udgiften hertil udredes lokalt af  

 tjenestestedet.
 Erstatning i anledning af, at en godkendt hund kommer til  

 skade under tjenestens udførelse eller som følge af mangler ved  

 lokaler, indretninger og redskaber mv., kan ydes med Rigspolitichefens  

 samtykke under forudsætning af, at hundeføreren ikke selv har  

 udvist forsæt eller grov uagtsomhed.
10. Turnustjeneste for politihundeførere Politihundeførere kan deltage i turnustjeneste som  

 følger:
Det er en forudsætning, at der i turnusperioderne,  

 jf. ovenfor, skal gives politihundeføreren mulighed for 11. Særbeklædning til  

 politihundeførere Til brug ved arbejdet med politihunde kan der til de  

 nedennævnte polititjenestemænd udleveres  

 særbeklædning, jf. kundgørelse III nr. 7:
12. Håndbog for politihundeførere Til brug for politihundetjenesten udgiver Rigspolitichefen  

 en Håndbog for politihundeførere.
 Håndbogen indeholder en række anvisninger om  

 tjenesten som politihundefører, herunder anvisninger af administrativ  

 og taktisk karakter.
 Håndbogen indeholder tillige en beskrivelse af  

 politihundeførernes uddannelsesforløb,  

 godkendelsesprøver og mønstringer.
Direktoratet for Kriminalforsorgen Med Direktoratet for Kriminalforsorgen er der etableret et  

 samarbejde om uddannelse og godkendelse af Kriminalforsorgens narkotikahunde  

 efter de regler, som gælder for politiets narkotikahunde.
 Anmodning om assistance fra Kriminalforsorgens  

 narkotikahunde rettes til Rigspolitichefen, tilsynsførende i  

 politiregionerne eller politihundeafdelinger med narkotikahunde.  Assistance  

 til eftersøgning af euforiserende stoffer sker efter politiets  

 anvisning i overværelse af dette.
Told- og skattestyrelsen Med Told- og skattestyrelsen er der indgået en  

 aftale om gensidige assistanceydelser.
 Anmodning om assistance fra Told- og skattestyrelsen  

 rettes til Rigspolitichefen, tilsynsførende i politiregionerne eller  

 politihundeafdelinger med narkotikahunde.
 Der kan ikke rekvireres bistand til opgaver, hvor der kan  

 blive tale om magtanvendelse eller fysisk kontakt.
Civilforsvarsstyrelsen Med Civilforsvarsstyrelsen er indgået en aftale om  

 assistance af Civilforsvarets redningshunde ved eftersøgning af  

 bortgåede eller savnede personer.
 En sådan bistand vil under hensyn til, at  

 uddannelsen af Civilforsvarets redningshunde har et mere specielt sigte,  

 navnlig være aktuel i meget omfattende humanitære  

 eftersøgninger af hastende karakter, hvor politiet ikke har ressourcer  

 til selv at løse opgaven.
 Anmodning om assistance af Civilforsvarets redningshunde  

 rettes til Rigspolitichefen eller de tilsynsførende i  

 politiregionerne.  Den politikreds, som har modtaget assistance, indsender  

 indberetning til Rigspolitichefen med oplysninger om  

 redningshundeførernes navne, opgave og tidsrummet for assistancen.
