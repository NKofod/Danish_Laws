 Uenighed om en række arbejder skulle betragtes som ekstraarbejder.
Voldgiftsretten bestemte, at arbejderne i vidt omfang var  

 ekstraarbejder fordi de ikke var omfattet af entrepriseaftalen VOLDGIFTSNÆVNET FOR BYGGE-OG ANLÆGSVIRKSOMHED I voldgiftssag nr.
C-3755 K A/S (advokat Asger Larsen) mod A Kommune (advokat Irene Wittrup) Biintervenient:
B (advokat Henning Levin) er af en voldgiftsret bestående af direktør, civilingeniør Leif Egeskjold,  

 civilingeniør Johan Nørgaard og landsdommer Sven Ziegler (formand) den 16. august 1993 afsagt sålydende KENDELSE:
Under denne sag har klageren, K A/S, påstået indklagede, A Kommune,  

 tilpligtet at betale 433.621,11 kr., subsidiært et mindre af voldgiftsretten  

 fastsat beløb, med nærmere angivne renter.
Påstanden er nærmere specificeret  

 i klagerens bilag 45.
 Indklagede har påstået frifindelse.
 B A/S, der er klagerens underentreprenør, er indtrådt i sagen som  

 biintervenient til støtte for den af klageren nedlagte påstand.
Klageren har for indklagede udført tunnelentreprisen i forbindelse med  

 indklagedes etablering af X-Centret i X-by.
Af entreprisekontrakten af  

 november 1990 og de deri nævnte kontraktbilag fremgår, at der for entreprisen  

 er vedtaget Almindelige Betingelser for arbejder og leverancer af 1972,  

 herunder disses bestemmelser om voldgift.
 Klageren har under sagen fremlagt bilag 1-46, indklagede bilag A-AA.  

 Bilagene er i relevant omfang refereret nedenfor i voldgiftsrettens  

 begrundelse.
 Der er under sagen afgivet forklaringer af C og D, begge fra det klagende  

 firma, af E fra biintervenienten samt af F, A A/S.
C har bl.a. forklaret, at det hurtigt viste sig, at det ville være det  

 mest hensigtsmæssige at udføre jordkørsel over parkeringspladsen i  

 stedet for at anvende den oprindeligt planlagte kørevej.
Klageren foreslog  

 derfor allerede i opstartsmødet den 19. oktober 1990 at anvende den  

 offentlige parkeringsplads, der iøvrigt i forvejen blev anvendt til tung  

 varetransport, og dette blev uden betingelser accepteret af tilsynet, der  

 først på et senere tidspunkt, under udførelsen af selve arbejdet, stillede  

 krav om forebyggende foranstaltninger.
Disse var unødvendige, idet klageren  

 ikke gennem sin arbejdskørsel ville have og iøvrigt heller ikke har  

 beskadiget pladsen. - Klageren gik ud fra, at kommunen, der saltede under  

gangbroen , også ville salte på selve denne, der blev etableret af  

 klageren efter forhåndsaftale med tilsynet. - De udførte  

afstivningsarbejder viste sig under udførelsen af arbejdet at være  

 nødvendige.
Det fremgik ikke af det af G A/S udførte tegningsmateriale og af  

 det iøvrigt af indklagede oplyste, at disse arbejder skulle udføres.
Dette  

 var også tilfældet under de ledningsmøder, der blev afholdt for at afdække  

 eventuelle problemer, og hvorunder klageren, medens tegningerne var bredt ud  

 over bordet, anmodede om alle oplysninger af betydning for klagerens arbejde.  

 Der var sket ændringer i marken efter, at klageren havde afgivet sit tilbud,  

 og klageren kunne heller ikke påregne, at jordvolden ville få betydning. -  

 Det var tilsynet, der forlangte etablering af en ekstra trykstang  

 under terræn i selve tunnelen.
Omkostningerne herved blev øget, fordi  

 klageren da havde kørt gravemaskinen væk. - Klageren opfattede  

 projektmaterialets krav om alarmoverførsel fra pumpestationen som et  

 krav af en forberedelse af sådan overførsel. - Revnerne i  

 tunneldækket var meget små og viste sig en uges tid efter udstøbningen.  

 Klageren mener til fulde at have fulgt de i projektet stillede krav.
D, der har erklæret sig enig i den af C afgivne forklaring, har yderligere  

 bl.a. forklaret, at det vel er rigtigt, at klageren på  

parkeringspladsen ved fjernelsen af materialet med skovlen på  

 gravemaskinen lavede nogle enkelte af mange forefundne skrabemærker.  

 Indklagede har først meget sent præciseret dette punkt, som klageren ikke har  

 haft mulighed for at tage konkret stilling til. -  

Afstivningsarbejderne var nødvendiggjort bl.a. af, at jordvolden kom  

 til at ligge 2 m tættere på udgravningen end vist på tegningerne.
Alle  

 spunsninger blev aftalt med tilsynet, der var enigt i deres nødvendighed.
F har bl.a. forklaret, at tilsynet imødekom klagerens ønske om som  

 adgangsvej til de nordlige arbejder at benytte parkeringspladsen,  der  

 tidligere var benyttet til kørsel til ledningsarbejdet uden, at dette havde  

 givet anledning til skader.
Efter at have accepteret klagerens forslag  

 konstaterede tilsynet imidlertid beskadigelser efter kørsel ad Bystien,  

 hvorfor det stillede krav om forebyggende foranstaltninger ved kørsel på  

 parkeringspladsen, der iøvrigt fremtræder som offentligt areal.
Skaderne på  

 pladsen blev opdaget efter afleveringsforretningen og blev udbedret af  

 indklagede efter indhentelse af to tilbud. - Vidnet mener, at  

afstivningsarbejderne ikke i de omhandlede tilfælde skyldes de af  

 indklagede efter entrepriseaftalen foretagne omlægninger.
Ledningsejerne har  

 på stedet tydeligt vist, hvor der var foretaget omlægning af ledninger.
Det  

 er rigtigt, at afstivningerne har været nødvendige, men dette må have stået  

 klageren klart ved aftalens indgåelse. - Vidnet er enig i, at etableringen af  

 den ekstra trykstang er et ekstraarbejde, der er forårsaget af en  

 projektændring, men mener, at udgiften skal bæres af klageren som faldende  

 inden for den vedtagne mængdevariation (2%). - Efter vidnets opfattelse var  

 det meningen, at automatikken blot skulle forberedes til  

alarmoverførsel. - Der blev i alle tre støbesektioner fundet  

 tværgående revner i tunneldækket.
Indklagede kan ikke sige præcist,  

 hvad der er årsagen til revnerne, men må henholde sig til, at  

 fremstillingsmåden er entreprenørens valg.
Indklagede har ikke overvejet syn  

 og skøn i sagen.
Grunden til, at indklagede har ladet revnerne reparere, var  

 revnernes bredde, maksimalt 0,3-0,4 mm.
Det var ikke til at se, hvorledes  

 forløbet af revnerne var.
 Voldgiftsretten udtaler:
 Bilag 11, interimistisk kørevej på P-plads.
Det må efter indholdet af byggemødereferatet for den 28. november 1990 og  

 efter de af G og F afgivne foreklaringer lægges til grund, at tilsynet den  

 28. november 1990 accepterede, at klageren benyttede P-pladsen som  

 adgangsvej, uden at der på dette tidspunkt blev stillet vilkår om andet end  

 retablering af eventulele skader som følge af klagerens arbejdskørsel.
Da  

 tilsynet, efter at klageren havde påbegyndt sin kørsel over P-pladsen, i  

 begyndelsen af december 1990 som forudsætning for fortsat benyttelse af  

 P-pladsen stillede krav om udførelse af foranstaltninger til forebyggelse af  

 eventuelle skader, skete dette uden hjemmel i kontraktsgrundlaget.
Der må  

 derfor gives klageren medhold i, at levering og udlægning af mekanisk stabilt  

 grus m.v. må vederlægges som ekstraarbejde.
Da der endvidere ikke af  

 indklagede er ført noget bevis for omfanget af en ved klagerens virksomhed  

 forårsaget skade, tages klagerens påstand til følge uden noget fradrag.
 Bilag 12, saltning på gangbro, afdækning med vintermåtter.
Det fremgår af entreprisekontraktens henvisning til  

 planlægningsbeskrivelserne (bilag 5), at disses bestemmelser om  

 vinterforanstaltninger i afsnit (93) (s. 23-24) ikke er gældende for  

 klagerens entreprise.
Den af klageren udførte saltning, der ikke kan  

 anses for omfattet af de i de særlige betingelser og beskrivelser nævnte  

 trafikregulerende foranstaltninger, må herefter betales efter regning.
 Indklagede har vedrørende afdækning med vintermåtter gjort  

 gældende, at det af tilbudslistens post 14.3.2.4 om afdækning fortsatte  

 arbejder) følger, at kun første afdækning vederlægges klageren.  

 Voldgiftsretten finder imidlertid, at den pågældende post efter sin  

 sammenhæng med de øvrige bestemmelser vedrørende vintermåtter som af klageren  

 anført må forstås således, at der skal betales for hver enkelt relevant  

 afdækning.
 Herefter tages klageren påstand vedrørende bilag 12 i det hele til følge.
 Bilag 13 og 15, udførte afstivningsarbejder og fjernelse af  

 spunsvægge.
Det lægges til grund, at de på bilag 34 angivne spunsninger har været  

 nødvendige, for så vidt angår punkterne a, b og d som følge af væsentlige  

 ændringer af ledningernes placering, for så vidt angår punkterne c og d  

 desuden som følge af placeringen af jordvolden.
Selv om klageren efter  

 projektmaterialet har måttet være forberedt på en vis omlægning af vand- og  

 fjernvarmeledningerne, finder voldgiftsretten, at han har kunnet påregne, at  

 omlægningen ville ske i overensstemmelse med projektet og på en sådan måde,  

 at den ikke ville være til g ene for klagerens arbejde.
Tegningstværsnittet,  

 der klart burde have vist, at jordvolden var beliggende i selv  

 udgravningsprofilen, viser imidlertid blot, at der er tale om lerbund.
Da  

 klageren, hvem det ikke kan bebrejdes, at han ikke inden afgivelsen af tilbud  

 har foretaget opmåling af jordvoldens placering i forhold til  

 udgravningsstedet, herefter ikke for så vidt har burdet være forberedt på  

 anvendelse af afstivningsforanstaltninger, herunder spunsning, finder  

 voldgiftsretten, at der tilkommer ham betaling for ekstraarbejde efter de  

 anførte fakturaer, havd angår de ovenfor nævnte punkter.
Derimod burde  

 klageren have været forbedt på at måtte foretage afstivningsarbejder på grund  

 af gruslag ved punkterne f (tæt op ad gavlen til bygning K) og g (hvor der  

 forefandtes en pumpebrød), hvorfor arbejdet på disse punkter findes at være  

 omfattet af entreprisen.
Herefter finder voldgiftsretten, at der tilkommer  

 klageren betaling for ekstraarbejde efter de nævnte bilag med 168.782,22 kr.,  

 henholdsvis 37.429,34 kr.
 Bilag 14, etablering af ekstra trykstang.
Det må lægges til grund, at den ekstra trykstang blev nødvendig, fordi  

 indklagede foretog en projektændring af kælderfundament som følge af, at  

 vandledningerne havde fået et andet forløb end beskrevet i det oprindelige  

 projekt.
Det må endvidere efter C's forklaring lægges til grund, at den  

 ekstra trykstang af tilsynet blev begæret etableret på et tidspunkt, da  

 klageren efter udførelsen af det øvrige arbejde havde bortkørt sin  

 gravemaskine.
Voldgiftsretten finder under disse omstændigheder, at der  

 tilkommer klageren betaling i overensstemmelse med fakturaen.
 Bilag 16, forlængelse af 2 stk. trækrør for H vejbelysning. - Bilag  

 18, inddækning af trækrør med blikmanchetter mv.
Det fremgår af tegningsmaterialet (nr. 710a), at den nævnte forlængelse  

 skal udføres.
Da arbejdet herefter må anses for at være omfattet af  

 entreprisen, kan klagerens krav om særskilt betaling i overensstemmelse med  

 de nævnte fakturaer ikke tages til følge.
 Bilag 19, alarmoverførsel fra pumpestation.
Der er mellem parterne enighed om, at det i det oprindelige  

 udbudsmateriale har været meningen, at afvandingsarbejderne alene skulle  

 forberedes for overførsel af alarmer.
Indklagede gør imidlertid gældende, at  

 det følger af udsendelse nr. 1 (bilag 4), at projektet var ændret til at  

 omfatte også alarmoverførsel, men således at indklagede forbeholdt sig  

 mulighed for eventuelt at lade denne udvidelse udgå mod 100% reduktion i  

 entreprisesummen.
Bilag 4, der blev sendt til de bydende den 13. september 1990 umiddelbart  

 inden disses afgivelse af tilbud, indeholder på 8 sider en lang række  

 rettelser til det iøvrigt meget omfattende og kompliceret opbyggende  

 udbudsmateriale.
Det fremgår af side 3, at der til side 49 i SAB-Afvanding,  

 afsnit 3.2.6.2, tilføjes:
 »1. Automatik forberedes i fornødent omfang for overførsel af  

 alarmer med anvisning af de respektive alarmtyper til Brandstationen i X-by.
Alternativt indbygges nævnte overførsel i automatiksystemet, hvorved den  

 under punkdt d) nævnte alarmlampe udgår.« Voldgiftsretten må læse denne bestemmelse på den måde, at der i begge  

 alternativer er tale om en forberedelse af overførsel af alarmer.
 På side 7 angives en tilføjelse til side 107 i TAG-Afvandingsarbejder af  

 følgende ordlyd:
 »P.UP. 3.12.2.2. Tilbudslistens faste sum skal omfatte samtlige  

 ydelser i forbindelse med etablering af fuldt færdigt og funktionsdygtigt  

 alarmsystem for overførsel af alarmer til Brandstationen i X-by som beskrevet  

 i SAB, inkl. samtlige tilslutningsafgifter af enhver art mv.
Alarmlampe, jfr.
SAB, udgår herved.« Da beskrivelsen i SAB imidlertid som anført ovenfor ikke kan antages at  

 vedrøre selve alarmoverførslen, finder voldgiftsretten, at der må gives  

 klageren medhold i, at denne ikke er omfattet af entreprisen og følgelig må  

 betales som ekstraarbejde.
Klagerens påstand om betaling efter bilag 19 tages  

 derfor til følge.
 Bilag 20, revner i tunneldæk.
Det findes ikke gennem vidneafhøringen godtgjort, at de pågældende revner  

 i har haft anden revnevidde end angivet i klagerens skrivelse af 23. august  

 1991 til indklagedes tilsyn.
Da voldgiftsretten må finde, at revner med de  

 således oplyste dimensioner er uundgåelige ved et arbejde af denne karakter,  

 kan de ikke tilregnes klageren som en fejl, og voldgiftsretten finder iøvrigt  

 heller ikke, at sådanne revner frembyder nogen fare for konstruktionens  

 holdbarhed.
Det har derfor ikke påhvilet klageren inden for entreprisensummen  

 at udføre den i bilaget omhandlede forsegling, ligesom der ikke er grundlag  

 for med baggrund i revnerne at foretage fradrag for afhjælpning som anført i  

 duplikkenb s. 10-11. Det gør efter voldgiftsrettens opfattelse ingen forskel  

 heri, at klageren, der hele tiden har bestridt sin pligt til at foretage  

 afhjælpning, uden forbehold har underskrevet afleveringsprotokollen, hvori  

 indklagede gør gældende, at de pågældende revner konstituerer en mangel.  

 Herefter tages klagerens påstand også til følge på dette punkt.
 Bilag 9 og 10, a conto-begæring nr. 07 og slutregning jfr. indklagedes  

 bilag H og M.
Voldgiftsretten kan konstatere, at divergensen i parternes opgørelser  

 skyldes en forskellig opfattelse af, hvorledes mængderegulering skal  

 foretages, og at den beløbsmæssige forskel er godt 13.000 kr.
Indklagede har  

 ikke under sagen konkret kritiseret, på hvilke punkter den af klageren  

 udarbejdede opgørelse, der ligger til grund for påstanden, ikke er korrekt.  

 Således som sagen foreligger oplyst, må voldgiftsretten herefter lægge  

 klagerens opgørelse til grund.
 Sammenfattende tages klagerens påstand til følge i dette omfang, jfr.  

 hvorved klagerens bilag 45:
 Derfor bestemmes:
 A kommune skal til K A/S betale 388.313,67 kr. med sædvanlig  

 procesrente fra den 8. marts 1991, for så vidt angår 30.744,00 kr., fra den  

 16. april 1991, for så vidt angår 175.697,22 kr., fra den 15. juli 1991, for  

 så vidt angår 37.429,34 kr., fra den 30. juli 1991, for så vidt angår  

 75.283,93 kr., fra den 11. november 1991, for så vidt angår 55.702,18 kr., og  

 fra den 18. september 1991, for så vidt angår 13.457,00 kr., alt til betaling  

 sker.
 Indklagede skal yderligere forrente beløbet 86.547,78 kr. med sædvanlig  

 procesrente fra den 27. august 1991, for så vidt angår 8.327,00 kr., og fra  

 den 11. november 1991, for så vidt angår 78.220,78 kr., til den 27. november  

 1991.
 Indklagede A Kommune skal i sagsomkostninger betale 24.000 kr., ligesom  

 kommunen i parternes indbyrdes forhold skal betale til voldgiftsretten de med  

 voldgiftssagens behandling forbundne omkostninger.
