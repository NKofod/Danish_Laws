Nr BSF 18 Forslag til folketingsbeslutning om aktivering af erhvervspassive Fremsat af Mimi Jakobsen (CD) Duetoft (CD) Charlotte Enevoldsen (CD) Bente  

 Juncker (CD) den 12. november 1992 Folketinget pålægger regeringen senest den 15. februar 1993 at fremsætte lovforslag om en toårig forsøgsordning, der sikrer, at modtagere af arbejdsløshedsdagpenge, førtidspension og kontanthjælp i alderen 26 til 60 år får mulighed for at indgå en arbejdsaftale under følgende betingelser:
 - En arbejdstager skal have været ledig i mindst seks måneder for at blive  

 omfattet af ordningen.
 - Der kan årligt tjenes op til 25.000 kr. uden konsekvenser for den  

 pågældendes overførselsindkomst og sociale ydelser.
 - Der betales 50 pct. skat af indkomst tjent under denne ordning.
 - Løn og arbejdsvilkår aftales individuelt på den enkelte arbejdsplads  

 uden at være bundet af aftaler og regler på det ordinære arbejdsmarked.
 - Arbejdsaftalen giver ikke mulighed for optjening af dagpengeret, ATP og  

 feriepenge, og der opkræves ikke bidrag til AUD.
- Arbejdsaftaler omfattet af ordningen kanaf lønmodtageren opsiges uden  

 varsel.
Modtagere af arbejdsløshedsdagpenge og kontanthjælp der omfattes af  

 ordningen betragtes som stående uændret til rådighed i forhold til  

 arbejdsmarkedet.
 - Ved ansættelse i erhvervsvirksomheder kan en arbejdsgiver kun indgå en  

 arbejdsaftale efter denne ordning for hver påbegyndt ti ansatte i  

 virksomheden.
Bemærkninger til forslaget Almindelige bemærkninger Til grund for forslaget ligger en erkendelse af, at en situation med fuld  

 beskæftigelse eller blot et »naturligt« ledighedsniveau på omkring  

 5 procent ikke er nært forestående.
En følge heraf er, at store grupper i det  

 danske samfund hindres i at yde blot en beskeden indsats til egen forsørgelse  

 og er henvist til at leve af en passiv overførselsindkomst.
Denne  

 kendsgerning medfører så store problemer af psykisk og social art, at  

 Centrum-Demokraterne har fundet det nødvendigt at gå utraditionelle veje.
 Der sigtes specielt mod de grupper, der har særlig vanskeligt ved at opnå  

 tilknytning til arbejdsmarkedet pga. sociale eller helbredsmæssige handicap.  

 Det »normale« arbejdsmarked rummer kun få muligheder for dem, der  

 ikke kan klare et fuldtidsjob til overenskomstmæssig løn.
Man har i årevis påstået, at der findes en mængde arbejde i vort samfund,  

 som ikke bliver udført, fordi det ikke kan passes ind i almindelige  

 stillingsbetegnelser eller ansættelsesforhold.
Det kan skyldes, at det er  

 arbejde, som ikke strækker sig over hele året, og/eller som ikke kan bære en  

 normal løn.
Der tænkes her bl.a. på serviceopgaver i private eller offentlige  

 virksomheder og i private hjem f.eks. telefonpasning, frugt- og bærplukning,  

 sommerferie-, jule- og udsalgsjob m.v.
Det er forslagsstillernes tanke, at ordningen skal gøres så gennemskuelig  

 og administrativt enkel og dermed så attraktiv for både arbejdstager og  

 arbejdsgiver som muligt.
For arbejdstageren bliver det enkelt at overskue  

 konsekvenserne af en arbejdsaftale efter ordningen, idet der ikke opstår  

 samspilsproblemer mellem indtægter optjent under ordningen og  

 overførselsindkomst samt sociale ydelser.
Da der ikke optjenes dagpengeret,  

 feriepenge eller ATP m.v., knytter arbejdsgiverens  

 administrationsforpligtelse sig alene til indeholdelse og indbetaling af 50  

 pct. skat, overholdelse af det tilladte antal ansatte efter ordningen og  

 kontrol med, hvornår maksimumsbeløbet er optjent.
For den omfattede personkreds opstår der med ordningen et økonomisk  

 incitament til selv at forsøge at opnå en tilknytning til arbejdsmarkedet og  

 dermed også blive bedre rustet til eventuel ansættelse på almindelige vilkår  

 på et senere tidspunkt.
Det vil blive muligt at oppebære en vis løn, uden at  

 det påvirker overførselsindkomst og sociale ydelser.
Forslagsstillerne er opmærksomme på, at ordningen kan give risiko for  

 »omgåelse«, og det er derfor foreslået, at man først kan blive  

 omfattet efter en ledighedsperiode på seks måneder.
Risikoen forekommer dog  

 ikke at være særlig stor, idet arbejde i dag er så attraktivt, at der næppe  

 vil være mange, der lader sig friste til at forlade et fast job til fordel  

 for dagpenge og en lille ekstraindtægt efter et halvt års ledighed.
Et andet risikomoment er fortrængning på arbejdsmarkedet.
Derfor foreslås  

 det, at en erhvervsvirksomhed højst må indgå een aftale efter ordningen for  

 hver påbegyndt ti ansatte i virksomheden.
