 I henhold til § 38 i lov nr. 281 af 8. juni 1977 om skattemyndighedernes  

 organisation og om klageadgang m.m. (Skattestyrelsesloven) bestemmes  

 følgende:
 § 1.  Statsskattedirektoratet kan efter de i  

 skattestyrelseslovens § 15, stk. 2, fastsatte regler bemyndige  

 ligningskommissionerne til for indkomståret 1977 at foretage skatteansættelse  

 efter den 31. december 1978 af indkomst og formue efter nærmere  

 retningslinier, der fastsættes af statskattedirektoratet.
 § 2.  Klager over ligningskomissionernes ansættelser  

 af indkomst og formue i medfør af ovennævnte bestemmelse skal indgives til  

 skatterådene og skal være modtaget inden 1 måned efter, at der er givet  

 vedkommende underretning om den påklagede ansættelse.
 Stk. 2.  Den i § 9, stk. 4, i ministeriet for skatter og  

 afgifters bekendtgørelse nr. 630 af 21. december 1977 vedrørende slutligning  

 for 1977 fastsatte frist for afslutning af skatterådets arbejde ændres for så  

 vidt angår klagebehandlingen til den 3 . juni 1979.
 § 3.  Bekendtgørelsen træder i kraft ved  

 offentliggørelse i Lovtidende.
