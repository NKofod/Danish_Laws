Skrivelse om ny bekendtgørelse om tilskud til virksomheder, der indgår uddannelsesaftale med voksne (Bek. nr. 576 af 22/06/ 2009) Samtlige kommuner, jobcentre, beskæftigelses- og driftsregioner, beskæftigelsesankenævn og ankestyrelsen Som følge af gennemførelsen af det enstrengede beskæftigelsessystem træder en ny voksenlærlingebekendtgørelse i kraft fra den 1. august 2009.
Den eneste ændring er, at afgørelsen om tilskud fremover træffes af jobcenteret, og at fra den 1. august 2009 skal ansøgningen sendes til beskæftigelsesregionen, der videresender den til jobcenteret.
Der er i øvrigt ingen ændringer for, at arbejdsgiveren kan modtage tilskud.
Bekendtgørelsen gælder for alle aftaler indgået den 1. august 2009 eller senere.
Aftaler der er indgået inden den dato, men modtaget efter den 1. august behandles efter hidtil gældende regler.
