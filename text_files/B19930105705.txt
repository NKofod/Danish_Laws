 I medfør af § 4 og § 12, stk. 2, i lov nr. 290 af 29. april 1992 om æg og  

 ægprodukter fastsættes:
 § 1.  De kommunale levnedsmiddelkontrolenheder kan  

 meddele virksomheder autorisation i henhold til § 8, stk. 1, i lov nr. 290 af  

 29. april 1992 om æg og ægprodukter (ægloven) til kvalitets- og  

 vægtsortering, pakning og engrosforhandling af æg samt modtage anmeldelse om  

 registrering af ægeksportører i henhold til § 8, stk. 5, i ægloven.
 Stk. 2.  De kommunale levnedsmiddelkontrolenheder kan  

 meddele ægproducenter og pakkerier tilladelse til at anvende de angivelser,  

 som er nævnt i art. 17, art. 18 og art. 19 i Kommissionens forordning (EØF)  

 nr. 1274/91 af 15. maj 1991 og gennemførelsesbestemmelser til Rådets  

 forordning (EØF) nr. 1907 af 26. juni 1990 om handelsnormer for æg (* 1).
 § 2.  De kommunale levnedsmiddelkontrolenheder  

 varetager kontrollen med overholdelsen af de i ægloven samt de i medfør heraf  

 fastsatte regler for de i § 1 nævnte virksomheder og ægproducenter og den  

 dertil knyttede transport af æg.
 Stk. 2.  De kommunale levnedsmiddelkontrolenheder  

 varetager kontrollen med overholdelsen af de i Rådets forordning nr. 1907/90  

 og Kommissionens forordning nr. 1274/91 fastsatte regler.
 Stk. 3.  De kommunale levnedsmiddelkontrolenheder  

 varetager kontrollen med overholdelsen af de i ægloven samt de i medfør heraf  

 fastsatte regler for de virksomheder, som af veterinærdirektøren er  

 autoriseret i henhold til § 8, stk. 1, i ægloven til produktion, pakning og  

 engrosforhandling af ægprodukter.
 § 3.  De kommunale levnedsmiddelkontrolenheder  

 varetager kontrollen med overholdelsen af de i ægloven samt de i medfør heraf  

 fastsatte regler for virksomheder, som er registreret i henhold til § 8, stk.  

 5, i det omfang de kommunale levnedsmiddelkontrolenheder i henhold til  

 levnedsmiddellovgivningen i øvrigt udøver tilsyn med den pågældende  

 virksomhed, og indførslen sker fra lande, som er medlemmer af Det Europæiske  

 Fællesskab.
 § 4.  Veterinærdirektøren kan fastsætte regler for  

 samt træffe afgørelser om de kommunale levnedsmiddelkontrolenheders  

 virksomhed i henhold til §§ 1, 2 og 3, herunder om enhedernes deltagelse i  

 administrationen af Det Europæiske Fællesskabs forordninger om markedsordning  

 for landbrugsvarer m.v.
 Stk. 2.  To eller flere kommunale  

 levnedsmiddelkontrolenheder kan efter veterinærdirektørens godkendelse træffe  

 aftale om samvirke ved varetagelsen af opgaverne i henhold til §§ 1, 2 og 3.
 § 5.  Landbrugsministeren kan i særlige tilfælde, hvis  

 det skønnes fagligt påkrævet, bestemme, at Veterinærdirektoratet meddeler de  

 i § 1 omtalte autorisationer og tilladelser, samt at Veterinærdirektoratet  

 varetager kontrollen med en eller flere af de i §§ 2 og 3 nævnte virksomheder  

 og ægproducenter.
 Stk. 2.  Uanset bestemmelserne i §§ 1, 2 og 3, kan  

 veterinærdirektøren undtagelsesvis - f.eks. hvor der knytter sig en  

 principiel interesse til afgørelsen, eller sagen i øvrigt er af særlig  

 vidtrækkende betydning - overtage behandlingen af en bestemt sag.
 § 6.  Veterinærdirektøren kan fastsætte regler for  

 samt træffe afgørelser om betaling for de kommunale  

 levnedsmiddelkontrolenheders udgifter ved kontrollen i henhold til §§ 1, 2 og  

 3.
 Stk. 2.  Veterinærdirektøren kan fastsætte, i hvilket  

 omfang anmeldelse til registrering i henhold til § 8, stk. 5, i ægloven skal  

 ske til de kommunale levnedsmiddelkontrolenheder, jf. dog § 1, stk. 1.
§ 7.  De kommunale levnedsmiddelkontrolenheders  

 afgørelser i forbindelse med de i § 1 nævnte autorisationer og tilladelser  

 samt med den i §§ 2 og 3 nævnte kontrol kan indbringes for  

 veterinærdirektøren.
Veterinærdirektøren kan endvidere ændre de nævnte  

 afgørelser, uden at der foreligger klage.
 Stk. 2.  I de tilfælde, hvor Veterinærdirektoratet i  

 henhold til bestemmelse truffet i medfør af § 5, stk. 1, varetager kontrollen  

 eller meddeler autorisationer og tilladelser, kan Veterinærdirektoratets  

 afgørelser indbringes for landbrugsministeren.
 Stk. 3.  Veterinærdirektørens afgørelse efter § 5, stk.  

 2, om at overtage behandlingen af en bestemt sag kan indbringes for  

 landbrugsministeren.
 Stk. 4.  Veterinærdirektørens afgørelser efter stk. 1,  

 1. pkt., kan ikke indbringes for landbrugsministeren.
 § 8.  Bekendtgørelsen træder i kraft den 1. januar  

 1994.
 Stk. 2.  Samtidig foretages følgende ændringer:
