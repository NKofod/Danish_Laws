 I medfør af § 40 i brandloven, jfr. lovbekendtgørelse nr. 641 af 29.  

 december 1976, fastsættes:
 § 1.  Bekendtgørelsen gælder for alle teltlejre, der  

 er beregnet til mere end 150 personer, bortset fra campingpladser, der er  

 omfattet af miljøministeriets campingreglement.
 § 2.  Teltlejre skal placeres, indrettes og benyttes  

 på en sådan måde, at risikoen for, at brande opstår, at brande breder sig, og  

 at personskade finder sted, formindskes mest muligt, samt således, at der  

 bliver forsvarlige muligheder for brandvæsenets rednings- og  

 slukningsarbejde.
 § 3.  Teltlejre skal enten være i overensstemmelse med  

 de i § 4 nævnte regler eller placeres, indrettes og benyttes på nærmere af  

 brandmyndigheden angivne vilkår, der i samme grad som de i § 4 nævnte regler  

 tilgodeser de i § 2 indeholdte krav.
Stk. 2.  Teltlejre, der indrettes til medlemmer af  

 spejderorganisationer og som har et samlet teltslagningsareal på over 3.000  

 m2, samt andre teltlejre på over 1.000 m2, må kun oprettes med den stedlige  

 brandmyndigheds tilladelse.
Ansøgning med tilhørende beskrivelse og plan over  

 lejrområdet skal indsendes til brandmyndigheden senest 14 dage før lejrens  

 etablering.
 § 4.  Statens brandinspektion udsender »Regler om  

 brandværnsforanstaltninger i teltlejre, der ikke omfattes af  

 campingreglementet«.
 § 5.  Overtrædelse af § 3 straffes med bøde.
 § 6.  Bekendtgørelsen træder i kraft den 1. april  

 1983.
