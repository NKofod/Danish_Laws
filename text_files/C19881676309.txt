(Til alle amtsråd og Frederiksberg  

 Kommunalbestyrelse) I medfør af aftaler af 10. februar 1988 og 25. februar 1988, der er  

 indgået mellem Finansministeriet og Lærernes Centralorganisation i henhold  

 til § 45, stk. 1, i tjenestemandsloven, fastsættes følgende regler om  

 tjenestetid m.v. for undervisende børnehave-, fritids- og omsorgspædagoger:
 § 1.  Cirkulæret omfatter undervisende børnehave- og  

 fritidshjemslærere samt undervisende omsorgsassistenter ved selvstændige  

 amtskommunale undervisningsinstitutioner med undervisning efter lov af 4.  

 juli 1983 om specialundervisning for voksne og den kommunale  

 specialundervisning for voksne i Frederiksberg Kommune, som er omfattet af  

 lov af 8. juni 1978 om udlægning af åndssvageforsorgen og den øvrige  

 særforsorg m.v., herunder sådanne tjenestemænd, som har opretholdt  

 ansættelsesforholdet til staten under udførelse af tjeneste ved de nævnte  

 undervisningsinstitutioner.
§ 2.  Tjenestetiden fastsættes til 1.170  

 undervisningslektioner årlig, svarende til 29,25 undervisningslektioner a 45  

 minutter pr. uge i 40 uger.
Indtil 2 ugentlige undervisningslektioner kan  

 anvendes til konferencetimer.
 Pr. 1. august 1988 fastsættes tjenestetiden til 1.140  

 undervisningslektioner årlig, svarende til 28,5 undervisningslektioner a 45  

 minutter pr. uge i 40 uger.
 § 3.  I øvrigt følger de af cirkulæret omfattede  

 undervisere bestemmelserne i nedennævnte cirkulærer med de afvigelser, der  

 følger af, at tjenestetiden er fastsat som i § 2 anført:
 1. Cirkulære af 26. februar 1988 om ledere og lærere  

 ved den amtskommunale specialundervisning for voksne.
 2. Cirkulære af 26. februar 1988 om aflønning,  

 afspadsering af overtimer, afvikling af undertimer og overtimer,  

 overtimebetaling og vederlæggelse af midlertidige timer for ledere og lærere  

 ved den amtskommunale specialundervisning for voksne.
 § 4.  Cirkulæret har virkning fra 1. august 1987.
 Stk. 2.  Følgende bestemmelser ophæves:
 Cirkulære af 12. oktober 1981 om tjenestetid for og overtimebetaling til  

 undervisende børnehave-, fritids- og omsorgspædagoger ved den amtskommunale  

 specialundervisning for voksne.
 Cirkulære af 28. november 1986 om ændring af cirkulære af 12. oktober 1981  

 om tjenestetid for og overtimebetaling til undervisende børnehave-, fritids-  

 og omsorgspædagoger ved den amtskommunale specialundervisning for voksne.
Undervisningsministeriet, den 9. april  

 1988 P.m.v.
 e. b.
Kirsten Lippert fm.
