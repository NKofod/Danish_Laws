 Landsskatteretskendelse vedr. afslag på ansøgning om  

 tilladelse til skattefri aktieombytning.
 Klagen vedrører afslag af 12. marts 2003  

 på tilladelse til skattefri aktieombytning, jf. aktieavancebeskatningslovens  

 §  

 13, stk. 1, og 2.
 Told- og Skattestyrelsen har meddelt  

 afslag på en anmodning om tilladelse til skattefri ombytning af 2 aktionærers  

 aktier i B aktieselskab, herunder klagerens aktier i selskabet.
Landsskatterettens afgørelse Det meddelte afslag stadfæstes.
Sagens oplysninger B aktieselskab (Selskabet) har en nom.  

 aktiekapital på 725.000 kr.
Selskabet har som formål og aktivitet at udføre  

 revisionsvirksomhed  

 med udgangspunkt i X og ejes direkte eller indirekte af tre statsautoriserede  

 revisorer.
 Selskabets aktionærer med hver en  

 ejerandel på 1/3 er A og C samt D ApS (ejet af E).
 For personaktionærerne, A og C, er  

 ansøgt om tilladelse til skattefri aktieombytning af deres aktier i Selskabet  

 efter aktieavancebeskatningslovens § 13, stk. 1, og 2, således at 2/3 af  

 Selskabets samlede aktiekapital indskydes i et nystiftet holdingselskab.  

 Samtidig er ansøgt om tilladelse til skattefri ophørsspaltning efter  

 fusionsskattelovens § 15 b af det ved aktieombytningen stiftede  

 holdingselskab,  

 således at A og C hver bliver eneejere af nystiftede anpartsselskaber, der  

 hver  

 med 1/3 ejer Selskabet.
 Efter aktieombytningen og  

 ophørsspaltningen vil Selskabet således være ejet med 1/3 af hvert af tre  

 selskaber, herunder af 2 nye selskaber, F og G, samt af D Aps.
 Som begrundelse for aktieombytningen af  

 2/3 af den samlede aktiekapital  som ønskes efterfulgt af skattefri  

 ophørsspaltning  

 - er oplyst ønsket om at ensrette ejerstrukturen.
Det er supplerende anført, at  

 konstruktionen vil lette fremtidige generationsskifter, idet det forudsættes,  

 at kommende partnere ved deres indtræden tilvejebringer tilsvarende  

 ejerforhold.
Konstruktionen vil medføre, at ejerkredsen opnår en ensartet  

 beskatning af fremtidige udbytter samt eventuelle salg af aktier i  

 driftsselskabet.
Dette vil medføre en mere fleksibel udbyttepolitik, såfremt  

 de  

 fremtidige driftsresultater tillader dette.
Resultatet heraf vil være, at det  

 er billigere for kommende partnere at indgå i driftsselskabet og dermed  

 videreføre forretningsgrundlaget, idet opsparingen i givet fald vil placeres  

 i  

 holdingselskaberne.
Modellen tilsiger ikke udskydelse af skat.
For så vidt der i Selskabets årsregnskab  

 med status pr. 30. september 2001 som aktionærer er nævnt H, C og A, er det  

 oplyst, at i forhold til årsregnskabet har statsautoriseret revisor H  

 afhændet  

 sine aktier til det udstedende selskab.
Sideløbende blev der handlet aktier  

 mellem de 2 ansøgere C og A, således at deres aktiebeholdninger blev lige  

 store.
Efterfølgende har C og A afhændet hver 1/3 af deres aktiebeholdninger  

 i  

 Selskabet til D ApS.
Under sagens behandling for Told- og  

 Skattestyrelsen er fremlagt en aftale mellem C, A og E af 28. november 2002:  

 SAMARBEJDSAFTALE og AKTIONÆROVERENSKOMST herefter betegnet  

 aftalen vedrørende  

 vort samarbejde som revisorer og vore aftaler som aktionærer i B A/S herefter  

 betegnet A/S, idet aftalen tiltrædes af A/S som  

 forpligtende/berettigende  

 også for dette i det omfang, A/S berøres heraf.
I aftalens § 2, stk. 8  

 - som  

 gælder alene i det omfang reglerne heri ikke er fraveget andetsteds i  

 aftalen,  

 jf. § 2, stk. 9  hedder det:
 8.
 Parterne er enige om følgende principper  

 for udøvelsen af ejer- og ledelsesbeføjelserne i A/S, idet bemærkes, at  

 parterne er bestyrelsesmedlemmer heri samt som statsautoriserede revisorer  

 ansat på samme vilkår i A/S.
 1.
 2.
 For så vidt angår beslutninger  

 vedrørende revisionsvirksomheden som revisionsvirksomhed, herunder ikke  

 mindst beslutninger, der vedrører de enkelte klienter:
 Der kræves enstemmighed vedrørende  

 alle beslutninger af væsentlig betydning (det vil sige, den enkelte af  

 parterne har vetoret).
 For beslutninger, der ikke er af  

 væsentlig betydning, men dog er af nogen betydning, kræves 2/3-dels flertal.
 For alle andre beslutningers  

 vedkommende træffes beslutningen af den pågældende af parterne respektive af  

 hver af parterne.
 For så vidt angår beslutninger  

 vedrørende revisionsvirksomheden som revisionsvirksomhed, herunder  

 beslutninger af administrativ karakter og for beslutninger  

 vedrørende A/S  

 qua selskab:
 Der kræves enstemmighed ved alle  

 beslutninger, der er af helt principiel karakter eller som har en særlig  

 væsentlig betydning (det vil sige, den enkelte af parterne har vetoret).
 For beslutninger, der ikke kræver  

 enstemmighed, men som dog er af væsentlig betydning kræves 2/3-dels flertal.
For alle andre beslutningers  

 vedkommende træffes beslutning af hver af parterne. Efter at have modtaget udkast til  

 afgørelse, har repræsentanten for ansøgerne  

 i et brev til Told- og Skattestyrelsen af 31. januar 2003  udover at  

 fremkomme med bemærkninger hertil - anført: Såfremt De fastholder Deres  

 udkast  

 til afgørelse, vil vi udvide vor ansøgning om aktieombytning til også at  

 omfatte den sidste aktiepost, idet den sidste aktionær  

 i givet fald ønsker at indgå i konstruktionen.
 Det fremgår af Told- og Skattestyrelsens  

 afgørelse, jf. under Høring, at repræsentantens bemærkninger ikke  

 har givet  

 anledning til en ændret bedømmelse af sagen i forhold til det udsendte udkast  

 til afgørelse, jf. i øvrigt nedenfor under Styrelsens afgørelse.
Styrelsens afgørelse Der er meddelt afslag på ansøgning om  

 tilladelse til skattefri aktieombytning, da stemmerflertalskravet i  

 aktieavancebeskatningslovens § 13, stk. 2, ikke er anset at være opfyldt.
Da  

 der ikke gives tilladelse til aktieombytning, er ansøgningen om tilladelse  

 til  

 skattefri ophørsspaltning anset for bortfaldet.
 Som betingelse for tilladelse til  

 skattefri aktieombytning skal det erhvervende selskab ved ombytningen  

 erhverve  

 en andel af det erhvervede selskabs aktiekapital med den virkning, at det  

 erhvervende  

 selskab opnår flertallet af stemmerne i det erhvervede selskab, jf.  

 aktieavancebeskatningslovens § 13, stk. 2. Det erhvervende selskab skal opnå  

 stemmeflertallet såvel formelt som reelt.
 Bestemmelserne i § 2, stk. 8, i  

 Samarbejdsaftale og Aktionæroverenskomst, som regulerer  

 principperne for  

 udøvelsen af ejer- og ledelsesbeføjelser i Selskabet, anses at betyde, at  

 selvom det erhvervende selskab ved ombytningen formelt opnår  

 stemmeflertallet,  

 da der erhverves 2/3 af stemmerne, har det ikke opnået det reelle  

 stemmeflertal, da væsentlige beslutninger vedrørende driften af  

 revisionsvirksomheden og beslutninger vedrørende Selskabet kun kan træffes  

 ved  

 enstemmighed.
For så vidt der under sagens behandling  

 for styrelsen er henvist til styrelsens afgørelser i SKM2001.249.TSS og  

 SKM2003.17.TSS, er det bemærket, at førstnævnte afgørelse ikke længere er  

 udtryk for praksis, jf.
Ligningsvejledningen 2001, Selskaber og aktionærer,  

 side 582, og at der i sidstnævnte afgørelse under sagsbehandlingen ikke var  

 fremlagt aktionæroverenskomst eller lignende, hvorfor der ikke indgik nogen  

 vurdering af, hvorvidt den reelle majoritet var opnået.
 Det er i øvrigt i relation til  

 stemmeflertalskravet bl.a. bemærket, at hvis der er indlagt en vetoret i en  

 aftale mellem selskabsdeltagerne i beslutninger af væsentlig betydning for  

 selskabet og virksomheden, kan stemmeflertalskravet ikke anses for opfyldt,  

 uanset om der erhverves 51 % eller 100 % af stemmerne ved ombytningen.
 For så vidt angår udvidelsen af  

 ansøgningen til at omfatte den sidste aktionær er det således styrelsens  

 opfattelse, at selvom det ved aktieombytningen opnåede holdingselskab således  

 erhverver 100 % af stemmerne i Selskabet, finder den pågældende  

 samarbejdsaftale  

 mellem personerne stadig anvendelse, hvorfor holdingselskabet ikke opnår den  

 reelle majoritet, da personerne har vetoret vedrørende væsentlige  

 beslutninger  

 angående Selskabet.
Klagerens påstand og argumenter Det er gjort gældende, at den  

 oprindelige ansøgning om skattefri aktieombytning og efterfølgende skattefri  

 ophørsspaltning for A og C skal imødekommes.
For at ensrette ejerstrukturen er der  

 anmodet om tilladelse til aktieombytning med efterfølgende ophørsspaltning,  

 som  

 vil resultere i en struktur, hvor Selskabet ejes af tre anpartsselskaber med  

 hver 1/3 af kapitalen.
Modellen tilsigter ikke udskydelse af skat, jf. i  

 øvrigt  

 nærmere om baggrunden for den ønskede struktur foran under Sagens  

 oplysninger.
 Styrelsens fortolkning af stemmeflertalskravet  

 i aktieavancebeskatningslovens § 13, stk. 2, kan ikke tiltrædes.
Styrelsen overfortolker  

 stemmeflertalskravet.
Der vil således altid kunne forekomme situationer, hvor  

 simpelt flertal ikke er tilstrækkeligt, jf. herved reglerne i  

 aktieselskabslovens  

 § 78 og § 79 om flertal på hhv. mindst 2/3 og 100 %.
 Det forhold, at der i  

 aktionæroverenskomsten eksisterer en vetoret i væsentlige og principielle  

 spørgsmål, findes ikke at afvige fra de situationer, der er omfattet af  

 ovennævnte bestemmelser.
I to afgørelser har Told- og  

 Skattestyrelsen tilladt en tilsvarende konstruktion, jf.
SKM2003.17.TSS og  

 SKM2003.118.TSS.
Det forekommer irrelevant, om der i de konkrete tilfælde  

 forelå tilsvarende vetoretsbestemmelser, idet det ikke er hensigten,  

 at det ved aktieombytningen opnåede stemmeflertal  

 skal opretholdes, jf. den samtidige ophørsspaltning.
Kan den oprindeligt ønskede konstruktion  

 ikke tillades, er der som nævnt anmodet om en aktieombytning/ophørsspaltning,  

 hvor samtlige tre aktionærer indgår i konstruktionen.
Det erhvervende  

 selskabs  

 stemmeflertal vil også her straks ophøre som følge af ophørsspaltningen.
 Det påpeges, at personernes vetoret  

 alene er til stede ved samtidig direkte eller indirekte aktionærstatus.
Landsskatterettens bemærkninger og  

 begrundelse Ved ombytning af aktier, jf.  

 aktieavancebeskatningslovens § 13, stk. 1, forstås den transaktion, hvorved  

 et  

 selskab erhverver en andel i et andet selskabs aktiekapital med den virkning,  

 at det opnår flertallet af stemmerne i dette selskab, ved til gengæld for  

 værdipapirer tilhørende aktionærerne i det andet selskab at tildele dem  

 aktier  

 eller anparter i det første selskab og eventuelt en kontant udligningssum,  

 jf.  

 bestemmelsens stk. 2.
Betingelsen i  

 aktieavancebeskatningslovens § 13, stk. 1, om, at ombytning af aktier som  

 defineret i lovens § 13, stk. 2, kræver tilladelse, har baggrund i artikel  

 11,  

 stk. 1, litra a, i fusionsdirektiv 90/434/EØF.
Ifølge fusionsdirektivets  

 artikel 11, stk. 1, litra a kan en medlemsstat fravige direktivet, når  

 hovedformålet  

 eller et af hovedformålene bag en af de transaktioner, direktivet dækker,  

 herunder ombytning af aktier, er skattesvig eller skatteunddragelse.
Ved  

 afgørelsen af, om den påtænkte transaktion som hovedformål eller et af  

 hovedformålene har skattesvig eller skatteunddragelse, skal foretages en  

 samlet  

 undersøgelse af den konkrete transaktion, jf. herved EF-domstolens dom af 17.  

 juli 1997 i Leur-Bloem sagen offentliggjort i SU 1997.257.
 Det tiltrædes i overensstemmelse med  

 styrelsens opfattelse, at stemmeflertalskravet i aktieavancebeskatningslovens  

 §  

 13, stk. 2, ikke kan anses for opfyldt.
 Den aktiepost i Selskabet, som de to  

 personlige aktionærer, A og C, ønsker at ombytte efter reglerne i  

 aktieavancebeskatningslovens  

 § 13, stk. 1 og 2, svarer til en ejerandel og stemmeandel på 2/3. Den  

 resterende ejerandel i Selskabet ejes af D ApS, som igen ejes af E.
Den formelle majoritet, som det  

 erhvervende holdingselskab opnår ved aktieombytningen, indskrænkes imidlertid  

 på baggrund af § 2, stk. 8 i Samarbejdsaftale og  

 Aktionæroverenskomst af 28.  

 november 2002 indgået mellem de 3 personer, C, A og E, således at det ved  

 aktieombytningen erhvervende selskab alene formelt, men ikke reelt opnår  

 flertallet af stemmerne i Selskabet.
Stemmeflertalskravet i  

 aktieavancebeskatningslovens  

 § 13, stk. 2, kan derfor ikke anses for opfyldt.
 Det bemærkes i øvrigt, at det i  

 overensstemmelse med styrelsens opfattelse på baggrund af den mellem de tre  

 personer indgåede aftale, jf. aftalens § 2, stk. 8,  

 hvoraf bl.a. fremgår, at hver af de tre  

 personer har vetoret vedrørende væsentlige beslutninger angående Selskabet,  

 ikke kan anses for afgørende i relation til stemmeflertalskravet i  

 aktieavancebeskatningslovens § 13, stk. 2, om aktieerhvervelsen ved  

 aktieombytningen angår en ejerandel på 2/3, jf. den oprindelige ansøgning,  

 eller en ejerandel på 100 %, jf. udvidelsen af ansøgningen.
 Det bemærkes endelig, at efterfølgende  

 ophørsspaltning ikke kan begrunde, at der kan bortses fra opfyldelsen af  

 stemmeflertalskravet i aktieavancebeskatningslovens § 13, stk. 2, ved  

 aktieombytningen.
 Styrelsens afgørelse stadfæstes derfor.
