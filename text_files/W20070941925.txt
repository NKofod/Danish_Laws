 Nævnet  

 havde ikke kompetence til at træffe afgørelse om feriehindring, da  

 lønmodtageren var omfattet af ferieoverenskomst i optjeningsåret, og  

 overenskomsten omfattede feriehindringer.
 Ankenævnet har behandlet Deres klage på møde den 14.  

 februar 2007.
Nævnet traf denne A F G Ø R E L S E Arbejdsdirektoratet og Arbejdsmarkedets Ankenævn har  

 ikke kompetence til at behandle sagen.
Ankenævnet annullerer således  

 direktoratets afgørelse af 19. oktober 2006. Nævnet må i stedet henvise Dem  

 til  

 at rejse sagen i det fagretlige system.
B E G R  

 U N D E L S E Ankenævnet har lagt til grund, at De under Deres  

 ansættelse i Y Kommune frem til 31. maj 2005 var omfattet af Aftale om  

 ferie  

 for personale ansat i kommuner og Amter, som er indgået mellem KL,  

 Amtsrådsforeningen, Københavns Kommune, Frederiksberg Kommune og Kommunale  

 Tjenestemænd  

 og Overenskomstansatte.
 Arbejdsdirektoratet og efterfølgende Arbejdsmarkedets  

 Ankenævn træffer afgørelse om, hvorvidt en lønmodtager, der er afskåret fra  

 at  

 holde ferie inden ferieårets udløb kan få feriegodtgørelse, løn under ferie  

 eller ferietillæg udbetalt, medmindre der er tale om forhold, der er  

 reguleret  

 i kollektiv overenskomst.
 Ankenævnet lægger vægt på, at De optjente ferien under  

 Deres ansættelse i Y Kommune, og at De dér var omfattet af en ferieaftale,  

 som  

 også omhandler feriehindringer.
 Ankenævnet henviser til § 38 og § 44, stk. 2, i  

 ferieloven, jf. lovbekendtgørelse nr. 407 af 28. maj 2004.
På ankenævnets  

 vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet,  

 Stormgade 10, Postboks 1103, 1009 København K 1. Sagsforløb Arbejdsdirektoratet fremstillede sagen på denne måde:
 Sagsfremstilling I et brev modtaget den 18. oktober 2006 har De bedt om  

 at få udbetalt 3.232,45 kr., som står på Deres feriebevis for optjeningsåret  

 2004, svarende til 8.5 feriedage.
 De har oplyst, at De har været sygemeldt fra den 3. maj  

 2005 til den 31. maj 2005 og derefter har været på revalidering.
 Sekretariatet bemærker, at De har oplyst, at De har  

 været sygemeldt fra 3. maj 2005 til 15. august 2005, hvor De startede på  

 revalidering.
2. Arbejdsdirektoratets afgørelse Direktoratet traf den 19. oktober 2006 denne afgørelse:
 Afgørelse De kan ikke få udbetalt Deres feriepenge fra  

 optjeningsåret 2004.
Begrundelse De kan ikke få udbetalt Deres feriepenge svarende til  

 8.5 feriedage fra 2004, fordi De ikke har holdt ferien inden ferieårets udløb  

 eller har haft en feriehindring efter ferieloven.
 Feriehindringerne fremgår af § 24 i bekendtgørelse nr.  

 1285 af 14. december 2004 om ferie.
Det er ved afgørelsen lagt til grund, at ferien ikke er  

 holdt.
De har oplyst, at De ikke har holdt ferien, fordi De i en periode har  

 været sygemeldt og derefter været på revalidering.
 At være på revalidering er ikke en feriehindring, der  

 er nævnt i bekendtgørelsen, og derfor ikke en feriehindring i ferielovens  

 forstand.
 Vi har lagt til grund, at De ikke var omfattet af en  

 kollektiv overenskomst om feriehindringer på feriehindringstidspunktet.
 3. Klagen til ankenævnet I klagen modtaget den 14. november 2006 er anført  

 følgende:
 Ifølge afslaget kan jeg se, at der er brugt en  

 sygdomsperiode fra 3/5-05 til 31/5-05, som er i min ansættelsesperiode, men  

 min  

 sygdom rækker fra 3/5-05 til den 15/8-05, hvor jeg starter på revalidering.  

 Da  

 jeg starter på uddannelse er jeg ikke i stand til at holde ferie, da jeg i så  

 fald ikke ville være i stand til at fuldføre min uddannelse.
Jeg håber  

 ankenævnet vil se positivt på min henvendelse.
 4. Arbejdsdirektoratets bemærkninger til klagen Direktoratet har den 15. november 2006 anført følgende:
 Der er ikke kommet nye oplysninger, der giver  

 direktoratet anledning til at ændre afgørelsen.
 Det forhold at XXX i klagen oplyser, at sygeperioden  

 gik frem til d. 15. august 2005 ændrer ikke resultatet af afgørelsen.
 En feriehindring skal ligge op til enten  

 hovedferieperiodens udløb d. 30. september eller op til ferieårets udløb d.  

 30.  

 april, jf. bekendtgørelsens § 24, stk.3og4.
 5. Nyt efter klagen De har den 17. januar 2006 oplyst, at De var ansat i Y  

 Kommune som social- og sundhedshjælper i vikariat, der udløb den 31. maj 2005  

 mens De var sygemeldt.
 Fra 1. juni 2005 fik De sygedagpenge fra kommunen, og  

 overgik til revalideringsydelse fra 15. august 2005, hvor De  

 startede på VUC - HF som forberedelse til  

 optagelse på pædagog seminarium.
 VUC holdt ferie svarende til skolernes ferie.
 TNH, Y Kommunen  

 har bekræftet ovenstående, og har oplyst, at De gennemførte VUC og  

 sluttede med eksamen i juni 2006.
TNH har endvidere oplyst, at det er et krav for  

 udbetaling af revalideringsydelse, at ydelsesmodtageren passer sin  

 uddannelse,  

 da det ellers kan få konsekvenser for revalideringsforløbet.
Der er grænser  

 for, hvor lang tid man kan få revalideringsydelse, og afholdelse af ferie i  

 forløbet  

 kan betyde, at man mister ½ år af uddannelsen.
6. Regler Ferielov, jf. lovbekendtgørelse nr. 407 af 28. maj  

 2004 Kapitel 6 Forældelse og modregning § 38.  

  

 Hvis  

 en lønmodtager på grund af særlige forhold er afskåret fra at holde ferien  

 inden ferieperiodens eller ferieårets udløb, udbetales feriegodtgørelse, løn  

 under ferie eller ferietillæg til lønmodtageren.
Kapitel 8 Kompetence og klageadgang § 44.  




  

 Direktøren  

 for Arbejdsdirektoratet træffer afgørelse i tvister mellem en arbejdsgiver og  

 en lønmodtager om optjening, afholdelse og ret til ferie og feriegodtgørelse,  

 løn under ferie eller ferietillæg, indbetaling og udbetaling af  

 feriegodtgørelse m.v., herunder ved ferieårets udløb efter §§ 34 a  

 eller 34 b, og modregning efter § 39, medmindre der er tale om forhold,  

 der er reguleret ved kollektiv overenskomst, jf. dog stk. 5.
 Stk. 2.  

  

 Direktøren for Arbejdsdirektoratet  

 træffer afgørelse om, hvorvidt en lønmodtager, der er afskåret fra at holde  

 ferie inden ferieårets udløb, jf. § 38, kan få feriegodtgørelse, løn  

 under  

 ferie eller ferietillæg udbetalt, medmindre der er tale om forhold, der er  

 reguleret ved kollektiv overenskomst.
