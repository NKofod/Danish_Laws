Fremsat den 22. oktober 2002 af  

 Lone Møller (S),  

 Sophie Hæstorp Andersen (S),  

 Lars Kramer Mikkelsen (S) og Grete Sch&oslash  

 ;dts (S) Forslag til folketingsbeslutning om forsøg med sygesikringstilskud til  

 diætbehandling hos autoriserede kliniske diætister Folketinget pålægger regeringen inden udgangen  

 af dette folketingsår at fremsætte lovforslag og foretage de  

 fornødne ændringer i administrative forskrifter, der gør  

 det muligt for overvægtige at få sygesikringstilskud på 60  

 pct. til diætbehandling efter lægehenvisning.
Bemærkninger til forslaget Antallet af overvægtige danskere stiger  

 eksplosivt i disse år.
Hver anden dansker skønnes at være  

 overvægtig, men den største stigning ser vi hos børn.  

 Overvægt medfører en lang række følgesygdomme som  

 diabetes, hjertekarsygdomme og cancer, og selv børn får nu  

 sukkersyge på grund af fedme.
Sundhedsstyrelsens nylig afholdte konference om fedme  

 viste helt klart, at det er tvingende nødvendigt at sætte ind  

 med omgående virkning for at stoppe den katastrofale udvikling.  

 Overvægten er ikke blot et enormt problem for den enkelte, men  

 samfundets økonomi er hårdt presset på grund af de mange  

 følgesygdomme.
Således skønnes overvægt og dens  

 følgevirkninger at koste det danske samfund omkring 8 mia. kr.  

 årligt.
Det er de socialt dårligt stillede, som er hårdest  

 ramt af overvægt.
Kliniske diætister er specialister i at vejlede i  

 ernæring.
Deres uddannelse er baseret på fag som biokemi,  

 fysiologi, levnedsmiddelkemi, sygdomslære, psykologi og  

 formidlingsteknik.
Diætister har således en dybtgående  

 viden om sammenhænge mellem mad og sygdom og er den eneste gruppe i det  

 danske sundhedsvæsen, hvis uddannelse udelukkende er rettet mod  

 vejledning inden for dette område.
Uddannelsen er autoriseret af  

 Sundhedsstyrelsen, og der er således ingen tvivl om diætisternes  

 kompetence.
Der er efterhånden mange undersøgelser  

 både danske og udenlandske   som dokumenterer en positiv effekt af  

 diætvejledning fra kliniske diætister.
Undersøgelser viser  

 også, at skal overvægten bekæmpes effektivt, så skal  

 det ske i de enkelte familier og på de enkeltes egne præmisser.  

 Diætisterne er netop uddannet til helt konkret at se på, hvordan  

 kernefamilien kan ændre sine levevaner så lempeligt og effektivt  

 som muligt.
For samfundet vil det være hensigtsmæssigt at  

 finansiere diætvejledning i tide for at reducere antallet af dyre  

 sengepladser på sygehusene, når først blodproppen eller  

 sukkersygen har ramt.
Hertil kommer, at mange mennesker vil få en bedre  

 tilværelse med større livskvalitet og en længerevarende  

 indsats på arbejdsmarkedet, hvis overvægten bekæmpes.
Det anslås, at en forsøgsordning vil koste  

 14,5 mio. kr., men dette beløb skal sammenlignes med de udgifter,  

 sundhedsvæsenet allerede har til behandling af overvægt og dens  

 følgesygdomme.
For nærværende ydes sygesikringstilskud kun  

 til medicinsk behandling af overvægtens følgesygdomme.
Omkostningerne til diabetesbehandling alene koster 2 mia.  

 kr. årligt, og overdødeligheden er 100 pct.
Forekomsten af  

 diabetes kan nedsættes med 70 pct., hvis fedmen forebygges.
Et beløb på 14,5 mio. kr. vil dække 60  

 pct. af udgiften til fem behandlinger af ca. 13.500 nye patienter om  

 året, hvilket svarer til de praktiserende diætisters  

 nuværende kapacitet.
Sygesikringens andel for fem  

 diætbehandlinger vil udgøre 1.080 kr. pr. patient.
Det  

 skønnes, at for manges vedkommende vil fem behandlinger være  

 tilstrækkeligt, men at svært overvægtige har behov for  

 flere behandlinger og nogle endog for længevarende  

 diætbehandling.
Forslaget har støtte fra Praktiserende Lægers  

 Organisation, patientforeninger og forskningen.
En henvisningsmulighed vil  

 give praktiserende læger og patienter sikkerhed for kvalitet i  

 diætbehandlingen   i modsætning til nu, hvor befolkningen er  

 henvist til et broget marked af såkaldte kostvejledere.
Efter  

 forslagsstillernes opfattelse gør de som oftest mere skade end gavn  

 med nederlag og opgivelse til følge for den enkelte.
En aftale om  

 sygesikringstilskud er således ikke alene et længe næret  

 ønske overalt i befolkningen,  men så sandelig en  

 nødvendighed, hvis vi ønsker at behandle  

 overvægtsproblemet seriøst.
I øvrigt yder den private sygeforsikring Tal til sammenligning:
 Medicinsk behandling af fedme, et eksempel:
Xenical (fedme- Medicinsk behandling af forhøjet kolesteroltal, et  

 eksempel:
 Mevacor, Zocor mm.: pris ca. 6.000 kr. pr. år,  

 sygesikringens andel 74,7 pct. = 4.500 kr. pr. patient pr. år.
 Medicinsk behandling af diabetes 2, et eksempel:
 Diverse tabletter: ca. 2.600 kr. pr. år,  

 sygesikringens andel 74,7 pct. = 1.950 kr. pr. patient pr. år.
Skriftlig fremsættelse Lone Møller Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forsøg med  

 sygesikringstilskud til diætbehandling hos autoriserede kliniske  

 diætister.
(Beslutningsforslag nr.
B 17).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
