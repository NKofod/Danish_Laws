 Den 18. juli 1982 trådte lov nr. 203 af 18. maj 1977 om skibsmåling i  

 kraft.
Den konvention om måling af skibe (1969), som loven er baseret på,  

 anvender målingsprincipper, der er væsentlig enklere end de hidtil anvendte  

 og giver et mere ensartet sammenligningsgrundlag mellem skibe af forskellig  

 størrelse og af forskellig type.
De nye målingsprincipper forudsætter, at  

 målingen udføres på basis af de beregninger og konstruktionstegninger, der  

 udføres i forbindelse med bygningen af et skib.
Hermed gøres det muligt for  

 værfterne, rederierne og konsulenterne at udføre en nøje beregning af  

 tonnagerne, inden bygningen påbegyndes.
 På baggrund af de indhøstede erfaringer skal værfter, rederier, og  

 konsulenter fremover fremsende følgende materiale til brug ved gennemførelsen  

 af den begærede måling i henhold til nævnte lovs bestemmelser:
- volumenberegning af skrog, incl. overbygninger og appendager - volumenberegning af dækshuse - volumenberegning af luger samt evt. volumen af lugedæksler - volumenberegning af andre målingspligtige opbygninger, f.eks. master,  

 skorstene, ventilationsstammer, kraner m.v.
- beregning af moulded volumen af lastrum, der indgår i beregningen af  

 nettotonnagen - sammentælling af volumina, der indgår i beregningen af brutto- og  

 nettotonnagen - dybgangen til sommerlastevandlinien (den forudsatte dybgang) - generalarrangement - beregning af brutto- og nettotonnagen.
Beregningen af skrogets volumen skal foretages på basis af den  

 skrogdefinition og det EDB-program, der anvendes ved beregning af skibets  

 stabilitetsforhold.
Denne beregning skal bilægges et 3 D-plot af de anvendte  

 data for skrogvolumen, hvoraf det skal fremgå, hvilke overbygninger,  

 appendager m.v. der er medtaget i beregningen.
 Beregningerne skal være påført navn på byggeværft, nybygningsnummer (for  

 eksisterende skibe navn), samt skibets længde pp, bredde moulded og dybde  

 moulded.
 Øvrige volumenberegninger kan udføres på traditionel vis, men skal være  

 opstillet således, at de er let kontrollable.
 De af værftet/rederiet/konsulenten udførte beregninger skal fremsendes til  

 direktoratet på det tidligst mulige tidspunkt, for nybygninger dog senest 3  

 måneder før den i målingsanmeldelsen anførte forventede afleveringsdato.
 Opmærksomheden henledes på, at målingsanmeldelse skal være fremsendt ved  

 påbegyndelsen af skibets bygning og for indkøbte og ombyggede skibes  

 vedkommende på det tidligst mulige tidspunkt.
