(Til husholdningsseminarierne) 1. Studerende, der er optaget ved et  

 husholdningsseminarium (det afgivende seminarium), kan efter gennemførelsen  

 af 2. semesters  undervisning, herunder beståede prøver efter  

 uddannelsesbekendtgørelsens § 6, opnå tilladelse til at fortsætte uddannelsen  

 ved det andet husholdningsseminarium (det modtagende seminarium) under  

 følgende betingelser:
 Ansøgning om overflytning til det andet husholdningsseminarium indsendes  

 gennem det afgivende seminarium inden henholdsvis den 15. marts (ved flytning  

 før efterårssemestret) og inden 10. november (ved flytning før  

 forårssemestret). Ansøgningen videresendes af det afgivende seminarium til  

 det modtagende seminarium med en udtalelse, bilagt en kopi af protokolbladet  

 for den pågældende studerende.
 Afgørelsen af, om betingelserne for overflytning er opfyldt, træffes af  

 det modtagende seminarium, der giver meddelelser herom til den studerende og  

 til det afgivende seminarium.
 2. Tilladelse til at flytte til det andet  

 husholdningsseminarium på  andre tidspunkter end efter 2. semester, kan kun  

 opnås, hvor der foreligger usædvanlige forhold, der taler derfor, og  

 tilladelsen er betinget af, at der er plads ved det modtagende seminarium.
 Ansøgning om overflytninger af denne art indsendes gennem det afgivende  

 seminarium, der videresender sagen med en udtalelse og en kopi af  

 protokolbladet for den studerende til det modtagende seminarium.
 Det modtagende seminarium indsender sagen til afgørelse i direktoratet for  

 folkeskolen og seminarier m.v. med en udtalelse, herunder oplysning om der er  

 plads på seminariet på det pågældende trin i uddannelsen.
 P.d.v.
