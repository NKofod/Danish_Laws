INDHOLDSFORTEGNELSE INDLEDNING KAPITEL I LØN OG ANSÆTTELSESVILKÅR § 1  Reglementets gyldighedsområde § 2  Rådgivernes ansættelse § 3  Lønberegning § 4  Dagpenge, hotelgodtgørelse og refusion af  

 udgifter til tjenesterejser § 5  Ferie § 6  Pension § 7  Ud- og hjemrejse § 8  Bagage § 9  Forsikring § 10  Helbredsundersøgelse § 11  Bibeskæftigelse § 12  Tavshedspligt § 13  Valutaomveksling § 14  Katastrofesituation KAPITEL II RÅDGIVERNES RETLIGE STILLING I OPHOLDSLANDET KAPITEL III FORHOLDSREGLER I FORBINDELSE MED UDSENDELSEN Forberedelser inden afrejsen Forholdet til Danida Forhold til pressen m.v.
Bilag 1-2 Bilag 3. »Forsikringsvilkår« udgivet af forsikringsselskabet  

 Baltica.
 Bilag 4. Formular for henvisning til ambulant tropemedicinsk undersøgelse.
INDLEDNING Danidas »Reglement og Vejledning for Korttidsrådgivere« gælder  

 kun for bilaterale rådgivere, der udsendes af Danida under Danmarks  

 bilaterale bistandsprogram for en periode af indtil 6 måneder.
 Danida vil efter behov foretage nødvendige ændringer og rettelser i  

 nærværende reglement og vejledning.
LØN OG ANSÆTTELSESVILKÅR § 1 Reglementets gyldighedsområde Dette reglements bestemmelser har gyldighed for rådgivere, der er ansat og  

 lønnet af Danida under forudsætning af, at kontrakten er indgået med en  

 varighed af højst 6 måneder.
§ 2 Rådgivernes ansættelse Rådgiverne indgår inden udsendelsen kontrakt med Danida (jfr. bilag 1 og  

 2) i hvilken deres løn og ansættelsesvilkår fastsættes.
§ 3 Lønberegning 1a.
Rådgivere, der under udsendelsen til et udviklingsland har orlov  

uden løn fra deres faste ansættelsesforhold, vil normalt fra Danida  

 modtage et månedligt honorar, der svarer til deres sædvanlige månedsløn uden  

 skattetræk, jfr. bilag 1.
1b.
Rådgivere, der under udsendelse til et udviklingsland har orlov:  

med løn  fra deres faste ansættelsesforhold, vil normalt fra Danida  

 modtage et honorar, som svarer til den skat, der skal betales af den  

 sædvanlige månedsløn.
Dette honorar er fritaget for skat i henhold til  

 nedennævnte tekstanmærkning, jfr. bilag 2.
1c.
Rådgivere, der udsendes til et udviklingsland og som på grund af  

særlige erhvervsforhold  (selvstændige, liberale erhverv,  

 sæsonbestemte erhverv, konsulenter) har indtægter, der varierer fra måned til  

 måned, vil normalt fra Danida modtage et månedligt honorar, der baseres på et  

 gennemsnit af de seneste 3 måneders indkomst uden skattetræk, jfr. bilag 1.
 Såfremt et gennemsnit baseret på en længere periode må antages at give en  

 mere korrekt lønmæssig kompensation, vil perioden kunne udvides til maksimalt  

 6 måneder.
 Alternativt vil Danida kunne tilbyde et månedligt honorar uden skattetræk  

 baseret på en faglig anciennitetsmæssig indplacering i finansministeriets  

 overenskomst med den udsendtes faglige organisation eventuelt tillagt  

 sædvanemæssigt kvalifikationstillæg.
1d.
Rådgivere, der udsendes til et udviklingsland og som er uden fast  

 ansættelsesforhold , og dermed uden en erhvervsmæssig indtjening  

 (arbejdsledige, pensionister), vil normalt fra Danida modtage et månedligt  

 honorar baseret på deres faglige og anciennitetsmæssige indplacering i  

 finansministerietsoverenskomster med den pågældendes faglige organisation,  

 uden skattetræk jfr. bilag 1. Herfra trækkes henholdsvis nettounderstøttelse  

 og nettopension (dvs. efter at skatten er betalt). Pensionister vil desuden  

 ikke være omfattet af feriegodtgørelse.
1e.
Det under pkt. 1a - d anførte honorar vil ikke kunne overstige det  

 dobbelte af det anciennitetstrin rådgiveren er berettiget til på den fælles  

 akademiske skala i finansministeriets overenskomster (maksimumløn). Dette  

 gælder uanset om dokumentation for en større månedsløn foreligger.
 Er der tale om rådgivere med en uddannelse, der ikke referer til den  

 fælles akademiske skala, vil et af Danida udøvet skøn danne baggrund for  

 indplaceringen på skalaen.
1f.
I henhold til tekstanmærkning på de årlige finanslove er ministeren  

 for skatter og afgifter bemyndiget til, efter ansøgning, i hvert enkelt  

 tilfælde at fritage rådgiverne for ved opgørelsen af deres skattepligtige  

 indkomst at medregne den løn, de under tjeneste i udviklingslandene modtager  

 fra Danida.
2. Lønnen beregnes, med mindre andet er aftalt, fra  

 den dato, hvor rådgiverne forlader hjemlandet og til og med den dag, de  

 ankommer til deres hjemland igen efter endt tjeneste.
Dette forudsætter dog,  

 at rejsen finder sted på hurtigste måde umiddelbart ved kontraktens  

 påbegyndelse og afslutning.
 3. Benyttes andet transportmiddel end det hurtigste,  

 beregnes lønnen, som om hurtigste transportmiddel var blevet benyttet.
4. Lønnen udbetales månedsvis bagud til en af  

 rådgiveren anvist bank, sparekasse eller lignende i Danmark, med mindre andet  

 aftales.
Det påhviler rådgiveren at træffe aftale med banken eller  

 sparekassen om overførsel af løn til tjenestestedet eller til modtagere i  

 Danmark.
5. Eventuel tid, der medgår til udarbejdelse af  

 rapport(er) efter hjemkomsten, skal fastsættes i kontrakten og vil efter  

 nærmere aftale kunne honoreres med timebetaling og beregnet på grundlag af  

 årslønnen i eksperternes hovedstilling.
Dette honorar er skattepligtigt.
6. Der ydes normalt ikke godtgørelse for eventuelt  

 arbejde udover almindelig arbejdstid (38 t/uge). Såfremt der imidlertid er  

 tale om helt ekstraordinært merarbejde, d.v.s. hvis hele lørdage, søndage  

 eller aftener er inkluderet i det egentlige arbejdsprogram til  

 mødevirksomhed, rapportskrivning eller lokal rejsevirksomhed, vil der kunne  

 ydes en godtgørelse på basis af den almindelige timesats.
Der kan ikke ydes  

 godtgørelse for mere end 28 t/ugen, d.v.s. højst 8 timer pr. lørdag eller  

 søndag og højst 12 timer for aftenarbejde pr. arbejdsuge.
§ 4 Dagpenge, hotelgodtgørelse og refusion af udgifter til tjenesterejser 1. Under udsendelsen er rådgiverne berettiget til  

 dagpenge efter finansministeriets regler.
Oplysning om dagpengenes størrelse  

 kan indhentes fra Danida.
Dagpengene beregnes pr. påbegyndt time med 1/24 del  

 af dagpengesatsen for pågældende land.
 2. Bor rådgiverne på hotel, hvor kosten er inkluderet  

 i prisen, og som følge heraf ikke skal afholde udgiften til måltider,  

 nedsættes dagpengene til en fjerdedel: ydes kun enkelte måltider, reduceres  

 dagpengene tilsvarende, idet morgenmåltidet beregnes til 15%, frokost til 30%  

 og middag til 30% af dagpengene.
3. Danida refunderer dokumenterede udgifter til  

 hotelværelse inkl. udgiften til vask af tøj, idet det dog forventes, at der  

 ikke uden tvingende grund benyttes luksushoteller.
Er rådgiveren privat  

 indkvarteret ydes et nattillæg, der udgør 1/3 af hoteldispositionsbeløbet for  

 det pågældende land, eller hvis et sådant ikke er fastsat, 1/3 af  

 dagpengesatsen for det pågældende land.
 Endvidere refunderes dokumenterede transportudgifter (fly, tog, taxi m.v.)  

 i forbindelse med lokale tjenesterejser, mens øvrige udgifter forudsættes  

 afholdt af dagpengene.
 4. Efter aftale med Danida kan der ved udsendelsen  

 ydes et rejseforskud svarende til den anslåede udgift til hotel samt dagpenge  

 for kontraktperioden, dog maksimalt 2 måneder.
5. Rådgiverne skal senest ved udsendelsens afslutning  

 indsende et rejseregnskab til Danida.
Blanketter til brug herfor kan  

 rekvireres hos Danida.
Rejseregnskab kan indsendes til Danida for refusion  

 ved hver måneds udgang.
Alle udgifter, der ønskes refunderet, skal  

 dokumenteres med originalbilag.
Udgifterne refunderes efter danske bankers gennemsnitssælgerkurs for  

 tjenestelandets valuta for den måned, hvori udgiften er afholdt, eller senest  

 foreliggende kurs.
Benyttede vekselkurser, der afviger herfra, skal  

 dokumenteres.
 6. Dagpenge og hotelgodtgørelse udbetales også for  

 søndage og lokale helligdage, som falder inden for udsendelsesperioden.
 Såfremt sådanne fridage tilbringes uden for tjenestelandet, vil der dog  

 maksimalt kunne udbetales dagpenge og hotelgodtgørelse efter de for  

 tjenestelandet gældende satser.
§ 5 Ferie 1. Rådgiverne vil ved fratrædelsen få udbetalt en  

 feriegodtgørelse beregnet med 121/2 % af det samlede honorar for udsendelsen  

 eksklusive hotelgodtgørelse og dagpenge.
 Rådgiverne er fritaget for ved opgørelsen af deres skattepligtige indkomst  

 at medregne den feriegodtgørelse, de får udbetalt ved fratrædelsen.
 2. Ydelsen af den i stk. 1 nævnte godtgørelse  

 medfører, at rådgiverne ikke er berettiget til ferie i kontraktperioden.
§ 6 Pension 1. Rådgivere med dansk statsborgerskab er under  

 ansættelsen omfattet af lov om arbejdsmarkedets tillægspension.
 2. For rådgivere, som er omfattet af en  

 pensionsordning, som ikke videreføres af den hidtidige arbejdsgiver under  

 udsendelsen, vil Danida kunne medvirke til at videreføre ordningen, således  

 at Danida udreder 2/3 og rådgiverne 1/3 af de månedlige pensionsbidrag.
§ 7 Ud- og hjemrejse 1. Udgifter til rådgivernes rejse mellem bopæl og  

 tjenestested i forbindelse med tjenestens tiltrædelse afholdes af Danida.
 Danida afholder ikke udgifter i forbindelse med rådgivernes ægtefællers og  

 børns udrejse.
 2. Ved ansættelsesperiodens ophør afholder Danida  

 udgifterne til rådgivernes, men ikke til ægtefællers og børns rejse fra  

 tjenestestedet til bopælen.
 3. Fratræder rådgiverne før den forudsatte  

 ansættelsesperiodes ophør efter eget ønske, eller opsiges de på grund af  

 misligholdelse inden den forudsatte ansættelsesperiodes ophør, kan Danida  

 pålægge dem at udrede omkostningerne ved deres hjemrejse.
4. Flyrejser foretages til fuld pris på turistklasse.  

 Business Class kan dog benyttes, såfremt dette kan ske uden særligt tillæg.  

 For korttidsrådgivere ansat under en firmakontrakt gælder i henhold til  

 »Aftaleformular vedrørende rådgivning og bistand ved  

 planlægningsopgaver, bilag E«, at flyrejser foretages på økonomiklasse.  

 SAS skal benyttes i det omfang, det er muligt.
Billetter skal bestilles  

 gennem Wagons-Lits Rejsebureau, tlf. 33 14 27 47.
Det forhold, at rådgiverne måtte have mulighed for at rejse på billigruter  

 (charterflyvning o.lign.), indebærer ikke, at det sparede beløb kan udbetales  

 eller anvendes på anden måde, f.eks. til en ekstra rejse.
Danida påtager sig  

 ikke at udbetale værdien af flybilletter, som rådgiverne ikke måtte ønske at  

 anvende, ligesom Danida heller ikke normalt vil være indstillet på at  

 udbetale værdien af billetterne for at lade rådgiverne selv foretage indkøb  

 af disse.
5. Danida yder ikke godtgørelse i form af dagpenge for  

 den tid, der medgår til rejsen fra hjemlandet og til tjenestestedet og retur  

 bortset fra de ekstraordinære tilfælde, hvor den normale rejsetid overstiger  

 24 timer og medfører overnatning på hotel.
I disse tilfælde vil der mod  

 dokumentation blive bevilget rådgiverne et »hviledøgn« med dagpenge  

 for et døgn efter finansministeriets satser samt betalt hotelværelse.
Udgifter til kost og drikkepenge m.v., refunderes ikke, idet sådanne  

 udgifter forudsættes afholdt af dagpengene.
Det forventes, at der ikke uden  

 tvingende grund benyttes luksushoteller.
 6. Har rådgiverne i henhold til ovenstående  

 bestemmelser ret til for Danidas regning af foretage rejse med fly, vil  

 rejsen kunne foretages med skib, tog, etc., idet Danida vil kunne afholde  

 dokumenterede udgifter hertil inden for, hvad rejsen ville have kostet med  

 fly.
Ønsker rådgiverne at foretage rejsen i egen bil, vil Danida kunne  

 refundere udgifterne i forbindelse hermed, idet rådgiverne vil være  

 berettiget til a. kilometergodtgørelse og dagpenge i henhold til den til enhver tid  

 gældende aftale mellem finansministeriet og statstjenestemændenes  

 centralorganisation, AC og lærernes centralorganisation.
 b. refusion af dokumenterede udgifter til hotelophold (ikke udgifter til  

 fortæring, vask m.v.) eller campingophold.
 c. refusion af dokumenterede udgifter til færge, vejafgifter etc.
 Danida vil dog maksimalt i alt kunne refundere udgifter svarende til, hvad  

 det ville have kostet, såfremt rådgiverne havde foretaget rejsen med fly.
§ 8 Bagage 1. Ved udsendelser af en måneds varighed eller derover  

 yder Danida mod fornøden dokumentation et beløb ved ud- og hjemrejse på  

 maksimalt kr. 500,- hver vej til dækning af udgifter til overvægtsbagage.
 2. Udgifter til transport af udstyr, der er nødvendigt  

 for rådgivernes arbejde, vil efter aftale med Danida kunne refunderes  

 særskilt mod dokumentation.
§ 9 Forsikring 1. Danida har via forsikringsselskabet BALTICA tegnet  

 en gruppeforsikring for de af Danida udsendte rådgivere omfattende:
I.
Bagageforsikring II.
Syge- og hjemtransportforsikring (bortset fra almindelig  

 tandbehandling) III.
Katastrofedækning IV.
Ulykkesforsikring V.
Sygeinvaliditetsforsikring VI.
Gruppelivsforsikring VII.
Sø- og transportforsikring (gælder ikke forsendelser af automobiler).
2. Forsikringerne dækker, bortset fra sø- og  

 transportforsikringen, i hele udstationeringsperioden, hvorved forstås  

 perioden fra tidspunktet for udrejsen fra Danmark og indtil ophøret af  

 kontrakten.
Er rådgiverne ved udløbet af nævnte udstationeringsperiode endnu  

 ikke vendt tilbage til Danmark, opretholdes dækningen dog indtil hjemrejse  

 har fundet sted, dog højst i indtil 1 måned efter udstationeringsperiodens  

 ophør.
 3. Forsikringsdækningen sker automatisk, hvilket vil  

 sige, at den træder i kraft og ophører uden nogen form for meddelelse fra  

 rådgiverne til Danida eller til BALTICA.
4. I alle forsikringsspørgsmål skal rådgiverne rette  

 direkte henvendelse til forsikringsselskabet BALTICA, Udlands-Service,  

 Rådhuspladsen 16, 1583 København V, att.
Afd.chef Harald Sverdrup-Jensen,  

 tlf. 33 15 06 42 eller telex 16375.
 5. Vedrørende forsikringsbestemmelserne i øvrigt  

 henvises til den som bilag 3 vedlagte pjece om forsikringer, udgivet af  

 forsikringsselskabet BALTICA.
§ 10 Helbredsundersøgelse:
 1. Rådgiverne er, såfremt Danida begærer det,  

 forpligtet til for Danidas regning før udsendelsen at lade sig lægeundersøge.
 2. Rådgiverne vil i det første år efter endt tjeneste  

 i et udviklingsland for Danidas regning kunne henvende sig til en alment  

 praktiserende læge, der, såfremt det findes begrundet, kan henvise til en  

 speciallæge i tropesygdomme eller til ambulant tropemedicinsk undersøgelse på  

 Rigshospitalets Epidemiafdeling, København, Marselisborg Hospital, Århus  

 eller Odense Sygehus.
 Den som bilag 4 optagne formular for henvisning bedes benyttet af lægen.
 Regningen for undersøgelsen indsendes til Danida til refusion.  

 Henvisningen til speciallæge efter hjemkomsten sker efter det almindelige  

 sygesikringsregulativ.
 3. Såfremt der opstår sygdom inden for det første år  

 efter hjemkomsten, bør den undersøgende læge underrettes om, at patienten har  

 opholdt sig i et udviklingsland.
§ 11 Bibeskæftigelse Rådgiverne må under ingen omstændigheder i ansættelsesperioden påtage sig  

 andet lønnet arbejde eller drive forretningsvirksomhed af nogen art.
§ 12 Tavshedspligt 1. Rådgiverne skal iagttage tavshed med hensyn til  

 forhold, som de i deres stillings medfør bliver bekendt med, og hvis  

 hemmeligholdelse efter sagens natur er påkrævet eller bliver dem foreskrevet.  

 Tavshedspligten ophører ikke med ansættelsesforholdets ophør. (Der henvises  

 til det på side 12 anførte om forholdet til pressen).
 2. Rådgiverne skal afholde sig fra at deltage i  

 politiske demonstrationer, underskriftsindsamlinger, valgpropaganda m.v.  

 eller at udtale sig offentligt om indenrigs- og udenrigspolitiske spørgsmål,  

 der angår tjenestelandet.
 3. Såvel under udøvelsen af deres arbejde som privat  

 skal rådgiverne holde sig opholdslandets love og bestemmelser efterrettelig.
§ 13 Valutaomveksling Valutaomveksling skal finde sted i overensstemmelse med opholdslandets  

 love og bestemmelser for ind- og udførsel samt omveksling af valuta.
§ 14 Katastrofesituation Rådgiverne bør holde nærmeste danske repræsentation underrettet om deres  

 opholdssted, således at repræsentationen i tilfælde af en katastrofesituation  

 eller uroligheder i opholdslandet hurtigt kan kontakte dem.
Iøvrigt bør  

 rådgiverne så snart forholdene tillader det søge kontakt med nærmeste danske  

 repræsentation, og eventuel evakuering skal om muligt ske i samråd med denne.
RÅDGIVERNES RETLIGE STILLING I  

 OPHOLDSLANDET Danmark har med en række af de udviklingslande, hvortil Danmark yder  

 faglig bistand af væsentligt omfang, sluttet generelle aftaler om bl.a.  

 betingelserne for rådgiverbistand og om rådgivernes retlige stilling.
Sådanne  

 aftaler er hidtil indgået med bl.a.
Bangladesh, Botswana, Cameroun, Egypten,  

 Indien, Kenya, Lesotho, Malawi, Mozambique, Peru, Senegal, Sri Lanka,  

 Swaziland, Tanzania, Uganda og Zambia.
 Foruden disse generelle aftaler har Danmark indgået en lang række  

 specielle aftaler om konkrete bistandsprojekter, som i visse tilfælde  

 ligeledes indeholder bestemmelser om de danske rådgiveres retlige stilling.
I forhandlingerne om disse aftaler har man fra dansk side bl.a. tilstræbt  

 for rådgiverne at opnå fritagelse for retsforfølgelse for handlinger  

 foretaget i tjenesten.
Hvor dette er opnået, har bestemmelsen som regel  

 følgende ordlyd: »The Government of ....... undertakes that officers  

 shall be exempt from legal process in respect of words spoken or written and  

 all acts performed by them in their official capacity«.
 Dette betyder, at rådgiverne vil være fritaget for retsforfølgelsesskridt  

 i anledning af tjenestehandlinger - altså ikke for handlinger uden for  

 tjenesten - hvilket indebærer beskyttelse mod såvel civilt søgsmål som  

 strafferetlig forfølgelse, inklusive anholdelse.
I visse bistandsaftaler, bl.a. aftalen med Indien, er denne bestemmelse  

 imidlertid ikke medtaget på grund af modstand herimod fra det pågældende  

 lands side.
Rådgiverne vil i Danida få udleveret et eksemplar af aftalen med  

 det land, til hvilket de skal udsendes.
I de danske bistandsaftaler er ovenfor omtalte bestemmelser om fritagelse  

 for retsforfølgning ofte suppleret med regler om, at rådgiverne i et vist  

 omfang er fritaget for ansvar for skadevoldende handlinger under tjenesten,  

 idet tjenestelandets regering i forhold til de skadelidte skal bære ansvaret  

 for sådanne handlinger.
Såfremt den af rådgiverne forvoldte skade skyldes  

 forsæt eller grov uagtsomhed, kan tjenestelandet dog gøre regres, dvs. kræve,  

 at rådgiverne dækker det opståede tab.
 Dersom rådgiverne eller deres familier bliver involveret i trafikuheld  

 eller i andre handlinger, der forvolder skade på personer eller materiel, bør  

 Danida og/eller den lokale diplomatiske eller konsulære repræsentation  

 omgående underrettes.
FORHOLDSREGLER I FORBINDELSE MED  

 UDSENDELSEN A.
Forberedelser inden afrejsen a.
Pas Rådgiverne skal være i besiddelse af gyldigt pas for hele  

 kontraktperioden.
b.
Visum Visum er påkrævet til visse lande.
Oplysning herom kan indhentes i Danidas  

 rekrutteringssektion.
Udenrigsministeriet/ Wagons-Lits vil kunne drage omsorg  

 for de nødvendige viseringer, dersom passet/passene indleveres til  

 Danida/WagonsLits i god tid inden udrejsen.
Alle udgifter i forbindelse med  

 visering afholdes af Danida.
c.
Vaccinationer Ved afrejse til og hjemrejse fra de fleste udviklingslande kræves bevis  

 for vaccination mod forskellige tropesygdomme.
Råd og vejledning angående  

 fornødne vaccinationer kan fås følgende steder:
Statens Seruminstitut Amager Boulevard 80 2300 København S og dettes regionalafdelinger på Odense Amts og Bys Sygehus Århus Kommunehospital Ålborg Amtssygehus Rådgivernes egen læge, kredslægen eller amtslægen vil muligvis have de  

 nødvendige oplysninger.
 Udgifter til nødvendige vaccinationer (herunder injektion af gammaglobulin  

 mod gulsot), der er foretaget i forbindelse med og under udsendelsen, vil  

 kunne betales af Danida.
d.
Billetter Flybilletter tur/retur udstedes gennem Wagons-Lits Rejsebureau, tlf. 01 14  

 27 47, så vidt muligt til SAS-fly, jfr. §7.
e.
Valuta Inden afrejsen bør rådgiverne selv indkøbe fremmed valuta.
Det tilrådes at  

 benytte rejsechecks.
f.
Adresse Rådgiverne bedes snarest efter ankomsten give Danida underretning om deres  

 adresse i tjenestelandet.
B.
Forholdet til Danida a.
Korrespondance med Danida Alle rapporter og skrivelser til Danida skal stiles til:
Udenrigsministeriet Danida Asiatisk Plads 2 DK-1448 København K Eventuelle telegrammer skal stiles til:
ETRANGERES, Copenhagen, der er udenrigsministeriets telegramadresse.
Udenrigsministeriets telex  

 nr. er: 31292 ETR.DK.
 I alle telemeddelelser til Danida bør henvises til eventuelle skrivelser  

 fra Danida ved anvendelse af betegnelsen:
 »UMLET af ...... (dato)».
 og til tidligere telemeddelelser fra Danida med anvendelse af betegnelsen:
 »UMTEL af ...... (dato)».
 Disse henvisninger er vigtige, idet de bidrager til, at telegrammerne  

 hurtigt kommer den pågældende sagsbehandler i hænde.
 Breve, rapporter og telegrammer bør ikke stiles til enkeltpersoner i  

 Danida, medmindre der skulle være tale om privat korrespondance.
 I alle breve og rapporter til Danida bør anføres journalnr. i Danida samt  

 henvises til datoen for den eventuelle sidste skrivelse i korrespondancen.  

 Journalnummeret vil fremgå af Danidas skrivelser til rådgiverne.
 Korrespondancen med Danida vil - bortset fra telegrammer som hovedregel  

 kunne udfærdiges på dansk.
b.
Korttidsrådgivernes rapportering.
 Korttidsrådgiverne skal aflægge rapport om deres udsendelse efter nærmere  

 aftale med Danida.
C.
Forholdet til pressen m.v.
Bortset fra de i afsnittet om rådgivernes tavshedspligt nævnte  

 begrænsninger må rådgiverne gerne give deres mening til kende over for  

 offentligheden, eller delagtiggøre denne i deres erfaringer.
Der skal dog  

 udvises en betydelig diskretion om forhold, som vil kunne skade værtslandets  

 omdømme.
 Når rådgiverne er blevet fortrolige med deres arbejdsforhold vil de kunne  

 yde et værdifuldt bidrag til udbredelsen af kendskabet til det sociale,  

 økonomiske og kulturelle samarbejde med udviklingslandene, bl.a. ved at  

 skrive artikler til pressen og faglige tidsskrifter.
BILAG 1 K O N T R A K T DS.2.j.nr.
Danida meddeler Dem herved ansættelse som korttidsrådgiver i ansættelsen påregnes at ville vare ca. og finder sted på følgende vilkår:
 Honorar (skattefrit) pr. dag/uge/måned:
 Løn nr.:
 Kontering:
 Bistandsart/faglig sektor:
 CPR-nr.:
 Bankregn.nr.:
 Bank og bankkonto:
Pension ATP AUD Dagpenge i henhold til finansministeriets satser p.t. pr. døgn  

 Hotelværelse efter regning.
Flybillet t/r på turistklasse.
Transport af  

 overvægtsbagage med max. kr. 500,- hver vej.
Feriegodtgørelse svarende til 12  

 1/2% af Deres honorar vil blive udbetalt umiddelbart efter hjemkomsten.
 Alle Udgifter, der ønskes refunderet, må være dokumenteret ved  

 originalbilag.
 Rejseregnskab bedes aflagt på vedlagte blanketter og indsendt snarest  

 efter udsendelsens afslutning.
Under udsendelsen vil De være dækket af Danida's gruppeforsikring.
De  

 bedes selv drage omsorg for, at nødvendige vaccinationer er i orden.  

 Eventuelle vaccinationsregninger kan indsendes til refusion.
 Der er aftalt, at der maksimalt kan bruges ...... timer til forberedelse  

 of ...... timer til efterbehandling.
Vedrørende opsigelse af nærværende kontrakt gælder funktionærlovens  

 almindelige regler, d.v.s. kontrakter på til 3 måneder kan opsiges uden  

 varsel.
Ved kontrakter fra 3-6 måneder gælder 1 måneds varsel til fratrædelse  

 ved en måneds udgang.
 De bedes ved Deres underskrift på de vedlagte 4 kopier af nærværende  

 kontrakt bekræfte, at De er indforstået med de anførte  

 ansættelsesbetingelser.
 Ansættelsebetingelserne iøvrigt fremgår af Reglement og vejledning for  

 korttidsrådgivere, der vedlægges.
 Danida, den ........... Korttidsrådgiveren, den ..........
Bilag 2 K O N T R A K T DS.2.j.nr.
Danida meddeler Dem herved ansættelse som korttidsrådgiver i ansættelsen påregnes at ville vare ca. og finder sted på følgende vilkår:
 Skattekompensation (skattefrit) pr. dag/uge/måned:
 Løn nr.:
 Kontering:
 Bistandsart/faglig sektor:
 CPR-nr.:
 Bankregn.nr.:
 Bank og bankkonto:
Dagpenge i henhold til finansministeriets satser p.t. pr. døgn  

 Hotelværelse efter regning.
Flybillet t/r på turistklasse.
Transport af  

 overvægtsbagage med max. kr. 500,- hver vej.
 Alle Udgifter, der ønskes refunderet, må være dokumenteret ved  

 originalbilag.
 Rejseregnskab bedes aflagt på vedlagte blanketter og indsendt snarest  

 efter udsendelsens afslutning.
Under udsendelsen vil De være dækket af Danida's gruppeforsikring.
De  

 bedes selv drage omsorg for, at nødvendige vaccinationer er i orden.  

 Eventuelle vaccinationsregninger kan indsendes til refusion.
 Der er aftalt, at der maksimalt kan bruges ...... timer til forberedelse  

 of ...... timer til efterbehandling.
Vedrørende opsigelse af nærværende kontrakt gælder funktionærlovens  

 almindelige regler, d.v.s. kontrakter på til 3 måneder kan opsiges uden  

 varsel.
Ved kontrakter fra 3-6 måneder gælder 1 måneds varsel til fratrædelse  

 ved en måneds udgang.
 De bedes ved Deres underskrift på de vedlagte 4 kopier af nærværende  

 kontrakt bekræfte, at De er indforstået med de anførte  

 ansættelsesbetingelser.
 Ansættelsebetingelserne iøvrigt fremgår af Reglement og vejledning for  

 korttidsrådgivere, der vedlægges.
 Danida, den ........... Korttidsrådgiveren, den ..........
BILAG 3 FORSIKRINGSVILKÅR for de af Danida udsendte rådgivere Danida har via forsikrings-aktieselskabet BALTICA tegnet gruppeforsikring  

 for de af Danida udsendte rådgivere.
HVEM DÆKKES? Forsikringerne dækker den udsendte rådgiver.
Er der tillagt rådgiveren ret  

 til for Danidas regning af medtage ægtefælle og børn til tjenestelandet,  

 omfatter forsikringen tillige ægtefælle og ugifte børn indtil disses fyldte  

 21. år. Ægtefællen og børn er i så fald dækket, dersom de ledsager rådgiveren  

 under udsendelsen eller under besøg hos rådgiveren i tjenestelandet i  

 besøgsperioden.
I HVILKET TIDSRUM DÆKKES Forsikringen dækker i hele udstationeringsperioden, hvorved forstås  

 perioden fra tidspunktet for udrejsen fra Danmark og indtil ophøret af  

 kontrakten incl. en eventuel efterfølgende ferieperiode, i hvilken rådgiveren  

 modtager løn fra Danida.
Er rådgiveren ved udløbet af nævnte  

 udstationeringsperiode endnu ikke vendt tilbage til Danmark, opretholdes  

 dækningen dog, indtil hjemrejsen har fundet sted, dog højst i indtil en måned  

 efter udsendelsesperiodens ophør.
 Forsikringsdækningen sker automatisk, hvilket vil sige, at den træder i  

 kraft uden nogen form for meddelelse til Danida eller til BALTICA.
HVORLEDES DÆKKES? Gruppe A omfatter rådgivere, som ikke er forsørgere.
 Gruppe B omfatter rådgivere, for hvilke Danida påtager sig at afholde  

 ægtefælles og evt. børns rejseudgifter til tjenestelandet.
 Gruppe C omfatter rådgivere, for hvilke Danida på grund af  

 korttidsansættelse ikke påtager sig at afholde ægtefælles og evt. børns  

 rejseudgifter til tjenestelandet.
 De for hver enkelt forsikringsart gældende forsikringsbetingelser fremgår  

 af omstående.
I SKADETILFÆLDE I skadetilfælde beder vi Dem underrette BALTICA omgående og samtidig  

 meddele, om erstatningen ønskes overført til Deres adresse i udlandet eller  

 eventuelt indsat i bank eller sparekasse i Danmark, men husk i så fald at  

 anføre bankens eller sparekassens adresse samt kontonummer der.
TIL HVEM RETTES EVENTUELT FORESPØRGSLER? De bedes venligst i alle forsikringsspørgsmål - også ved skadetilfælde -  

 rette direkte henvendelse til:
BALTICA Afdelingschef Harald Sverdrup-Jensen Udlands-Service Rådhuspladsen  

 16, 1583 København V De bør straks gøre Dem bekendt med forsikringsbetingelserne, og dersom der  

 er noget, der er uklart for Dem rette henvendelse til ovennævnte: Telefon 33-  

 15 06 42, lok. 5516, telex 16375 eller telefax 33-933534. Uden for normal  

 kontortid kan henvendelse rettes til Balticas alarm- og vagtcentral, tlf. 33  

 12 88 28, som svarer hele døgnet.
UDDRAG AF DE ALMINDELIGE FORSIKRINGSBETINGELSER i tilslutning til lov nr.  

 129 af 15.4.1930 om forsikringsaftaler I.
BAGAGEFORSIKRING 1. FORSIKRINGENS OMFANG Forsikringen dækker for rejser mellem hjemland og tjenestested, for  

 orlovsrejser samt under tjenesterejser, der betales af Danida.
Forsikringen  

 omfatter skade som følge af brand, tyveri, forveksling og beskadigelse af  

 personlige effekter og bagage, som forsendes eller medføres til personlig  

 brug for de(n) sikrede.
 Ved tyveri fra automobiler omfatter forsikringen kun skjulte og/eller  

 tildækket anbragte genstande og kun fra lukkede og aflåste automobiler.
 BEMÆRK: Forsikringen dækker som »Første Risiko«, således at der  

 ved skadesopgørelse ikke foretages fradrag ved eventuel underforsikring.  

 Erstatning for en enkelt effekt kan ikke overstige 50% af forsikringssummen  

 og for filmoptagelser, båndoptagelser, manuskripter, tegninger o.lign. er  

 erstatningen begrænset til prisen for råmaterialet.
2. UNDTAGELSER (jfr.
Fællesbetingelser). Forsikringen  

 dækker ikke:
3. FORSIKREDES PLIGTER Det er en betingelse for selskabets erstatningspligt, at de forsikrede  

 effekter er betryggende opbevaret, og at forsikrede i øvrigt har udvist  

 påpasselighed.
4. FORHOLD I SKADETILFÆLDE Det er en betingelse for selskabets erstatningspligt, at følgende  

 forholdsregler overholdes:
II.
SYGDOM OG HJEMTRANSPORT 1. SYGEFORSIKRINGENS OMFANG Forsikringen dækker udgifter forårsaget af sygdom eller tilskadekomst  

 opstået i forsikringsperioden som følger:
 Endvidere dækker forsikringen udgifter i forbindelse med fødsel eller  

 abort incl. transport fra udlandsbopæl til nærmeste hospital/klinik.
 2. HJEMTRANSPORTFORSIKRINGENS OMFANG Forsikringens  

 omfang:
 godtgørelse for merudgifter til måltider og overnatning uden for hjemmet i  

 overensstemmelse med finansministeriets cirkulære om time- og dagpenge, dog  

 ikke i forbindelse med fødsel.
3. UNDTAGELSER (jfr.
Fællesbetingelser).
 Forsikringerne dækker ikke udgifter til:
4. FORHOLDSREGLER I SKADETILFÆLDE Det er en betingelse for selskabets erstatningspligt, at følgende  

 forholdsregler overholdes:
Sygdom.
Originalbilag for udgifter dækket under denne forsikring indsendes  

 til selskabet med angivelse af diagnose.
Hjemtransport.
Såfremt der i tilfælde af akut, alvorlig sygdom eller  

 tilskadekomst skønnes at foreligge behov for hjemtransport skal den  

 behandlende læges erklæring herom foreligge skriftligt.
 Endvidere skal der rettes forudgående henvendelse herom til  

 Danida-missionen og/eller BALTICA.
 FÆLLESBETINGELSER for bagage-, sygdom- og hjemtransportforsikring.
 1. Enhver skade skal snarest muligt anmeldes til  

 selskabet.
 2. DOBBELTFORSIKRING Såfremt dobbeltforsikring  

 foreligger, dækker selskabet kun i det omfang, den forsikrede ikke opnår  

 erstatning andetsteds.
 3. SVIG Hvis den forsikrede eller den, der har ret til  

 erstatningen, svigagtig opgiver eller fortier en omstændighed, der er af  

 betydning for bedømmelsen af selskabets ansvar, fortabes retten til  

 erstatning.
 4. OVERDRAGELSE AF ERSTATNINGSKRAV Ingen kan uden  

 selskabets samtykke pantsætte eller overdrage sine rettigheder.
 5. FORÆLDELSE AF ERSTATNINGSKRAV Erstatningskrav, der  

 ikke er fremsat senest 3 måneder efter, at den forsikrede har fået kendskab  

 til de omstændigheder, der begrunder kravet, er fortabt.
 6. LÆGEUNDERSØGELSE OG OBDUKTION I forbindelse med  

 sygdom eller tilskadekomst har selskabet ret til for egen regning at forlange  

 en forsikret lægeundersøgt, ligesom det ved dødsfald er berettiget til at  

 forlange obduktion.
 7. GROV UAGTSOMHED Såfremt en skade skyldes grov  

 uagtsomhed hos den forsikrede, bortfalder selskabets erstatningspligt.
8. VARIGHED AF ERSTATNINGSKRAV.
Selskabet hæfter ikke  

 for følgerne af medfødte lidelser, sygdom eller tilskadekomst efter  

 forsikringens ophør.
III.
KATASTROFEDÆKNING Såfremt der opstår en situation som nævnt i § 14 i Danidas »Reglement  

 og vejledning for korttidsrådgivere« og de deri nævnte forhold er  

 iagttaget, og rådgiveren og dennes medfølgende familie som følge af  

 katastrofesituationen eller borgerlige uroligheder i opholdslandet mister  

 personlige effekter (indbo, motorkøretøj m.m.), udbetaler selskabet  

 erstatning for de mistede effekter med indtil et beløb af kr. 250.000,-  

 (motorkøretøj kr. 70.000,-) efter en skadeopgørelse og fornøden  

 dokumentation.
IV.
ULYKKESFORSIKRING MED HVILKE SUMMER DÆKKES? Forsikringen dækker med de på  

 forsikringsbevisets forside anførte summer.
 HVAD DÆKKES? Som det fremgår af forsikringsbevisets forside, omfatter  

 forsikringen:
1. Ulykkesdødsfald - afsnit B 2. Ulykkesinvaliditet - afsnit C 3. Børnelammelse (polio) - afsnit D KRIGSRISIKO Forsikringen dækker ulykkestilfælde, der skyldes  

 naturkatastrofer - dog ikke jordskælv i Danmark - krig, krigslignende  

 tilstande, oprør eller borgerlige uroligheder.
 Forsikringen dækker dog ikke ulykkestilfælde, der skyldes deltagelse i  

 krig, eller de øvrige nævnte forhold.
 I tilfælde af udbrud af krigshandlinger imellem stormagter ophører  

 policens dækning mod krigsrisiko automatisk og uden særlig meddelelse fra  

 selskabets side.
 Såfremt forsikrede opholder sig uden for Danmark og det land, hvori han  

 opholder sig, engageres i krig eller krigslignende handlinger af anden art  

 end nævnt i stk. 3, ophører policens krigsdækning for den pågældende også  

 automatisk 30 dage efter krigshandlingens påbegyndelse.
FLYVNING Flyvning som passager i nationalitetsmærkede luftfartøjer er  

 altid dækket.
Bortset fra de særlige rejseulykkesforsikringer og rene  

 flyveulykkesforsikringer, kan den samlede forsikringssum i eet eller flere  

 forsikringsselskaber på een og samme person aldrig overstige kr. 4.500.000  

 ved død, kr. 9.000.000 ved invaliditet.
Er den samlede forsikringssum større,  

 ydes erstatning af selskaberne i forhold til forsikringssummerne.
 MOTORCYKELKØRSEL Kørsel som fører af motorcykel eller scooter er dækket.
 SPORT Amatørmæssig udøvelse af sport dækkes af forsikringen bortset fra de  

 i afsnit E nævnte tilfælde.
 HVOR DÆKKES? Ulykkesforsikringen dækker overalt på jorden.
VED ULYKKESTILFÆLDE A.
HVORNÅR FORELIGGER DER ULYKKESTILFÆLDE? Ved ulykkestilfælde forstås en tilfældig af den forsikredes vilje  

 uafhængig pludselig ydre indvirkning på legemet, som har påviselig  

 beskadigelse af dette til følge.
Forsikringen dækker, når ulykkestilfældet  

 direkte og uden medvirken af sygdom forårsager den forsikredes død eller  

 forringer arbejdsevnen.
B.
ULYKKESDØDSFALD Erstatning ved ulykkesdødsfald ydes, når ulykkestilfældet medfører den  

 forsikredes død indenfor 2 år efter ulykken.
Er der udbetalt invaliditetssum,  

 ydes erstatningen med det beløb, hvormed dødsfaldssummen overstiger en sådan  

 udbetaling.
 Hvis ikke andet skriftligt er meddelt selskabet eller fremgår af policens  

 forside, udbetales dødsfaldssummen til den forsikredes nærmeste pårørende.
C.
ULYKKESINVALIDITET Erstatning for ulykkesinvaliditet ydes, når ulykkestilfældet varigt har  

 forringet den forsikredes arbejdsevne og invaliditetsgraden udgør mindst 5%.
 Invaliditetserstatningen udgør en til invaliditetsgraden svarende procent  

 af forsikringssummen.
Ved fastsættelse af invaliditetsgraden anvendes den af Sikringsstyrelsen  

 benyttede invaliditetsskala.
Invaliditetsgraden kan ved tab af flere  

 legemsdele sammenlagt ikke overstige 100%, og der tages alene hensyn til  

 almindelig invaliditet, og altså ikke til invaliditetens betydning for  

 udøvelse af et specielt erhverv.
Medfører ulykkestilfældet en  

 invaliditetsgrad på 30% eller derover, ydes en tillægserstatning på lige så  

 mange procent af invaliditetserstatningen som invaliditetsgraden udgør.
Denne  

 tillægserstatning nedsættes med 1/10 årligt fra det fyldte 57. år, således at  

 tillægserstatningen helt er bortfaldet ved det fyldte 66. år.
 En før ulykkestilfældet tilstedeværende invaliditet erstattes ikke og kan  

 ikke bevirke, at erstatningen ydes med højere beløb end det, den forsikrede  

 ville have opnået, dersom han før ulykkestilfældet havde haft sin fulde  

 førlighed.
 Invaliditetsgraden fastsættes, når helbredstilstanden efter  

 ulykkestilfældet er stationær, således at dets følger endeligt kan bestemmes.  

 Fastsættelsen skal dog senest ske 3 år efter ulykkestilfældets dato.
D.
BØRNELAMMELSE (POLIO) Varig invaliditet, som er en følge af børnelammelse (polio), erstattes med  

 en til invaliditetsgraden svarende procent af forsikringssummen.  

 Invaliditetsgraden fastsættes efter samme regler ved ulykkestilfælde.
 BEMÆRK: Der ydes ikke erstatning for polio, der er opstået tidligere end  

 en måned efter, at forsikringen er trådt i kraft eller genikraftsat.
FÆLLESBETINGELSER FOR ULYKKESFORSIKRINGEN E.
HVAD FORSIKRINGEN IKKE DÆKKER Forsikringen dækker ikke:
1. Ulykkestilfælde, der indtræffer under deltagelse i  

 slagsmål, under påvirkning af alkohol, narkotika og lignende giftstoffer.
Ej  

 heller dækkes ulykkestilfælde, der rammer den forsikrede som følge af  

 sygdomsanfald og sygelige tilstande, eller som er en følge af lægelige  

 indgreb og behandlinger.
 2. Ulykkestilfælde, der indtræffer under deltagelse i  

 opdagelsesrejser, bjergbestigninger, farlige ekspeditioner og lignende.
 3. Ulykkestilfælde, der indtræffer under deltagelse i  

 og træning til boksning, brydning, judo og lignende, hesteeller cykelvæddeløb  

 på bane, samt motorløb af enhver art.
Underlivsbrok, lændehold (lumbago), bristning af åreknuder og  

 seneskedebetændelse vil normalt være følger af sygdom og vil derfor ikke  

 blive erstattet som ulykkestilfælde.
Gør den forsikrede sig skyldig i svig  

 overfor selskabet, fortabes ethvert krav på dette, og forsikringen ophæves  

 uden opsigelse.
F.
VED SKADETILFÆLDE 1. Et ulykkestilfælde, der omfattes af forsikringen,  

 skal omgående anmeldes til selskabet.
Ulykkesdødsfald skal anmeldes inden 48  

 timer.
2. Den skadelidte skal være under stadig  

 lægebehandling, nøje følge lægens forskrifter og i givet fald være forpligtet  

 til at lade sig undersøge af en af selskabet udpeget læge.
Ved dødsfald har  

 selskabet ret til at kræve obduktion.
Selskabet afholder udgiften til de  

 attester, det forlanger.
G.
VOLDGIFT Skulle der opstå tvivl om en invaliditetsgrads størrelse,  

 afgøres spørgsmålet endeligt og bindende for begge parter af  

 Sikringsstyrelsen.
H.
PANTSÆTNING OG OVERDRAGELSE Rettigheder efter denne forsikring kan ikke  

 uden selskabets samtykke pantsættes eller overdrages til tredjemand.
V.
SYGEINVALIDITETSFORSIKRING Forsikringen er tegnet på særlig engelsk police hos Lloyds, London, og  

 dækker »permanent disablement by any illness«.
 Forsikringen yder erstatning ved varig invaliditet efter sygdom, som  

 kommer til udbrud i kontraktperioden.
For forsikringen gælder dansk restspraksis og ved fastsættelsen af  

 invaliditetsgraden anvendes den af sikringsstyrelsen benyttede  

 invaliditetsskala.
Erstatningen udgør en til invaliditetsgraden svarende  

 procent af forsikringssummen, kr. 400.000.
 Invaliditetsgraden fastsættes, når helbredstilstanden efter sygdommen er  

 stationær, dog tidligst eet år og senest 3 år efter at sygdommen er kommet  

 til udbrud.
 Der gælder følgende undtagelsesbestemmelser for forsikringen, som citeres  

 fra den engelske police:
»The insurance does not cover permanent disablement naval, military or air force service or operations.
VI.
GRUPPELIVSFORSIKRING Rådgiveren og dennes ægtefælle, men ikke deres børn, er under udsendelsen  

 omfattet af en gruppelivsforsikring.
 Forsikringssum Ved en rådgivers død under ansættelsen, men før alder 70  

 år, udbetales kr. 200.000,-, hvis rådgiveren er forsørger, ellers kun  

 20.000,- kr.
Begunstigelse Forsikringssummen udbetales ved gruppemedlemmets død til  

 dennes nærmeste pårørende, medmindre andet skriftligt er aftalt med FORENEDE  

 GRUPPELIV.
Ved nærmeste pårørende forstås ægtefælle, eller hvis en sådan ikke  

 forefindes, arvingerne ifølge testamente eller lov. Ønskes en afvigende  

 begunstigelsesbestemmelse, må henvendelse ske til FORENEDE GRUPPELIV,  

 Strandboulevarden 122, 2100 København Ø, telefon (33) 18 40 11.
 Undtagen risiko Forsikringen dækker ikke ved dødsfald som følge af krig,  

 oprør el. lign., såfremt rådgiveren selv har taget aktivt del heri.
 Rådighedsforhold Forsikringen kan ikke afhændes, pantsættes eller på anden  

 måde gøres til genstand for omsætning.
VII.
SØ- OG TRANSPORTFORSIKRING Forsikringen omfatter rådgiverens og dennes pårørendes private effekter og  

 indbogenstande under forsendelse til tjenestestedet og returnering til  

 Danmark samt - i tilfælde af forflyttelse - under forsendelse fra et  

 tjenestested til et andet.
 Forsikringen dækker kun det gods, som forsendes i forbindelse med  

 udflytning, forflyttelse og den endelige hjemflytning, men derimod ikke  

 forsendelser, der ikke har forbindelse hermed, d.v.s. f.eks. gavepakker,  

 fødevareforsendelser etc.
 Forsikringen er tegnet i henhold til »ALL RISKS« betingelserne,  

 dækkende imod totaltab, brand, tyveri og beskadigelse fra »hus til  

 hus«.
 Krigsforsikring er dog kun dækket under søværts transport.
 Ophold i pakhus efter udlosning udover 60 dage skal anmeldes til  

 selskabet.
 Ved skade i forbindelse med udflytning tilkaldes nærmeste Lloyds agent for  

 besigtigelse, såfremt skaden skønnes at overstige kr. 3.000,-.
I skadetilfælde skal BALTICA underrettes omgående.
Snarest derefter skal  

 alle relevante speditionspapirer tillige med en opgørelse over savnede eller  

 beskadigede effekter og disses værdi fremsendes til selskabet.
 Erstatningen for tab og/eller beskadigelse beregnes efter  

 genanskaffelsesprisen på afsendelsesstedet på afsendelsesdagen med fradrag  

 for alder, brug, nedsat anvendelighed eller andre omstændigheder.
 Omkostninger på bestemmelsesstedet er ikke medforsikret, og tab der opstår  

 ved, at der på bestemmelsesstedet må erlægges told og afgifter m.v. af  

 beskadigede og/eller remplacerede varer, er ikke erstatningsberettiget under  

 forsikringen.
BEMÆRK: Forsikringen gælder ikke for forsendelse af Deres automobil.
De må  

 derfor selv drage omsorg for forsikring herfor, og selskabet opgiver Dem  

 gerne præmien og udsteder police, hvis De ønsker det.
BILAG 4 Til Rigshospitalets Epidemiafdeling, M 7701 Tagensvej 20 2200 København N eller Tropeambulatoriet Marselisborg Hospital P.P. Ørumsgade 11 8000 Århus C eller Odense Sygehus Epidemiafdelingen Kløvervænget 2 5000 Odense C Dato:
 Navn: CPR:
 Stilling:
 Adresse:
 Tlf.:
 som jeg i dag har undersøgt, bedes indkaldt til ambulant undersøgelse i  

 tropemedicinsk konsultation med særligt henblik på følgende symptomer eller  

 fund:
 Dato:
