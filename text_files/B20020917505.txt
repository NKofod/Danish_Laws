Teknisk forskrift om støj i skibe  

1) I medfør af § 3, § 5, § 17, stk. 5, og § 32 i lov om sikkerhed til  

 søs, jf. lovbekendtgørelse nr. 554 af 21. juni 2000, efter  

 samråd med Grønlands Hjemmestyre og efter bemyndigelse fra  

 økonomi- og erhvervsministeren fastsættes:
 Anvendelsesområde m.v.
 § 1. Forskriften gælder for alle skibe, hvor  

 der er beskæftiget arbejdstagere.
 Stk. 2. Forskriften gælder endvidere for  

 enmandsbetjente erhvervsfartøjer med et dimensionstal på 20  

 eller derover.
 Stk. 3. Bestemmelserne er udfærdiget med baggrund i  

 IMO Resolution A.468(XII) og ILO Konvention nr. 148 af 20. juni 1977.
Definitioner § 2. Følgende definitioner finder  

 anvendelse i denne forskrift:
1)	»Det energiækvivalente støjniveau« er det konstante  

 A-vægtede lydtryksniveau, som i tidsrummet T har samme energiindhold,  

 som det målte, eventuelt varierende lydtryk.
Det betegnes  

 LAeq,T og angives i dB(A).
2)	»Den daglige personlige støjbelastning« er det konstante  

 støjniveau, som i 8 timer har samme energiindhold som det  

 energiækvivalente støjniveau over den daglige arbejdsperiode, Td  

 timer.
Det betegnes LEX,8h , angives i dB(A) og udregnes som:  

 LEX,8h = LAeq,Td + 10 log(Td/8).2) 3)	»Luftlydsisolationen« angives som det vægtede reduktionstal.  

 Det betegnes Rw, jf.
DS/EN ISO Standard 140-4 og 717-1.
4)	»Trinlydsisolationen« angives ved det vægtede trinlydsniveau i  

 rummet.
Det betegnes Ln,w, jf.
DS/EN ISO Standard 140-7 og  

 717-2.
 5)	»Nyt skib« er et skib, hvis køl er lagt eller som befinder  

 sig på et tilsvarende byggestadium den 1. juli 2002 eller senere.
 6)	»Eksisterende skib« er et skib, der ikke er et nyt skib.
 7)	»Unødig støj« er støj, der kan reduceres  

 væsentligt i niveau, og som det forekommer rimeligt at  

 gennemføre forebyggende foranstaltninger imod.
 8)	»Infralyd« er lyd med frekvens under 20 Hz.
 9)	»Ultralyd« er lyd med en frekvens over 18.000 Hz.
10)	»Længden L1« er længden målt fra forkant af  

 klædningens skæring med oversiden af dækket ved  

 forstævnen til agterkant af klædningens skæring med  

 dækket ved agterstævnen.
På åbne fartøjer  

 måles længden ved essingens overside.
11)	»Længden L« skal beregnes som 96 pct. af den totale  

 længde på en vandlinie ved 85 pct. af den mindste dybde (moulded)  

 målt fra køllinien eller som længden fra forenden af  

 stævnen til rorstammens akse beregnet på nævnte vandlinie,  

 hvis denne længde er den største.
I fartøjer med  

 styrlastighed skal den vandlinie, på hvilken længden måles,  

 være parallel med den tegnede vandlinie.
 12)	»Længden overalt (Loa)« er afstanden i lige linie mellem det  

 forreste punkt på forstævnen og det agterste punkt på  

 agterstævnen.
 13)	»Dimensionstal« er for fiskeskibe fartøjets længde  

 overalt multipliceret med fartøjets bredde (Loa x B). For andre  

 erhvervsfartøjer er det længden L1 multipliceret med bredden (L1  

 x B).
14)	»Fremdrivningseffekt«: Den samlede maksimale ydelse (MCR) i  

 kilowatt ved kontinuerlig drift af alt maskineri, som samtidig kan fremdrive  

 skibet.
Ydelsen ansættes af Søfartsstyrelsen på basis af  

 motorfabrikantens prøveplansskemaer og indføres i  

 besætningsfastsættelsen.
 Støjgrænser m.v.
 § 3. Den daglige personlige støjbelastning  

 LEX,8h må ikke overstige 85 dB(A). For en 12 timers daglig  

 arbejdsperiode svarer dette til et maksimalt energiækvivalent  

 støjniveau, L Aeq,12 på 83 dB(A).
 Stk. 2. Den maksimale værdi af det  

 øjeblikkelige lydtryk (impulsstøj) må ikke overskride 130  

 dB(A).
 § 4. Unødig støj skal undgås.  

 Støjniveauet, herunder niveauet for infralyd og ultralyd, skal derfor  

 holdes så lavt, som det er rimeligt under hensyntagen til den tekniske  

 udvikling, og de akustiske forhold skal være tilfredsstillende.
§ 5. Såfremt en nedsættelse af  

 støjbelastningen er påkrævet, jf. §§ 3 og 4, skal det ske  

 ved 1)	tekniske foranstaltninger, hvorved støjens opståen,  

 udstråling og udbredelse hindres eller mindskes, 2)	administrative foranstaltninger i forbindelse med arbejdets  

 tilrettelæggelse, hvis støjreduktionen ikke kan opnås ved  

 tekniske foranstaltninger, eller ved 3)	en kombination af tekniske og administrative  

 foranstaltninger.
 § 6. Hvor det ikke er muligt ved tekniske og  

 administrative foranstaltninger at nedbringe støjbelastningen på  

 arbejdspladsen til den fastsatte grænseværdi, jf. § 3, eller hvis  

 støjpåvirkningen i øvrigt er skadelig eller stærkt  

 generende, må der kun udføres arbejde, såfremt der  

 anvendes høreværn.
 § 7. Udsættes nogen regelmæssigt for  

 en støjbelastning, der overstiger 80 dB(A), skal vedkommende udstyres  

 med personlige høreværn.
 Stk. 2. De benyttede høreværn skal  

 være i overensstemmelse med bestemmelserne i Arbejdstilsynets til  

 enhver tid gældende bekendtgørelse om konstruktion af personlige  

 værnemidler.
§ 8. For nye skibe med en længde L på  

 15 meter og derover eller et dimensionstal på 100 eller derover skal de  

 i bilag 1 anførte maksimale støjgrænser i henhold til IMO  

 Res.
A.468(XII) overholdes, dog skal de anbefalede støjgrænser  

 tilstræbes overholdt.
Endvidere skal de i bilag 1 anførte  

 minimumsværdier for lydisolation og maksimale trinlydsværdier  

 overholdes.
Stk. 2. I forbindelse med projektering af nye skibe skal  

 det ved beregninger, kvalificerede vurderinger eller lignende af det  

 forventede støjniveau i de berørte områder dokumenteres,  

 at de for disse områder anførte anbefalede  

 støjgrænser kan overholdes.
Dokumentationen skal indsendes til  

 Søfartsstyrelsen.
 Stk. 3. Hvis rederen ud fra den i stk. 2 nævnte  

 dokumentation finder, at de i bilag 1 anførte anbefalede  

 støjgrænser ikke teknisk med rimelighed kan overholdes, skal  

 dette på forlangende dokumenteres over for Søfartsstyrelsen.
 § 9. For eksisterende skibe med en længde L  

 på 15 meter og derover eller et dimensionstal på 100 eller  

 derover samt for nye og eksisterende skibe med en længde L mindre end  

 15 meter og et dimensionstal på 20 og derover, men under 100, skal de i  

 bilag 1 anførte maksimale støjgrænser tilstræbes  

 overholdt.
Skiltning § 10. Ved indgangen til rum med et  

 støjniveau over 80 dB(A) skal der være skiltning i henhold til  

 den til enhver tid gældende forskrift om sikkerhedsskiltning m.v. om  

 bord i skibe, som i form af egnede symboler eller med tekst på dansk,  

 og hvor det er relevant også på engelsk, tydeligt angiver de i  

 bilag 2 anførte anvisninger.
Rum eller områder, hvor  

 støjniveauet overstiger 115 dB(A) må i almindelighed ikke  

 betrædes.
Måling af støj § 11. Støjmålinger skal  

 foretages:
1)	efter færdigbygning af et nyt skib, 2)	efter ombygning eller ændringer i øvrigt af et  

 eksisterende skib, der skønnes at påvirke  

 støjniveauet, 3)	ved indflagning af et eksisterende skib, hvor der ikke i forvejen  

 forefindes eksisterende relevant støjmåling 4)	hvis der i øvrigt er grund til at antage, at  

 støjforholdene har ændret sig, eller 5)	hvis Søfartsstyrelsen forlanger det.
 Stk. 2. Målingerne skal foretages således, at  

 de i bilag 3, måling af støj, anførte retningslinier er  

 opfyldt.
Afprøvning § 12. Søfartsstyrelsen accepterer  

 afprøvninger, der udføres af anerkendte  

 prøveinstitutter, herunder af prøveinstitutter i andre  

 EU-medlemsstater samt i lande, der er omfattet af EØS-aftalen, og som  

 giver passende og tilfredsstillende garantier af teknisk, fagmæssig og  

 uafhængig art.
 Straf og ikrafttræden m.v.
 § 13. Overtrædelse af denne forskrift  

 straffes med bøde eller fængsel i indtil 1 år.
Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed, og hvis der 1)	ved overtrædelsen er sket skade på liv eller helbred  

 eller fremkaldt fare herfor, 2)	tidligere er afgivet forbud eller påbud for samme eller  

 tilsvarende forhold eller 3)	ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 6. Såfremt forholdet er omfattet af anordning  

 om ikrafttræden for Grønland af lov om sikkerhed til søs,  

 kan der fastsættes foranstaltninger i henhold til kriminalloven for  

 Grønland.
Er overtrædelsen begået af et aktie- eller  

 anpartsselskab, en forening, fond eller lignende, kan selskabet, foreningen,  

 fonden mv. som sådan pålægges bødeansvar.
Er  

 overtrædelsen begået af staten, Grønlands Hjemmestyre, en  

 kommune, et kommunalt fællesskab eller en bygdebestyrelse, kan der  

 pålægges staten, Grønlands Hjemmestyre, kommunen, det  

 kommunale fællesskab eller bygdebestyrelsen bødeansvar.
 § 14. Forskriften træder i kraft den 1. juli  

 2002.
 Stk. 2. Teknisk forskrift nr. 5 af 3. juli 1997 om  

 støj i skibe ophæves.
 Stk. 3. Godkendelser og tilladelser givet før  

 denne forskrifts ikrafttræden finder i det omfang, disse ikke er i  

 modstrid med bestemmelserne i denne forskrift, fortsat anvendelse.
Bilag 1 MAKSIMALE STØJGRÆNSER SAMT  

 LYDISOLATIONSVÆRDIER I ARBEJDSRUM, OPHOLDSRUM FOR BESÆTNINGEN  

 M.V.
PÅ NYE SKIBE De anførte maksimale støjgrænser er  

 grænseværdier, som skal overholdes.
 Følgende områder gælder for last- og  

 passagerskibe, herunder MODU-enheder:
A-vægtet lydtryksniveau Maksimalt 	Anbefalet dB(A) 		dB(A) Arbejdsområder:
1. 	Maskinrum, inkl. styremaskine 	110  

 	105 2. 	Ved stoppet maskineri i maskinrum 	-	85  

 	) 3. 	Værksteder 	85	80 4. 	Særskilt separatorrum	-	85 5. 	Maskinkontrolrum og manøvrerum  

 	75	70 6. 	Kabys 	75	70 7. 	Styrehus 	65	65 8. 	Radiorum 	60	60 9. 	Lytteposter )	70	70 10. 	Kontorer i aptering og dækskontrolrum  

 	65	65 11. 	Butiksarealer og kiosk 	65	65 12. 	Andre arbejdsområder  

 	90	)	85 Sove-/rekreationsområder/redningsstationer 13. 	Behandlingsrum (hospital) 	60	60 14. 	Soverum 	60	55 15. 	Fritids- og kondirum 	65	65 16. 	Spiserum og andre opholdsrum 	65	60 17. 	Udvendige rekreationsområder og ved  

 redningsstationer 	75	70 A-vægtet lydtryksniveau Maksimalt 	Anbefalet dB(A) 		dB(A) Følgende områder gælder for  

 fiskeskibe:
1. 	Maskinrum, inkl. styremaskine  

 	110	105 2. 	Ved stoppet maskineri i maskinrum  

 	-	85	) 3. 	Værksteder 	85	80 4. 	Ikke relevant på fiskeskibe	-	0 5. 	Maskinkontrolrum og manøvrerum  

 	75	70 6. 	Kabys, kombineret kabys/messe 	75	70 7. 	Styrehus, kombineret  

 styrehus/radiorum	65	65 8. 	Radiorum 	60	60 9. 	Lytteposter ) 	70	70 10. 	Kontorer i aptering og dækskontrolrum  

 	65	65 11. 	Ikke relevant på fiskeskibe  

 	0	0 12. 	Andre arbejdsområder	85	85 13. 	Behandlingsrum (hospital) 	60	60 14. 	Soverum 	60	55 15. 	Fritids- og kondirum 	65	65 16. 	Spiserum og andre opholdsrum 	65	60 17. 	Udvendige rekreationsområder og ved  

 redningsstationer 	75	70 Skot- og dækkonstruktioner skal være  

 udført af materialer med tilstrækkelig lydisolering med henblik  

 på at undgå forstyrrelser fra aktivitet i tilstødende rum,  

 herunder menneskelig aktivitet som f.eks. musik, tale, gang o.lign.
 Konstruktionselementerne skal overholde følgende  

 krav:
Luftlydsisolation, jf.
ISO140/4 og ISO717/1 -	Skot i apteringen generelt	Rwmin. 35  

 dB -	Dæk i apteringen generelt	Rwmin.  

 40 dB -	Mellem soverum og åbent dæk, opholdsrum, kabys, pantry, fritids- og hobbyrum samt  

 maskinrum	Rwmin. 45 dB Luftlydsisolationen for den endelige konstruktion  

 målt i skibet (det tilsyneladende reduktionstal, Rw)  

 må ikke være mere end 2 dB dårligere end  

 laboratorieværdierne, som er værdierne anført ovenfor.
Trinlydsisolation, jf.
ISO140/7 og ISO717/2 -	Fra gangområder på åbent dæk,  

 galley, kabys eller andre rum med kraftig trinlyd til soverum og  

 opholdsrum	Ln,wmaks. 65 dB Bilag 2 SKILTNING VED INDGANGEN TIL STØJFYLDTE RUM Støjniveau 	Tekst 80-85 dB(A) 	HØJT STØJNIVEAU BRUG HØREVÆRN HIGH NOISE LEVEL USE EAR PROTECTORS 85-110 dB(A) 	FARLIG STØJ HØREVÆRN SKAL ANVENDES DANGEROUS NOISE USE OF EAR PROTECTORS MANDATORY 110-115 dB(A) 	ADVARSEL:
FARLIG STØJ HØREVÆRN SKAL ANVENDES KUN OPHOLD I KORTERE TID CAUTION:
DANGEROUS NOISE USE OF EAR PROTECTORS MANDATORY SHORT STAY ONLY >115 dB(A) 	ADVARSEL:
MEGET FARLIG STØJ HØREVÆRN SKAL ANVENDES HØJEST 10 MIN OPHOLD FOR INSPEKTION CAUTION:
EXCESSIVELY HIGH NOISE LEVEL USE OF EAR PROTECTORS MANDATORY NO STAY LONGER THAN 10 MINUTES FOR INSPECTION Bilag 3 MÅLING AF STØJ 1.1 	Generelt Når et skib er færdigbygget, skal der  

 foretages støjmålinger i de i bilag 1 specificerede  

 områder.
 Støjmålingerne skal udføres eller  

 overværes af en af Søfartsstyrelsen anerkendt sagkyndig  

 person.
1.2 	Driftskonditioner til søs Støjmålingerne skal foretages under sejlads  

 med en belastning på minimum 90% af den installerede kontinuerlige  

 fremdrivningseffekt, MCR.
 Hjælpemaskineri, såsom generatoranlæg,  

 hydrauliske anlæg, kedelanlæg, køle- og luftkompressorer,  

 mekanisk ventilation inklusive luftkonditioneringsanlæg,  

 navigationsinstrumenter, radio- og radaranlæg og andre indretninger,  

 som er forudsat at skulle anvendes under normale driftsforhold, skal  

 være i drift.
 Forhold, der således har betydning i forbindelse med  

 støjmålingen, skal anføres i støjrapporten.
 Specielle driftssituationer, der kan forekomme i  

 længere tidsrum, såsom dynamisk positionering eller andre  

 driftssituationer, hvor der anvendes »thrustere«, lægtvandssejlads,  

 fiskeri og lignende, skal måles separat.
1.3 	Driftskonditioner i havn Der foretages støjmålinger i de relevante  

 områder, jvf. tabel i bilag 1 Der foretages støjmålinger med skibets  

 laste-/lossegrej, cargopumper, inertgasanlæg,  

 lastkøleanlæg, hydrauliske anlæg, hydrauliske  

 fortøjningsspil, støjende last (køle-/frysecontainere)  

 og lign. i drift i de berørte områder og apteringsafsnit.
I  

 stedet for støjmålinger af køle-/frysecontainere kan  

 Søfartsstyrelsen godkende en beregning af det forventede  

 støjniveau.
 På vogndæk i ro-ro skibe skal der foretages  

 støjmålinger under laste-/losseoperationer med  

 vogndæksventilationen i drift.
1.4 	Eksterne forhold Måleresultaterne vil kunne påvirkes af f.eks.  

 vanddybden under skibets køl og fremmede støjkilder.  

 Sådanne forhold skal derfor anføres i støjrapporten.
Såfremt vanddybden er mere end 5 gange skibets  

 dybgang, er forholdene tilfredsstillende.
Ved driftssituationer, f.eks. hvor  

 der sejles mellem faste havne med mindre vanddybde, foretages målingen  

 under de aktuelle forhold.
Vejrforholdene, såsom vind, nedbør og  

 sø (bølgehøjde), må ikke have indflydelse på  

 måleresultaterne.
Vindhastigheden og søen bør ikke  

 overstige henholdsvis 8 m/s og sea state 3 (bølgehøjde 1,25  

 m).
Eksterne støjkilder, såsom trafik,  

 værksteder og værfter, må ikke påvirke  

 støjniveauet på målepositionerne i skibet.
Om  

 nødvendigt skal måleresultaterne korrigeres for indflydelse fra  

 sådanne vedvarende eksterne støjkilder.
l.5 	Måleudstyr Til støjmålingerne skal der anvendes  

 instrumenter, der opfylder kravene til »Precision Grade Sound Level Meter«  

 ifølge IEC publikationen 60651. Frekvensanalyse skal foretages i  

 1/1-oktav frekvensbånd, jf.
IEC 61260. Hvis der anvendes integrerende  

 lydtryksmålere, skal de opfylde forskrifterne i IEC norm 60804.
Støjniveauet skal måles som A-vægtet  

 lydtryksniveau i decibel reference 20  

 μ(micro) Pascal.
Ved frekvensanalyse anvendes 1/1-oktav  

 frekvensbånd med centerfrekvenser fra 31,5 til 8000 Hz.
 I tilfælde, hvor støjniveauet fluktuerer med  

 mere end 5 dB, skal der foretages en måling med en integrerende  

 lydtryksmåler over en periode på mindst 30 sekunder.
1.6 	Målepositioner Kun den nødvendige driftsbesætning og  

 personer, der udfører støjmålinger, må opholde sig  

 i det aktuelle måleområde.
Støjmålingerne skal generelt udføres i  

 midten af rummene i en højde af 1,5 m over dørken og hvis  

 muligt ikke nærmere end 0,5 m fra større reflekterende flader  

 eller overflader af maskineri i drift.
I større rum, hvor lydtrykket  

 varierer mere end 6 dB, skal der måles i flere positioner på  

 hvert dæk med en indbyrdes afstand på mindre end 10 m.
I  

 maskinrum og styrehus skal der endvidere måles på  

 operatørpladser, hvor regelmæssigt ophold foregår.
 Ved støjmålinger skal alle døre og  

 vinduer være lukkede.
 I radiorum foretages støjmålingen med  

 radioinstallationen i drift, men uden at akustisk signal afgives.
Målinger på lytteposter skal foretages i en  

 højde af 1,5 m over dørken og hvis muligt ikke nærmere  

 skot end 1,5 m.
På brovingerne skal målingerne foretages i  

 læsiden.
 Målingerne skal, hvor det er praktisk muligt,  

 foretages ved en vindhastighed på mellem 5 og 10 knob og med vinden  

 henholdsvis ret forfra, ret agten fra og på tværs af skibet.
Har det ikke været muligt at foretage  

 målingerne under de nævnte forhold, skal vindhastighed,  

 vindretning samt skibets kurs opgives.
Der henvises til den til enhver tid  

 gældende IMO-rekommandation (Recommendation on Methods of Measuring  

 Noise Levels at Listening Posts).
 Målinger på lytteposter skal foretages  

 henholdsvis med og uden signal fra skibets fløjte.
1.7 	Rapportering Måleresultaterne skal indsendes til  

 Søfartsstyrelsen i en til formålet udarbejdet standardrapport og  

 indeholde følgende:
 -	En plan over skibet, hvor måleværdier  

 og målepositioner er angivet.
 -	Forhold, som har betydning for bedømmelse  

 af støjforholdene:
 1)	Dybgang for og agter.
 2)	Vind og sø.
 3)	Hastighed og kurs.
 4)	Belastning og omdrejningstal på hoved- og  

 hjælpemaskineri.
 5)	Andre støjkilder i drift under  

 målingerne, f.eks. ventilation i maskin- og lastrum og ventilation i  

 apteringen.
 6)	Måleinstrumentets og mikrofonens fabrikat  

 og type.
 7)	Oplysning om, hvem der har foretaget  

 målingen.
 8)	Vanddybde under køl.
Resultater angives som totale A-vægtede lydtryk i  

 standardrapportens måleskema.
I tilfælde, hvor støjen  

 overstiger den maksimale dB(A), eller hvor der er generende lav frekvent  

 støj eller tydeligt hørbare rene toner, skal der foretages  

 frekvensanalyse i 1/1-oktav frekvensbånd.
Bemærkninger til  

 Søfartsstyrelsens tekniske forskrift nr. 4   

 af 3. maj 2002 om støj i skibe Søfartsstyrelsen har fundet det nødvendigt  

 at ændre teknisk forskrift om støj i skibe.
 Den reviderede tekniske forskrift nr. 4 af 3. maj  

 2002 træder i kraft den 1. juli 2002 og afløser således  

 teknisk forskrift nr. 5 af 3. juli 1997 om støj i skibe.
Hovedformålet med revisionen har været at  

 præcisere uklarheder og rette tekniske og sproglige fejl.
Der er  

 bortset fra ændringen i anvendelsesområdet i paragraf 1 ikke tale  

 om indholdsmæssige ændringer i regelværket.
 Den tekniske forskrift gælder generelt for alle  

 fartøjer, herunder last- og passagerskibe, fiskeskibe,  

 specialfartøjer (kabellæggere, supplyskibe,  

 entreprenørfartøjer, bugserbåde etc.),  

 højhastighedsfartøjer (HSC) og MODU-enheder uanset tonnage.
 Vedrørende førerhus i kraner installeret  

 på skibet henvises til den til enhver tid gældende forskrift  

 herom.
 Hovedpunkterne i forskriften er følgende:
Definitioner (§ 2) »Infralyd« og »ultralyd« kommer kun i betragtning i  

 forbindelse med unødig støj.
Daglig personlig støjbelastning (§ 3) Stk. 1 Der er indført en grænse på 85 dB(A)  

 for den daglige personlige støjbelastning samt en maksimum værdi  

 for impulsstøj på 130 dB(A). Bestemmelsen er indført med  

 baggrund i IMO Resolution A.468 (XII) og ILO Konvention nr. 148 af 20. juli  

 1997. Værdien er fastsat ud fra en 8 timers arbejdsdag.
 Bestemmelsen tager sigte på at sikre, at en person  

 ikke udsættes for en urimelig støjbelastning ved f. eks.  

 arbejdsprocesser som arbejde på arbejdsdæk på fiskekutter,  

 hvor der er kraftig støj fra hydrauliksystemet, arbejde i kabys  

 på et handelsskib, hvor en tætliggende kompressor dagen igennem  

 kører med højt støjniveau, lastning og losning på  

 ro-ro skibe, hvor besætningsmedlemmer udsættes for vedvarende  

 støj ved håndtering af surringsgrej, tugmasterkørsel og  

 lign.
 Den daglige personlige støjbelastning anvendes  

 overvejende ved arbejdsprocesser, hvor det med tekniske eller organisatoriske  

 foranstaltninger (dæmpning af støjen/reducering af  

 udsættelsestiden) kan lade sig gøre at opnå en reduceret  

 støjbelastning.
 Den daglige personlige støjbelastning anvendes  

 således som hovedregel ikke i f.eks. maskinrum, hvor det  

 erfaringsmæssigt ikke kan lade sig gøre at dæmpe  

 støjen til under 85 dB (hovedmaskinrum og hjælpemaskinrum), og  

 hvor høreværn derfor skal anvendes.
 Hvis beregningen af den daglige personlige  

 støjbelastning viser overskridelser i forhold til  

 grænseværdien på 85 dB(A), skal der, jf. § 5,  

 gennemføres tekniske og/eller administrative foranstaltninger for at  

 reducere støjen.
Stk. 2 Normalt bruges dB(C) ved impulsstøj, men dB(A) er  

 lettere at håndtere målemæssigt.
Unødig støj (§ 4) Bestemmelsen om unødig støj er ikke ny, idet  

 den blev indført i søfartslovgivningen i 1995 via teknisk  

 forskrift om arbejdets udførelse om bord i skibe (Meddelelser fra  

 Søfartsstyrelsen A).
Unødighedsbegrebet skal forstås sådan,  

 at hvis en støjende påvirkning kan reduceres væsentligt i  

 niveau - og hvis det forekommer rimeligt at gennemføre forebyggende  

 foranstaltninger - skal dette gøres.
Ved denne »bløde«  

 formulering er det selvfølgelig meget vanskeligt at sætte  

 præcise rammer for, i hvilke tilfælde der skal investeres i  

 forebyggende støjforanstaltninger.
Problemstillingen kan bedst belyses  

 ved nogle eksempler:
 Eksempel 1.
På vogndækket på en færge  

 måles 104 dB(A), og opholdstiden for matroserne ved lastning og losning  

 af biler er ca. 10 minutter én gang i timen.
Et firma vurderer, at  

 støjen med rimelige tekniske foranstaltninger kan nedsættes til  

 94 dB(A) ved at indbygge dæmpere i ventilationsanlægget.
 Søfartsstyrelsen vil her typisk vurdere, at der er  

 tale om unødig støj, idet støjreduktionen er betydelig  

 og de tekniske foranstaltninger rimelige.
 Eksempel 2.
Et fortøjningsspil med tension på et stort  

 lastskib har ved drift et støjniveau på 108 dB.
Spillet anvendes  

 med skibets nuværende fart to gange hver anden uge ca. 1 times tid hver  

 gang.
En større teknisk undersøgelse viser, at en  

 støjdæmpning til 92 dB(A) vil kunne gennemføres - men der  

 er tale om en større konstruktiv ændring.
Der er her ikke tale om unødig støj,  

 idet unødighedsbegrebet forudsætter, at der er en rimelig  

 sammenhæng mellem en betydeligt reduceret påvirkning af  

 arbejdstagerne i det daglige arbejde i forhold til de tekniske  

 foranstaltninger, der skal gennemføres.
Hvis spillet skulle anvendes  

 meget hyppigere f. eks. flere timer dagligt, ville vurderingen måske  

 være, at man nu nærmer sig begrebet unødig støj,  

selvom der er tale om betragtelige tekniske foranstaltninger.
 Eksempel 3.
 En løs ventilationsrist i et cafeteria på et  

 passagerskib støjer kraftigt ved vibrationer i skibet.  

 Støjpåvirkningen måles til 72 dB(A) og irriterer  

 personalet voldsomt, idet den er til stede jævnligt og ikke blot,  

 når skibet udfører manøvrer.
 Der er her tale om unødig støj - også  

 selvom støjniveauet »kun« er målt til 72 dB(A).
 Eksempel 4.
I et fritids-/kondirum er målt 65dB.
I umiddelbar  

 nærhed af rummet forefindes en lastrumsventilator.
Når denne  

 ventilator er i brug, er støjniveauet i det pågældende rum  

 målt til 78 dB(A). Et firma vurderer, at støjen med rimelige  

 tekniske foranstaltninger kan nedsættes til 66 dB(A). Der er her tale  

 om unødig støj.
Støjreduktionen er betydelig og de  

 tekniske foranstaltninger rimelige.
Forudberegning af støj (§ 8) For nye skibe med en længde L på 15 meter og  

 derover er der, jf § 8, krav om forudberegning af støjniveauer i  

 særlige lokaliteter, jf.
IMO Resolution A.458 (XII). Samtidig er der  

 krav om, at de i resolutionen anførte tidligere anbefalede  

 støjgrænser - som mak-  

 simumværdier - skal overholdes.
Disse maksimumsværdier er  

 anført i venstre kolonne i bilag 1.
Da Søfartsstyrelsen har erfaret, at det i en lang  

 række tilfælde - især på større skibe - uden  

 særligt øgede udgifter i projekteringsfasen - er muligt at  

 reducere støjen til niveauer, der ofte ligger ca. 5 dB(A) under de  

 maksimale værdier fra IMO Resolutionen, er der i bestemmelsen  

 indført krav om, at forudberegningerne skal relateres til en  

 række anbefalede værdier, der typisk er 5 dB(A) under de  

 maksimale.
Disse anbefalede værdier er anført i højre  

 kolonne i bilag 1.
Søfartsstyrelsen er klar over, at det ikke i alle  

 tilfælde kan lade sig gøre at reducere støjen til de  

 anbefalede værdier.
Problemerne er som regel størst i  

 hovedmaskinrum og i hjælpemaskinrum, og Styrelsen er typisk i disse  

 tilfælde indstillet på at forholde sig til forudberegninger, hvor  

 man kan forvente, at kun de maksimale støjgrænser overholdes, f.  

 eks. 110 dB(A) i hovedmaskinrummet.
Forudsætningen for en endelig  

 accept af skibet vil dog typisk være, at rederen har dokumenteret, at  

 det er forsøgt at gennemføre rimelige støjdæmpende  

 foranstaltninger.
En fortolkning af ordet »rimelig« er selvfølgelig  

 vanskelig.
De nedenfor nævnte to eksempler kan nævnes som  

 yderpunkter for, i hvilke tilfælde tekniske foranstaltninger  

ikke vil findes »rimelige«.
 Såfremt forudberegningen viser, at en sænkning  

 af støjniveauet i hovedmaskinrummet fra 110 til 105 dB(A) vil  

 kræve store tekniske foranstaltninger - f.eks. i form af en turbolader  

 yderligere - vil Søfartsstyrelsen ikke finde dette rimeligt, og de 110  

 dB(A) vil ved den endelige støjmåling blive accepteret.
 Søfartsstyrelsen vil heller ikke kræve, at  

 mindre skibe, f.eks. supply-skibe, forsynes med et ekstra dæk for at  

 opfylde kravene til de anbefalede støjniveauer i  

 apteringsafsnittene.
Kravet om beregninger, kvalificerede vurderinger eller  

 lignende er hovedsagelig indført, for at Styrelsen sammen med  

 rederiet/værftet allerede i projekteringsfasen kan drøfte de  

 løsningsmuligheder, som er rimelige, og som kan sikre, at  

 støjniveauet om bord reduceres så meget som muligt.
Af denne  

 grund er det vigtigt, at beregninger, kvalificerede vurderinger eller  

 lignende i god tid, inden selve byggefasen påbegyndes, indsendes til  

 Søfartsstyrelsen.
Vedrørende eventuel overskridelse af  

 maksimumsværdien på f. eks. 110 dB(A) i maskinrum (både  

 beregning og egentlig måling) er det ikke utænkeligt, at  

 Søfartsstyrelsen på baggrund af en konkret anmodning for det  

 enkelte skib vil acceptere en sådan overskridelse.
Forudsætningen  

 er dog, at værftet/rederen over for Søfartsstyrelsen  

 dokumenterer, at der - som nævnt ovenfor - er gjort, hvad der er  

 teknisk muligt for at dæmpe støjniveauet.
Måling af støj § 11 Endelige støjmålinger skal altid  

 indsendes på et standardskema, der kan rekvireres i Styrelsen.
 Skemaet kan også downloades fra Styrelsens  

 hjemmeside.
Dansk udgave: 	(  

 TARGET="_blank">www.sofartsstyrelsen.dk) Engelsk udgave: 	(  

 TARGET="_blank">www.dma.dk) Bilag 1 - Støjgrænser Maksimumsværdier og anbefalede værdier er i  

 bilagets hovedtabeller opdelt i »Arbejdsområder« og  

 »Sove/rekreationsområder/redningsstationer«.
Vedr. »arbejdsområder« Område 2	»Ved stoppet maskineri i maskinrum« er  

 indført for at etablere rimelige støjforhold, når der  

 på større skibe skal foretages f.eks. overhaling af hoved- og  

 hjælpemaskineri.
En gennemtænkt placering af rum og skotter i  

 konstruktionsfasen vil - sammen med effektive afskærmningssystemer (f.  

 eks. gastætte døre) - i langt de fleste tilfælde kunne  

 imødekomme ønsket om 85 dB(A).
 Område 3	Værksteder i maskinrum på  

 større skibe er også omfattet af dette punkt - det er  

 således ikke blot »tømrerværksteder« og lignende, der  

 tænkes på.
 Område 5	Omfatter også vaskeri, separate  

 toiletter, omklædningsrum o.lign.
 Område 6	Måling i kabys (m/ventilation i  

 drift og andet kabysmaskineri stoppet).
 Område 12	På lastskibe forstås ved  

 »andre arbejdsområder« vogndæk i ro-ro-skibe, lastrum,  

 dæksstoresrum o.lign.
 På fiskeskibe forstås ved »andre  

 arbejdsområder« storesrum, åbent dæk, hvor der behandles  

 fisk, indhales og udsættes redskaber, shelterdæk, lastrum  

 (undtaget er industrifiskelaster, åbne lastrum f.eks.  

 muslingefartøjer, fabriksdæk (lukket dæk) o. lign.
 For impulsstøj forårsaget af  

 udsætning og indtackling af fangstredskaber gælder den maksimale  

 grænseværdi nævnt i § 3, stk. 2 (130 dB(A)).  

 Impulsstøj skal dog - hvis det er teknisk muligt - reduceres ved f.  

 eks. at udskifte metalringe i fangstredskaberne med mindre støjende  

 materialer.
 Område 14	Omfatter også Suez-rum.
Bilag 2 - Skiltning Den til enhver tid gældende forskrift om  

 sikkerhedsskiltning m.v. om bord i skibe indeholder i §1 en  

 gennemførelse af Rådets direktiv 92/58/EØF.
Bilag 3 - Måling af støj I bilaget er det under pkt. 1.1 (Generelt) bestemt, »at  

 støjmålinger skal udføres eller overværes af en af  

 Søfartsstyrelsen anerkendt sagkyndig person«.
Den  

 pågældende person (institution/virksomhed mv.) skal ansøge  

 Søfartsstyrelsen om autorisation til at foretage  

 støjmåling.
Autorisationen vil blive offentliggjort i  

 Meddelelser fra Søfartsstyrelsen.
De af Søfartsstyrelsen  

 anerkendte klassifikationsselskaber er autoriserede.
Liste over autoriserede  

 firmaer/organsationer forefindes på Søfartsstyrelsens hjemmeside  

 (www.sofartsstyrelsen.dk).
Kriterierne for at opnå autorisation er, at  

 ansøgeren over for Søfartsstyrelsen dokumenterer det  

 nødvendige kendskab til og know-how om støjmålingers og  

 beregningers udførelse.
Dette skal ske ved fremsendelse af tidligere  

 vel gennemførte støjmålinger i rapportform samt en  

 beskrivelse af, hvordan beregningen i henhold til § 8 er planlagt  

 gennemført.
Firmaet skal have rådighed over det i forskriftens  

 bilag 3, pkt. 1.5, nævnte udstyr.
 Herefter udarbejdes et anerkendelsesbrev til det  

 ansøgende firma.
 Kriterierne for at bibeholde autorisationen er  

 følgende:
I bilag 3, pkt. 1.2, er beskrevet, hvilke  

 driftskonditioner til søs målingerne skal foretages under.
Her  

 er det bl.a. nævnt, at målingerne skal foretages under sejlads  

 med en belastning på minimum 90% af den installerede kontinuerlige  

 fremdrivningseffekt, der samtidig kan fremdrive skibet.
Hvis en reder vil sejle med mindre end 90% MCR i service,  

 og såfremt denne begrænsning gennemføres operationelt, kan  

 støjmålingerne udføres ved denne ydelse, efter at det  

 over for Søfartsstyrelsen er sandsynliggjort, at skibet i daglig drift  

 ikke overskrider denne ydelse.
Dette vil medføre en bemærkning i  

 tilsynsbogens afsnit II for det konkrete skib.
