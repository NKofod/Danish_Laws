Hvilke uddannelser er omfattet? Til § 1, nr. 1. Spørgsmålet om, hvilke uddannelser der er omfattet af  

 bekendtgørelsen, kan ikke besvares entydigt.
Som bilag til denne vejledning  

 er optaget en liste over de uddannelseskategorier, der typisk vil være  

 omfattet, men listen kan ikke anses for at være udtømmende.
I tvivlstilfælde  

 må ansøgeren selv fremskaffe dokumentation for, at en given uddannelse er  

 omfattet af bekendtgørelsens § 1, nr. 1, enten ved henvendelse til  

 uddannelsesinstitutionen eller til ressortministeriet.
F.eks. vil en kopi af  

 den bekendtgørelse, som fastlægger de nærmere vilkår for uddannelsen, være  

 tilstrækkelig dokumentation.
 Det bemærkes, at kurser, der modtager støtte fra Den Europæiske  

 Socialfond, anses for at være oprettet i henhold til lov, hvorfor uddannelsen  

 på disse kurser er omfattet af denne bekendtgørelse.
 Med hensyn til kurser, der udbydes som indtægtsdækket virksomhed, vil  

 disse give mulighed for uddannelsesgodtgørelse og orlov til uddannelse,  

 såfremt de i øvrigt opfylder betingelserne, og såfremt der ikke er tale om  

 interne, lukkede kurser for en enkelt virksomhed, se i øvrigt herom senere i  

 forbindelse med § 2, nr. 2. Som eksempel kan nævnes, at erhvervsskoler,  

 VUC-centre, AMU-centre m. fl. kan udbyde indtægtsdækkede kurser, og såfremt  

 kurserne er åbne for en bred deltagerkreds, vil de være omfattet af § 1, nr.  

 1.
Opmærksomheden henledes på, at hvor en ansøger allerede er i gang med en  

 uddannelse, der også er lønarbejde (en erhvervsuddannelse f. eks.), kan den  

 pågældende ikke tage uddannelsesorlov efter reglerne for lønmodtagere til at  

 fortsætte uddannelsen.
Er den pågældende derimod ikke begyndt på uddannelsen,  

 kan der godt tages orlov til det første år af den.
Til nr. 2. Det afgørende, når der skal tages stilling til, om en person er  

 omfattet af denne bestemmelse, er den pågældendes forudgående  

 uddannelsesniveau.
Det er ikke afgørende, hvor mange år den pågældende har  

 været under uddannelse, men derimod hvilket niveau, uddannelsesforløbet er  

 afsluttet på.
Det betyder, at der skal ses konkret på hvilket  

 uddannelsesniveau personen har erhvervet, og ikke på hvor lang tid den  

 pågældende faktisk har været under uddannelse.
En erhvervsuddannelse vil  

 altid, uanset varigheden og uanset om uddannelsen er påbegyndt efter 9.  

 klasse eller efter en studentereksamen, medføre, at den pågældende har en  

 uddannelse på erhvervsuddannelsesniveau.
Eventuel tvivl om niveauet kan  

 afgøres ud fra Dansk Uddannelses Nomenklatur.
 Hvis den konkrete vurdering munder ud i, at den pågældendes  

 uddannelsesniveau ligger højere end en erhvervsuddannelse, kan der ikke gives  

 uddannelsesgodtgørelse eller uddannelsesorlov til den ønskede uddannelse på  

 en af de i § 1, nr. 2 nævnte uddannelsesinstitutioner.
 Til nr. 3. Såfremt der er tvivl, om den private uddannelse berettiger til  

 SU, eller er godkendt efter lov om arbejdsmarkedsuddannelser, må ansøgeren  

 selv - evt. ved uddannelsesinstitutionens hjælp - fremskaffe den nødvendige  

 dokumentation.
 Til nr. 4. Som udgangspunkt er det fremover højst muligt at bruge op til  

 24 ugers uddannelsesorlov til en uddannelse, der udbydes af oplysningsforbund  

 og dag- og folkehøjskoler, jfr. dog dispensationsbestemmelsen i § 3. Er der  

 tale om uddannelsesgodtgørelse, gælder den tidsmæssige begrænsning ikke.
 Begrænsningen til 24 uger gælder både for uddannelser, som er oprettet ved  

 eller i henhold til lov, og for kurser, der udbydes som indtægtsdækket  

 virksomhed, rekvireret undervisning eller undervisning i øvrigt, hvor  

 eleverne ikke indgår i beregningen af statstilskud til driften.
Det bemærkes, at hvor der er tale om forløb påbegyndt eller bevilget i  

 1996 (efter de tidligere gældende regler), og som rækker ind i 1997 eller  

 først påbegyndes i 1997, gælder 24 ugers begrænsningen ikke.
Ved senere  

 ansøgninger fra de berørte personer om tilsvarende forløb, skal der altså  

 ikke ske fradrag i de 24 uger for forløb, der er bevilget efter de tidligere  

 gældende regler.
Hvilke uddannelser er ikke omfattet? Til § 2, nr. 1. Med denne bestemmelse er det klargjort, at  

 uddannelsesorlov og uddannelsesgodtgørelse fremover ikke umiddelbart kan  

 anvendes til mellemlange og lange videregående uddannelser, uanset inden for  

 hvilket ministeriums lovgivning disse uddannelser er oprettet, og uanset på  

 hvilken uddannelsesinstitution de udbydes.
Kun i de tilfælde, hvor  

 uddannelsen udbydes efter lov om åben uddannelse (inden for  

 Undervisningsministeriets område) eller på tilsvarende vilkår (hvilket kan  

 være tilfældet for uddannelser inden for andre ministeriers områder), vil det  

 være muligt at anvende uddannelsesorlov eller uddannelsesgodtgørelse til en  

 mellemlang eller lang videregående uddannelse.
I tvivlstilfælde påhviler det ansøgeren selv at skaffe dokumentation -  

 evt. ved uddannelsesstedets hjælp - for, at den ønskede uddannelse udbydes  

 efter lov om åben uddannelse eller på tilsvarende vilkår.
Et afgørende  

 kriterium for, om der er tale om åben uddannelse el. lign., vil under alle  

 omstændigheder være, om der er deltagerbetaling knyttet til uddannelsen.
Et  

 andet kriterium vil være, at der er tale om en offentligt godkendt uddannelse  

 i henhold til særlig lovgivning.
 Det bemærkes, at for uddannelsesorlovens vedkommende gælder ydermere den  

 betingelse, at der skal være tale om heltidsundervisning (d.v.s minimum 20  

 timer pr. uge), så i de tilfælde, hvor en mellemlang eller lang videregående  

 uddannelse kun udbydes på deltid efter reglerne om åben uddannelse, vil der  

 ikke kunne bevilges uddannelsesorlov til uddannelsen.
Med hensyn til Dansk Uddannelses Nomenklatur bemærkes, at denne ikke altid  

 er helt ajourført.
Hvis derfor en ansøger kan dokumentere, f. eks. gennem  

 kontakt til Undervisningsministeriet, at der er sket ændringer i  

 klassificeringen af en bestemt uddannelse, er det denne nyere klassificering,  

 der skal lægges til grund ved afgørelsen af, om uddannelsen kan anses for at  

 være en mellemlang eller lang videregående uddannelse.
For så vidt angår uddannelser under Kulturministeriet inden for skuespil,  

 film og museum, er Dansk Uddannelses Nomenklatur ikke korrekt, og ansøgeren  

 må derfor rette henvendelse til Kulturministeriet i de konkrete tilfælde.
Det  

 er Kulturministeriets vurdering der er afgørende for, om uddannelsen  

 berettiger til uddannelsesgodtgørelse eller uddannelsesorlov.
Fra 1. januar 1997 vil denne bekendtgørelse også være gældende for  

uddannelse i udlandet . Det betyder, at kun de uddannelser, der er  

 nævnt i § 1, nr. 1 og 3, kan tages i udlandet, da de i § 1, nr. 2 og 4 nævnte  

 uddannelser er typisk danske.
Det betyder også, at mellemlange og lange  

 videregående uddannelser ikke længere kan tages i udlandet, heller ikke selv  

 om ansøgeren mener at kunne dokumentere, at uddannelsen udbydes på vilkår,  

 der ligner de danske regler om åben uddannelse, da der med åben uddannelse  

 henvises til den danske lovgivning på området.
Det medfører, at der til  

 uddannelsesophold i udlandet fremover som hovedregel kun kan opnås  

 uddannelsesgodtgørelse og uddannelsesorlov til uddannelser op til og med det  

 korte, videregående niveau (dvs. uddannelser, der højst varer 2 år, og som  

 bygger på en uddannelse afsluttet på erhvervsuddannelsesniveau eller en  

 gymnasial uddannelse).
Til § 2, nr. 2. En virksomhed kan ikke anvende uddannelsesorlov til  

 interne, virksomhedsrekvirerede, lukkede kurser, som udelukkende retter sig  

 imod virksomhedens medarbejdere.
Det karakteristiske for disse kurser er, at  

 de både er bestilt og betalt af virksomheden.
Det er ikke afgørende hvor kurset afvikles.
Det betyder, at hvis et kursus  

 kun er beregnet for en bestemt virksomheds medarbejdere (herunder ejere,  

 medhjælpende ægtefæller m.m.), har det fortsat status som et  

 virksomhedsrekvireret kursus, selv om det afvikles på en offentlig  

 institution, f. eks. en erhvervsskole.
I tilfælde, hvor to eller flere virksomheder, herunder offentlige  

 institutioner (f. eks. en del af forvaltningen i en kommune), går sammen om  

 at rekvirere kurser til deres medarbejdere, vil der stadig være tale om  

 virksomhedsrekvirerede kurser.
Kun hvor et kursus helt reelt er åbent for  

 andre deltagere, og hvor kurset annonceres offentligt på sædvanlig måde i god  

 tid inden kursusstart, og hvor der er afsat mere end et symbolsk antal  

 pladser på kurset til, at også andre end de involverede virksomheders  

 medarbejdere kan deltage, kan kurset anses for ikke at være  

 virksomhedsrekvireret.
 Det ovennævnte gælder ikke, når virksomhedsinterne, herunder  

 virksomhedsrekvirerede kurser, der retter sig imod indehavere og ansatte i  

 virksomheden, er led i et jobrotationsprojekt.
Et jobrotationsprojekt er karakteriseret ved, at der ydes støtte inden for  

 rammerne af lov om en aktiv arbejdsmarkedspolitik, og det er en forudsætning  

 for støtten, at afløserne er ledige.
Det er derimod ikke en betingelse for  

 udbetaling af orlovsydelse under uddannelsesorlov i almindelighed, at  

 eventuelle afløsere er ledige.
 Der kan ikke angives retningslinier for, hvor mange afløsere der skal  

 ansættes i forbindelse med et jobrotationsprojekt, men der bør være et  

 rimeligt forhold imellem antallet af medarbejdere, som skal på kursus, og  

 antallet af afløsere, der ansættes.
Dispensationsbestemmelser Til § 3. Som nævnt oven for er hovedreglen, at der kun kan bevilges op til  

 24 ugers uddannelsesorlov til kurser hos oplysningsforbund og på dag- og  

 folkehøjskoler.
Der kan imidlertid i helt særlige tilfælde være et behov for  

 at fravige hovedreglen og bevillige et længerevarende forløb, nemlig i den  

 situation, hvor den pågældende har specielle vanskeligheder på  

 arbejdsmarkedet.
Et område for mulige dispensationer kan være kurser, som udbydes på Amtets  

 vegne, for voksne med læsevanskeligheder, eller danskkurser for flygtninge og  

 indvandrere, og dispensation vil også kunne gives, såfremt der er tale om  

 særlige kurser for handicappede.
Dispensationen fra den tidsmæssige  

 begrænsning bør kun gives, hvis det er overvejende sandsynligt, at den  

 pågældende vil have stor gavn af et længerevarende forløb.
 Det bemærkes, at Arbejdsmarkedsrådene skal udarbejde nærmere  

 retningslinier til brug for Arbejdsformidlingens administration af  

 bestemmelsen på samme måde som nævnt nedenfor under § 4.
Til § 4. Bestemmelsen er overført stort set uændret fra den tidligere  

 bekendtgørelse og betyder, at Arbejdsformidlingen ved bevilling af  

 uddannelsesgodtgørelse kan fravige bekendtgørelsens regler for  

 uddannelsesvalget.
Arbejdsformidlingen kan således bevilge  

 uddannelsesgodtgørelse til uddannelser, der ikke er omfattet af  

 bestemmelserne i § 1, og fravige § 2, nr. 1.
 Der kan ikke ske fravigelse i forbindelse med uddannelsesorlov.
 Baggrunden for, at Arbejdsformidlingen har mulighed for at bevilge  

 uddannelsesgodtgørelse til uddannelser, der ikke er omfattet af § 1, og  

 fravige § 2, nr. 1 (i begge tilfælde ud fra et konkret skøn over den lediges  

 ønsker og forudsætninger samt arbejdsmarkedets behov, og med baggrund i  

 retningslinier fastsat af Arbejdsmarkedsrådet), skal søges i et principielt  

 arbejdsmarkedspolitisk hensyn.
Der vil kunne opstå situationer, hvor voksne lediges beskæftigelseschancer  

 skønnes at kunne forbedres væsentligt, såfremt de pågældende får mulighed for  

 at afslutte eller påbegynde en mellemlang eller lang videregående uddannelse.  

 Der kan f. eks. være tale om ledige, som skønnes at have behov for økonomisk  

 at blive hjulpet igang med en uddannelse, som så senere kan afsluttes med SU  

 eller under åben uddannelse el. lign.
Der kan også være tale om ledige, som  

 tidligere har været i gang med en uddannelse, men som af personlige eller  

 andre årsager har afbrudt uddannelsen.
Arbejdsformidlingen kan i det hele fravige § 1. Det giver bl. a. mulighed  

 for, at Arbejdsformidlingen kan tilrettelægge uddannelsesforløb, herunder  

 uddannelsespraktik i en virksomhed, for en ledig, der ansættes som  

 erstatningsarbejdskraft for en person på orlov.
Ligeledes kan der være tale  

 om, at Arbejdsformidlingen rekvirerer uddannelse fra private firmaer, faglige  

 organisationer m.m.
 Arbejdsmarkedsrådene skal udarbejde nærmere retningslinier for  

 Arbejdsformidlingens administration af bestemmelsen i § 4. Retningslinierne  

 skal være udformet som prioriteringsregler, men må ikke have karakter af  

 egentlige, ufravigelige regler, idet Arbejdsformidlingen skal kunne foretage  

 en konkret vurdering i hvert enkelt tilfælde.
Ikrafttrædelses- og overgangsbestemmelser Til § 5, stk. 2 og 3. Bestemmelserne skal sikre, at personer, der enten  

 allerede er i gang med et forløb, eller har en berettiget og konkret  

 forventning om at kunne påbegynde et sådant, fortsat er omfattet af de  

 tidligere gældende regler.
Til stk. 5. De uddannelser, der er opregnet i nr. 1-7, har alle karakter  

 af mellemlange eller lange videregående uddannelser eller overbygninger på  

 sådanne.
De vil derfor i følge hovedreglen i § 2, nr. 1 ikke længere give  

 mulighed for uddannelsesorlov eller uddannelsesgodtgørelse, med mindre de  

 udbydes efter reglerne om åben uddannelse.
For at give ressortministerierne tid til at genneføre den nødvendige  

 lovgivning, og give uddannelsesstederne tid til at udvikle kurser, som kan  

 udbydes efter reglerne om åben uddannelse, er der fastsat en overgangsperiode  

 frem til den 1. august 1997. Såfremt en af de i nr. 1-7 nævnte uddannelser  

 påbegyndes inden den 1. august 1997, vil de hidtidige regler fortsat være  

 gældende.
Ved påbegyndelse den 1. august 1997 eller senere vil denne  

 bekendtgørelse være fuldt ud gældende, og uddannelserne kan kun tages med  

 uddannelsesorlov eller uddannelsesgodtgørelse, såfremt det foregår i regi af  

 åben uddannelse.
Som nævnt ovenfor kan det pålægges en ansøger selv at skaffe  

 dokumentation for, at en bestemt uddannelse udbydes som åben uddannelse.
 Arbejdsministeriets vejledning nr. 234 af 28. december 1993 bortfalder med  

 virkning fra 1. januar 1997.
Arbejdsministeriet, den 10. december  

 1996 Jytte Andersen / Ib Lockenwitz Bilag I det følgende vises en oversigt (i hovedtræk) over de uddannelser, der i  

 henhold til denne bekendtgørelse kan give uddannelsesgodtgørelse og orlov til  

 uddannelse.
Der gøres udtrykkeligt opmærksom på, at denne oversigt kun er  

 vejledende og ikke udtømmende:
1. Uddannelse på folkeskoleniveau (almen  

 voksenuddannelse) 2. Almen gymnasial uddannelse (gymnasium, hf) 3. Erhvervsgymnasial uddannelse (hhx, htx) 4. Erhvervsrettede ungdomsuddannelser (herunder  

 erhvervsuddannelser, tilrettelagt for voksne) 5. Grundlæggende social- og sundhedsuddannelser 6. Kurser på AMU-centre 7. Korte videregående uddannelser (f.eks.  

 byggetekniker, maskintekniker, miljøtekniker, tekstil- og beklædingstekniker,  

 datamatikeruddannelsen, laborantuddannelsen, visse erhvervssproguddannelser  

 på handelshøjskoler, overbygningsuddannelser på landbrugsuddannelsen og  

 jordbrugstekniker osv) 8. Mulighed for uddannelsesorlov i 24 uger af de 52  

 uger til forløb på daghøjskoler 9. Mulighed for uddannelsesorlov i 24 uger af de 52  

 uger til forløb på folkehøjskoler 10. Forløb på voksenuddannelsescentrene 11. Forløb under åben uddannelse eller på tilsvarende  

 vilkår 12. Mulighed for uddannelsesorlov i 24 uger af de 52  

 uger til forløb udbudt af folkeoplysningsforbund 13. Kommunale uddannelser og uddannelsesaktiviteter  

 udbudt af Den kommunale Højskole, Dansk Kommunalkursus og Danmarks  

 Forvaltningshøjskole, dog begrænset til personer med højst  

 erhvervsuddannelsesniveau 14. Erhvervsministeriets/Søfartsstyrelsens uddannelser  

 (f. eks. skibsassistent, kystskipper, vagthavende styrmand, skibsmaskinist,  

 sætteskipper og fiskeskipper, samt maritimt forberedelseskursus,  

 efteruddannelseskurser af mindst en uges varighed og forberedelse til prøven  

 som skibskok), dog ikke den tre-årige skibsføreruddannelse og den tre-årige  

 maskinmesteruddannelse.
 Følgende uddannelser er ikke længere direkte omfattet af  

 bekendtgørelsen, men er eller vil blive omfattet af reglerne om åben  

 uddannelse (eller lignende vilkår):
15. Konstruktøruddannelsen 16. Cand. pæd. uddannelsen 17. Alle efter- og videreuddannelsesaktiviteter for  

 bestemte faggrupper, som udbydes i henhold til særlig lovgivning:
- Efter- og videreuddannelse af socialrådgivere m.fl. ved de sociale  

 højskoler - Efter- og videreuddannelse af lærere, pædagoger m.fl. på Danmarks  

 Lærerhøjskole, Danmarks Højskole for Legemsøvelser, Institut for Idræt ved  

 Odense Universitet, Socialpædagogisk Højskole, Specialkursus i Husholdning,  

 Nordisk Højskole for Husholdningsvidenskab, sløjdlærerskoler, seminarier og  

 den Frie Lærerskole.
- Efter- og videreuddannelseskurser på Danmarks Erhvervspædagogiske  

 Læreruddannelse - Voksenpædagogiske kurser 18. Sundhedsministeriets videreuddannelser for  

 sygeplejersker, jordemødre, ergo- og fysioterapeuter.
