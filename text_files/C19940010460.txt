I.
Indledning Det fremgår af arbejdsløshedsforsikringslovens § 79, stk. 3, at krav på  

 refusion bortfalder, og udbetalte beløb skal tilbagebetales i det omfang,  

 arbejdsløshedskassen ikke efter anmodning forelægger dokumentation i  

 overensstemmelse med regler, der fastsættes af direktøren for  

 arbejdsløshedsforsikringen.
 Denne bestemmelse indebærer, at kravet på refusion bortfalder, og allerede  

 udbetalte beløb skal tilbagebetales af arbejdsløshedskassen, uden at det er  

 nødvendigt at påvise, at der er sket en fejludbetaling.
 Hvis den nødvendige dokumentation kan skaffes frem efterfølgende, bevarer  

 arbejdsløshedskassen dog retten til refusion, og udbetalte beløb skal ikke  

 tilbagebetales.
I arbejdsløshedsforsikringslovens § 91, stk. 8, er det endvidere fastsat,  

 at direktøren for arbejdsløshedsforsikringen efter forhandling med  

 landsarbejdsnævnet kan fastsætte regler for, hvilket dokumentationsmateriale  

 der skal foreligge i forbindelse med kassernes administration af  

 arbejdsløshedsforsikringsloven.
Der kan herunder fastsættes regler om, at  

 udbetaling af dagpenge ikke må finde sted, forinden der er tilvejebragt den  

 fornødne dokumentation.
 På denne baggrund skal direktoratet i det følgende redegøre for reglerne  

 om, hvilken dokumentation i form af blanketter, 3. mands- eller  

 medlemsattestation, der uden undtagelse skal foreligge, før  

 udbetaling af arbejdsløshedsdagpenge mv. kan ske.
 Endvidere redegøres for, efter hvilke retningslinier  

 dokumentationsmaterialerne skal opbevares.
Det understreges, at grundlaget for udbetalingerne skal være korrekt.
Det  

 vil blandt andet sige, at de nedenfor nævnte blanketter mv. skal være korrekt  

udfyldte , både af medlemmet og af arbejdsløshedskassen.
 Hvis et mangelfuldt udfyldt blanketmateriale mv. har medført, at der er  

 udbetalt arbejdsløshedsdagpenge m.v. med urette, er arbejdsløshedskassen  

 ansvarlig i henhold til arbejdsløshedsforsikringslovens § 86, stk. 4.
II.
Optagelse A.
Lønmodtagere Til brug for optagelsen skal lønmodtagere give oplysninger på begæring om  

 optagelse for lønmodtagere (blanket AR 50), jf. § 9, stk. 1, i bekendtgørelse  

 nr. 1157 af 23. december 1993 om optagelse i en arbejdsløshedskasse for  

 lønmodtagere med tilhørende vejledning af 30. december 1993 (* 1).
 Før optagelse kan ske, skal der for lønmodtagere foreligge  

 arbejdsgiverdokumentation for, at arbejdskravet til optagelse er opfyldt, jf.  

 arbejdsløshedsforsikringslovens § 41, stk. 1, nr. 3, litra a, og § 9, stk. 2,  

 i den samme bekendtgørelse.
 Arbejdskravet til optagelse kan opfyldes ved hjælp af timer, for hvilke  

 der udbetales løn, eller ved hjælp af et ansættelsesbevis.
 Hvis lønsedlerne eller ansættelsesbeviset ikke kan anses for at være et  

 tilstrækkeligt sikkert grundlag for, at beskæftigelseskravet er opfyldt, skal  

 arbejdsløshedskassen indhente nærmere oplysninger fra arbejdsgiveren ved  

 hjælp af Oplysninger fra Arbejdsgivere I (blanket AR 262).
 Ved optagelse på grundlag af hverv som borgmester, rådmand,  

 udvalgsformand, folketingsmedlem, regeringsmedlem eller som medlem af  

 Europaparlamentet, jf. arbejdsløshedsforsikringslovens § 41, stk. 1, nr. 3,  

 litra f, skal hvervet være dokumenteret ved hjælp af lønsedler, jf. § 9, stk.  

 4, i den nævnte bekendtgørelse.
 Nærmere regler om arbejdsgiverdokumentation er fastsat i afsnit 6 i  

 A-vejledning af 30. december 1993 til bekendtgørelse om optagelse i en  

 arbejdsløshedskasse for lønmodtagere.
 Hvis ansøgeren på optagelsesbegæringen har oplyst:
 - at arbejdet udføres i egen eller ægtefælles/registrerede partners  

 selvstændige virksomhed, skal ansøgeren udfylde Supplerende oplysninger om:  

 (blanket AR 259).
 - at ansøgeren eller ægtefællen/registrerede partner er indehaver  

 af anparter eller aktier i det selskab, hvori ansøgeren er beskæftiget, skal  

 ansøgeren udfylde Supplerende oplysninger om: (blanket AR 259).
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister.
B.
Nyuddannede og værnepligtige Nyuddannede og værnepligtige skal til brug for optagelsen give oplysninger  

 på begæring om optagelse for nyuddannede/værnepligtige (blanket AR 51), jf. §  

 9, stk. 1, i bekendtgørelse nr. 1157 af 23. december 1993 om optagelse i en  

 arbejdsløshedskasse for lønmodtagere med tilhørende vejledning af 30.  

 december 1993.
 Optagelse som værnepligtig, jf. arbejdsløshedsforsikringslovens § 41, stk.  

 1, nr. 3, litra e, kan ske alene på grundlag af ansøgerens oplysninger  

 på blanket AR 51.
 I tvivlstilfælde skal der dog indhentes fornøden 3. mandsdokumentation om  

 værnepligten.
 Før der kan ske optagelse som nyuddannet, skal der foreligge dokumentation  

 i form af eksamensbevis eller en attesteret erklæring fra uddannelsesstedet,  

 hvor det bekræftes, at uddannelsen er gennemført, jf. afsnit 6.4 i  

 A-vejledning af 30. december 1993 til bekendtgørelse om optagelse i en  

 arbejdsløshedskasse for lønmodtagere.
 Et medlem af en arbejdsløshedskasse, der gennemfører en uddannelse af 18  

 måneders/3 semestres varighed, kan vælge at gøre brug af sine  

 dimittendrettigheder.
 I sådanne tilfælde skal der foreligge skriftlig dokumentation for, at  

 medlemmet senest 2 uger efter uddannelsens afslutning har tilkendegivet, at  

 man ønsker at gøre brug af sine dimittendrettigheder.
 Der henvises til afsnit 3.2.7 i A-vejledning af 30. december 1993 til  

 bekendtgørelse om optagelse i en arbejdsløshedskasse for lønmodtagere.
C.
Selvstændige erhvervsdrivende Optagelse i en arbejdsløshedskasse for selvstændige erhvervsdrivende kan  

 ske, når der foreligger dokumentation for, at den optagelsessøgende har  

 begyndt egentlig virksomhedsudøvelse.
Den optagelsessøgende skal godtgøre, at  

 kravet om, at pågældende er beskæftiget ved virksomheden mere end  

 midlertidigt, er opfyldt.
 Nærmere regler om kravene til dokumentation er fastsat i § 6, stk. 1, i  

 bekendtgørelse nr. 1154 af 23. december 1993 om optagelse i en  

 arbejdsløshedskasse for selvstændige erhvervsdrivende med tilhørende  

 vejledning.
 Den optagelsessøgende skal udfylde en optagelsesblanket for selvstændige  

 erhvervsdrivende, der er godkendt af direktoratet, jf. § 6, stk. 2, i nævnte  

 bekendtgørelse.
D.
Frist til at skaffe dokumentation De under litra A og B nævnte dokumentationsformer skal som udgangspunkt  

 foreligge senest 3 måneder efter, at arbejdsløshedskassen har modtaget  

 optagelsesbegæringen.
I modsat fald kan optagelsen annulleres.
Der henvises  

 til A-vejledning af 30. december 1993 om optagelse i en arbejdsløshedskasse  

 for lønmodtagere.
E.
Tidligere medlemskab af en arbejdsløshedskasse I tilfælde, hvor ansøgeren på optagelsesbegæringen har svaret bekræftende  

 på spørgsmålet, om pågældende tidligere har været medlem af en  

 arbejdsløshedskasse, skal kassen hos den tidligere arbejdsløshedskasse  

 indhente skriftlig dokumentation om følgende:
 Der henvises herved til rundskrivelser af 14. januar 1988 (F-AK-nr. 3/88,  

 F-AF-nr. 3/88) og af 4. december 1990 (rundskrivelse nr. 57/90).
F.
Dokumentation for modtagelse af begæring om optagelse Når arbejdsløshedskassen modtager optagelsesbegæringen, skal den forsynes  

 med påstempling af modtagelsesdato.
Der henvises til A-vejledning af 23.  

 december 1993 (* 2) til bekendtgørelse om optagelse i en arbejdsløshedskasse  

 for selvstændige erhvervsdrivende og A-vejledning af 30. december 1993 til  

 bekendtgørelse om optagelse i en arbejdsløshedskasse for lønmodtagere.
III.
Overflytning A.
Overflytning mellem arbejdsløshedskasser Ved enhver overflytning mellem anerkendte arbejdsløshedskasser skal  

 medlemmet og fraflytterkassen afgive oplysninger til tilflytterkassen på  

 overflytningsblanketten (blanket AR 5) og eventuelt på bilag til  

 overflytningsblanketten (blanket AR 54).
 Overflytningssager skal som udgangspunkt behandles på grundlag af  

 medlemmets oplysninger på tro og love.
 I tvivlstilfælde kan der dog indhentes nærmere dokumentation fra  

 arbejdsgiveren om ansættelsesforhold, arbejdstid mv.
 Overflytningsblanketten skal anvendes ved enhver overflytning mellem de  

 anerkendte arbejdsløshedskasser, jf. § 10, stk. 1, i bekendtgørelse nr. 148  

 af 2. marts 1994 om overflytning mellem anerkendte arbejdsløshedskasser med  

 tilhørende vejledning.
Bilaget til overflytningsblanketten kan enten vedlægges  

 overflytningsblanketten eller udfyldes efterfølgende på begæring af den nye  

 arbejdsløshedskasse.
Det kan for eksempel være tilfældet, hvis det senere  

 bliver aktuelt at udbetale arbejdsløshedsdagpenge mv.
 Den gamle arbejdsløshedskasse kan undlade at udfylde bilaget, hvis den i  

 stedet vedlægger EDB-udskrifter, der indeholder de samme oplysninger.
De oplysninger og beregninger, som den nye arbejdsløshedskasse modtager  

 fra den gamle kasse på bilaget til overflytningsblanketten, er ikke  

 tilstrækkeligt udbetalingsgrundlag.
Den nye kasse skal derfor sørge for, at  

 de almindelige krav til udbetaling af arbejdsløshedsdagpenge er opfyldt.
Overflytning kan først ske fra det tidspunkt, hvor medlemmets hidtidige  

 arbejdsløshedskasse har modtaget overflytningsblanketten.
Ved overflytning på  

 grundlag af arbejde kan overflytning dog tidligst ske fra det tidspunkt, hvor  

 arbejdet begyndes, jf. § 10, stk. 2, i den nævnte bekendtgørelse.  

 Overflytningsblanketten skal derfor forsynes med dokumentation for  

 modtagelsestidspunktet, f. eks. i form af et modtagelsesstempel.
B.
Overflytning mellem deltids- og fuldtidsforsikring Ved overflytning mellem deltids- og fuldtidsforsikring skal der foreligge  

 arbejdsgiverdokumentation for arbejdets omfang.
 Lønsedler kan anvendes som dokumentation for beskæftigelsens omfang, jf. §  

 7 i bekendtgørelse nr. 1158 af 23. december 1993 om overflytning mellem  

 deltids- og fuldtidsforsikring.
Hvis arbejdets omfang og tidsmæssige placering ikke fremgår tilstrækkeligt  

 klart af lønsedlerne, skal kassen indhente nærmere oplysninger fra  

 arbejdsgiveren.
Der henvises herved til A-vejledning af 28. december 1993 (*  

 3) om overflytning mellem deltids- og fuldtidsforsikring.
 Ved overflytning fra deltids- til fuldtidsforsikring skal der endvidere  

 foreligge en af medlemmet underskrevet erklæring om tidspunktet for  

 fuldtidsarbejdets begyndelse og eventuelt en underskrevet erklæring om fravær  

 i perioden, arten af dette fravær og omfanget heraf, jf. § 7 i den nævnte  

 bekendtgørelse.
IV.
Modregning for kontingent, rykning og slettelse af medlemmer der  

 undlader at betale kontingent A.
Modregning for kontingent En arbejdsløshedskasse skal modregne forfaldent medlemsbidrag til kassen i  

 tilgodehavende dagpenge og andre ydelser fra kassen, jf. § 1, stk. 2, i  

 bekendtgørelse nr. 562 af 5. juli 1993 om betaling af medlemsbidrag til en  

 arbejdsløshedskasse.
Når arbejdsløshedskassen modregner, skal den afgive en  

 modregningserklæring til medlemmet.
Dette kan for eksempel ske på den  

 opgørelse, som udleveres til medlemmet ved dagpengeudbetalingen.
Der henvises  

 herved til A-vejledning af 5. juli 1993 til den nævnte bekendtgørelse.
B.
Rykning for kontingent Der skal foreligge dokumentation for, at reglerne om skriftlig rykning for  

 kontingent er overholdt, jf. § 3 i bekendtgørelse nr. 562 af 5. juli 1993 om  

 betaling af medlemsbidrag til en arbejdsløshedskasse.
Der henvises til  

 F-rundskrivelse nr. 19/86 af 17. april 1986.
 Dokumentationen kan enten bestå af brevkopier af de afsendte  

 rykkerskrivelser eller af EDB-udskrifter eller lignende, der viser, hvilke  

 medlemmer der på et givet tidspunkt har fået tilsendt rykkerskrivelser.
Endelig kan dokumentationen for afsendelse af de nævnte breve ske ved, at  

 postvæsenet kvitterer for, at brevene er indleveret til afsendelse hos  

 postvæsenet.
Der henvises til rundskrivelse nr. 49/92 af 17. juli 1992  

 vedrørende dokumentation for, at kasserne har afsendt rykkerskrivelser til  

 medlemmer, der var i restance med medlemsbidraget.
C.
Slettelse på grund af kontingentrestance Arbejdsløshedskassen skal sikre sig fornøden dokumentation for, at  

 skriftlig afgørelse om slettelse på grund af kontingentrestance er afsendt,  

 jf. § 4, stk. 3, i bekendtgørelse nr. 562 af 5. juli 1993 om betaling af  

 medlemsbidrag til en arbejdsløshedskasse.
Dokumentationen herfor kan enten bestå af en kvittering fra postvæsenet  

 om, at afgørelsen er indleveret til afsendelse eller er fremsendt som  

 anbefalet post.
Der henvises herved til A-vejledning af 5. juli 1993 til den  

 nævnte bekendtgørelse.
V.
Udfyldelse af ledighedserklæring/beregning af dagpenge A.
Lønmodtagere Før der kan udbetales dagpenge, skal medlemmet udfylde en  

 ledighedserklæring for lønmodtagere (blanket AR 251).
Der skal ved beregningen af medlemmets arbejdsfortjeneste endvidere  

 foreligge dokumentation for den hidtidige indkomst.
Dette skal som hovedregel  

 ske ved hjælp af lønsedler.
Hvis arbejdsløshedskassen skønner, at lønsedlerne  

 ikke er et tilstrækkeligt sikkert grundlag, skal kassen indhente en  

 arbejdsgivererklæring (blanket AR 274), jf. bekendtgørelse nr. 612 af 18.  

 december 1985 om arbejdsgiverdokumentation som betingelse for udbetaling af  

 arbejdsløshedsdagpenge og efterløn med tilhørende vejledning af 8. oktober  

 1986.
 Hvis arbejdsgiverdokumentationen ikke kan fremskaffes, jf. § 7 i nævnte  

 bekendtgørelse med tilhørende vejledning, kan arbejdsfortjenesten  

 dokumenteres ved hjælp af tro og love oplysninger.
 Arbejdserklæringen (blanket AR 261) kan anvendes hertil.
 Dokumentation for fravær i beregningsperioden, jf. § 18, stk. 1, i  

 bekendtgørelse nr. 159 af 7. marts 1994 vedrørende fremgangsmåden ved  

 beregning af arbejdsfortjenesten for lønmodtagere, sker ved hjælp af  

 erklæring om fravær (blanket AR 296).
 Dokumentation for fravær kan endvidere ske ved hjælp af lønsedler eller  

 andre oplysninger fra arbejdsgiveren, hvis disse oplysninger angiver årsagen  

 til fraværet, fraværets tidsmæssige placering og fraværets omfang.
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister.
 Hvis medlemmet på ledighedserklæringen har oplyst:
 - at medlemmet har lønnet eller ulønnet bierhverv, skal medlemmet  

 udfylde Supplerende oplysninger om: (blanket AR 259).
 - at medlemmet modtager dansk eller udenlandsk pension eller  

 lignende, skal medlemmet udfylde Supplerende oplysninger om: (blanket AR  

 259).
 - at medlemmet eller dennes ægtefælle/registrerede partner ejer  

 eller driver selvstændig virksomhed - eventuelt i selskabsform - fx landbrug,  

 skovbrug, pelsdyravl, udlejningsvirksomhed, forretning, konsulentvirksomhed  

 mv., skal medlemmet udfylde Supplerende oplysninger om: (blanket AR 259).
 - at medlemmet er eller har været beskæftiget i en virksomhed, der  

 ejes/drives af medlemmet og/eller medlemmets ægtefælle/registrerede  

 partner/samlever/medlemmer af medlemmets nærmeste familie, skal medlemmet  

 udfylde Supplerende oplysninger om: (blanket AR 259).
 - at medlemmet er eller har været beskæftiget i et selskab, hvori  

 medlemmet og/eller medlemmets ægtefælle/registrerede  

 partner/samlever/nærmeste familie ejer aktier eller anparter, skal medlemmet  

 udfylde Supplerende oplysninger om: (blanket AR 259).
 - at medlemmet er selvbygger/medbygger, skal medlemmet udfylde  

 Supplerende oplysninger om: (blanket AR 259).
B.
Selvstændige erhvervsdrivende Hovedregel: endeligt ophør Før et medlem, der har drevet selvstændig virksomhed som  

 hovedbeskæftigelse, kan modtage dagpenge efter endeligt ophør som  

 selvstændig, skal medlemmet udfylde en ledighedserklæring for selvstændige  

 erhvervsdrivende (blanket AR 256).
 Der kan udbetales dagpenge til en selvstændig erhvervsdrivende, når det  

 personlige arbejde i virksomheden er ophørt mere end midlertidigt.
 Hovedreglen er, at der skal foreligge 3. mandsdokumentation for, at  

 ophøret med det personlige arbejde er mere end midlertidigt.
 Nærmere regler herom er fastsat i bekendtgørelse nr. 853 af 19. oktober  

 1992 om ophør med udøvelse af selvstændig virksomhed som hovedbeskæftigelse  

 med tilhørende vejledning.
Undtagelse: midlertidigt ophør I visse tilfælde kan der udbetales dagpenge til selvstændige  

 erhvervsdrivende, der midlertidigt er afskåret fra fortsat at udøve  

 virksomhed.
 Til brug for arbejdsløshedskassen skal medlemmet i sådanne tilfælde  

 udfylde en erklæring ved ledighed ved midlertidigt ophør som selvstændig  

 (blanket AR 256).
 Det er endvidere en betingelse, at der foreligger dokumentation for:
 Nærmere regler herom er fastsat i bekendtgørelse nr. 689 af 7. november  

 1989 om udbetaling af dagpenge til selvstændige erhvervsdrivende, der  

 midlertidigt er afskåret fra fortsat virksomhedsudøvelse med tilhørende  

 vejledning.
1. Udbetaling af dagpenge efter mindstesatsen Et medlem, der umiddelbart før ledigheden har drevet selvstændig  

 virksomhed som hovederhverv i mindst 3 hele sammenhængende regnskabsår, og  

 som i samme tidsrum har været medlem af en arbejdsløshedskasse for  

 selvstændige erhvervsdrivende, kan vælge at få udbetalt dagpenge med et fast  

 beløb, der udgør 70% af højeste dagpenge efter  

 arbejdsløshedsforsikringslovens § 47, jf. § 4, stk. 3, i bekendtgørelse nr.  

 756 af 16. september 1993 om fremgangsmåden ved beregning af  

 arbejdsfortjenesten for selvstændige erhvervsdrivende med tilhørende  

 vejledning af 20. september 1993.
 Det er en betingelse for, at der kan udbetales dagpenge efter  

 mindstesatsen, at medlemmet dokumenterer, at der i de seneste 3 hele  

 regnskabsår har været udøvet selvstændig erhvervsvirksomhed i væsentligt  

 omfang, jf. § 4, stk. 4, i nævnte bekendtgørelse.
Dokumentationen kan bestå af toldoplysninger, der viser momsbevægelserne i  

 de 3 regnskabsår.
For virksomheder, der ikke er momspligtige, kan  

 dokumentationen bestå af kasserapporter eller lignende, der viser  

 virksomhedens omsætningstal.
Der henvises i øvrigt til vejledningen af 20.  

 september 1993 til nævnte bekendtgørelse.
2. Individuel dagpengesats Hvis medlemmet inden 6 måneder efter ledighedens indtræden dokumenterer,  

 at dagpengesatsen beregnet efter reglerne i bekendtgørelsens § 4, stk. 1,  

 udgør et højere beløb end mindstesatsen, er medlemmet berettiget til dette  

 højere beløb, jf. § 4, stk. 3, 2. pkt., i bekendtgørelse nr. 756 af 16.  

 september 1993 om fremgangsmåden ved beregning af arbejdsfortjenesten for  

 selvstændige erhvervsdrivende med tilhørende vejledning af 20. september  

 1993.
Dokumentationen sker i form af et opgørelsesskema (blanket AR 255), der  

 skal attesteres af en statsautoriseret eller registreret revisor, jf. § 6,  

 stk. 4 og 5, i nævnte bekendtgørelse.
Arbejdsløshedskassen kan dog konkret  

 fravige denne betingelse, jf. § 6, stk. 5, 2. pkt.
C.
Beregning ved hjælp af årsopgørelse Hvis virksomheden har været drevet som en enkeltmandsvirksomhed, kan  

 medlemmet i stedet for det under punkt B, punkt 1 eller 2 nævnte  

 beregningsgrundlag vælge at få beregnet dagpengesatsen på grundlag af de  

 seneste årsopgørelser for beregningsårene, medmindre beløbet er takseret  

 eller skønsmæssigt ansat af skattemyndighederne.
Medlemmet skal erklære sig  

 indforstået med, at virksomhedens overskud ifølge årsopgørelserne lægges til  

 grund ved beregningen, og at overskuddet alene vedrører medlemmets  

 hovedbeskæftigelse.
 Opgørelsen heraf sker ved hjælp af opgørelsesskemaet (blanket AR 255).
 Der henvises til § 7 i bekendtgørelse nr. 756 af 16. september 1993 om  

 fremgangsmåden ved beregning af arbejdsfortjenesten for selvstændige  

 erhvervsdrivende med tilhørende vejledning af 20. september 1993.
 Ved afgivelse af ledighedserklæring for selvstændige erhvervsdrivende  

 anvendes som ved ledighedserklæring for lønmodtagere Supplerende oplysninger  

 om: (blanket AR 259), se afsnit A.
D.
Nyuddannede/værnepligtige For medlemmer, der er optaget i en arbejdsløshedskasse efter afsluttet  

 uddannelse og under aftjening af værnepligt, anvendes ledighedserklæring for  

 nyuddannede/værnepligtige (blanket AR 265).
 Hvis medlemmet efter uddannelsens eller værnepligtens afslutning har haft  

 12 ugers/3 måneders arbejde, skal medlemmet dog udfylde en ledighedserklæring  

 for lønmodtagere (blanket AR 251), se ovenfor under afsnit V, A.
 Supplerende oplysninger om: (blanket AR 259) anvendes også i dette  

 tilfælde, se afsnit A.
VI.
Arbejdskravet, jf. arbejdsløshedsforsikringslovens §§ 53 og 55 A.
Dokumentation for arbejde Før dagpenge kan udbetales, skal kassen sikre sig, at medlemmet opfylder  

 arbejdsbetingelserne i arbejdsløshedsforsikringslovens §§ 53 og 55.
 Beregningen af arbejdskravet foretages på baggrund af opgjorte løntimer i  

 et sædvanligt arbejdsforhold, der er i overensstemmelse med gældende  

 overenskomster for denne eller tilsvarende arbejde, jf. § 2, stk. 1, i  

 bekendtgørelse nr. 933 af 13. december 1993 om beskæftigelseskravet og  

 delperioderne med tilhørende vejledning af 28. december 1993.
Som arbejdsgiverdokumentation skal der derfor foreligge  

lønsedler , der angiver antallet af medlemmets arbejdstimer og deres  

 placering.
Hvis lønsedlerne ikke indeholder de nødvendige oplysninger, skal  

 kassen indhente dokumentationen for medlemmets arbejde hos medlemmets  

 tidligere arbejdsgiver(e) ved hjælp af Oplysninger fra Arbejdsgivere II  

 (blanket AR 263).
 Nærmere regler herom er fastsat i § 3 i bekendtgørelse nr. 612 af 18.  

 december 1985 om arbejdsgiverdokumentation som betingelse for udbetaling af  

 arbejdsløshedsdagpenge og efterløn med tilhørende vejledning af 8. oktober  

 1986.
Hvis arbejdsgiverdokumentationen ikke kan fremskaffes, jf. § 7 i nævnte  

 bekendtgørelse med tilhørende vejledning, kan arbejdskravet dokumenteres ved  

 hjælp af tro og love oplysninger.
Dette sker ved hjælp af arbejdserklæringen  

 (blanket AR 261).
 Er arbejdsgiveren gået konkurs, skal arbejdsløshedskassen rette  

 henvendelse til kurator for arbejdsgiverens konkursbo for at skaffe den  

 nødvendige arbejdsgiverdokumentation.
 Hvis kurator meddeler arbejdsløshedskassen, at arbejdsgiveroplysningerne  

 ikke kan fremskaffes, er kurators erklæring herom tilstrækkelig dokumentation  

 for, at arbejdsløshedskassen herefter kan udbetale arbejdsløshedsdagpenge på  

 tro og love, jf. § 7, stk. 2, i nævnte bekendtgørelse.
 Reagerer kurator ikke på en henvendelse fra arbejdsløshedskassen om  

 arbejdsgiveroplysninger, skal kassen rette henvendelse til skifteretten med  

 henblik på, at skifteretten kan pålægge kurator at besvare kassens  

 henvendelse.
 Nærmere retningslinjer herom er fastsat i rundskrivelse nr. 58/89 af 10.  

 november 1989 om arbejdsgiverdokumentation i tilfælde, hvor arbejdsgiveren er  

 gået konkurs.
B.
Dokumentation for »døde« perioder Dokumentation for »døde« perioder, jf. § 10 i bekendtgørelse nr.  

 933 af 13. december 1993 om beskæftigelseskravet og delperioderne, sker ved  

 hjælp af erklæring om fravær (blanket AR 296).
 Dokumentation for fravær kan endvidere ske ved hjælp af lønsedler eller  

 andre oplysninger fra arbejdsgiveren, hvis disse oplysninger angiver årsagen  

 til fraværet, fraværets tidsmæssige placering og fraværets omfang.
C.
Lønarbejdende musikere og artister For lønarbejdende musikere og artister er der fastsat særlige regler i  

 cirkulære af 19. marts 1986 (* 4) om arbejdsgiverdokumentation i forbindelse  

 med optagelse og udbetaling af dagpenge/efterløn til lønarbejdende musikere  

 og artister.
D.
Dokumentation for ophør med drift af selvstændig virksomhed som  

 bibeskæftigelse 1. Almindelige regler Et medlem, der har drevet selvstændig virksomhed som bibeskæftigelse, kan  

 ophøre med at være omfattet af det skærpede arbejdskrav, når medlemmet på tro  

 og love har afgivet en skriftlig og begrundet erklæring om at være ophørt med  

 udøvelsen af selvstændig virksomhed, jf. § 8, stk. 1, i bekendtgørelse nr.  

 822 af 12. oktober 1993 om udøvelse af selvstændig virksomhed som  

 bibeskæftigelse med tilhørende vejledning.
Der skal foreligge dokumentation  

 for afmeldelse af en eventuel momsregistrering af virksomheden.  

 Arbejdsløshedskassen kan forlange yderligere dokumentation, hvis den finder  

 behov herfor.
 Ophøret skal være begrundet i virksomhedens lukning eller overdragelse til  

 andre end ægtefællen eller umyndige børn.
 Ophøret kan også anerkendes, hvis medlemmet fremlægger dokumentation for,  

 at virksomheden er bortforpagtet eller udlejet til andre end ægtefællen,  

 samleveren eller umyndige børn, jf. § 8, stk. 2, i den nævnte bekendtgørelse.
 Der henvises også til Meddelelse fra DfA nr. 34/93 af 6. juli 1993 om  

 dokumentation for ophør med bibeskæftigelse ved selvstændig virksomhed.
2. Særligt om fritagelse for det skærpede arbejdskrav  

 for landbrugere ved delvis bortforpagtning Der kan ske fritagelse for det skærpede arbejdskrav for landbrugere ved  

 dokumenteret bortforpagtning i et sådant omfang, at grundværdien af den  

 resterende del af ejendommen ikke overstiger den fastsatte beløbsgrænse, jf.  

 § 4, stk. 1 og 2, i bekendtgørelse nr. 822 af 12. oktober 1993 om udøvelse af  

 selvstændig virksomhed som bibeskæftigelse med tilhørende vejledning.
Dokumentation for den reducerede grundværdi sker normalt ved at  

 sammenholde forpagtningsaftalen med det seneste specificerede  

 ejendomsvurderingsskema, hvis dette angiver en utvetydig og tilstrækkelig  

 reduktion af værdien af den resterende ejendom.
Endvidere kan dokumentationen  

 for den delvise bortforpagtning ske ved hjælp af vurderingsrådene, der efter  

 anmodning kan afgive erklæring om, hvor stor en andel af grundværdien, der  

 kan henføres til det bortforpagtede areal, jf. også Meddelelse fra DfA nr.  

 67/88 af 27. december 1988.
VII.
Udbetaling af dagpenge Til brug for kassens udbetaling af dagpenge skal der for hver  

 dagpengeperiode foreligge et dagpengekort, der er udfyldt af medlemmet  

 (blanket AR 271 (14-dages kort)) eller blanket AR 272 (månedskort)).
 Medlemmet skal udfylde dagpengekortet i overensstemmelse med de gældende  

 regler herom, ligesom det skal underskrives og dateres af medlemmet.
 Underskrift og datering må først ske ved dagpengeperiodens udløb.
Dagpengekort skal indleveres til kassen umiddelbart efter hver  

 udbetalingsperiodes udløb.
Nærmere regler herom er fastsat i § 10, stk. 4, i  

 standardvedtægt for danske anerkendte arbejdsløshedskasser, jf. bilaget til  

 bekendtgørelse nr. 663 af 25. september 1990.
 Der henvises endvidere til rundskrivelse nr. 41/94 af 14. marts 1994  

 vedrørende nye dagpengekort.
A.
Kontakt med arbejdsformidlingen Det er en betingelse for, at der kan udbetales dagpenge, at medlemmet  

 gennem kontakt med arbejdsformidlingen tilkendegiver, at medlemmet fortsat er  

 ledig og arbejdssøgende.
Ledige medlemmer, som ønsker at modtage dagpenge,  

 skal derfor straks ved ledighedens indtræden give personligt fremmøde på  

 arbejdsformidlingen, jf. § 14, stk. 1, i bekendtgørelse nr. 1200 af 27.  

 december 1993 om en aktiv arbejdsmarkedsindsats.
 Ved tilmeldingen modtager ledige medlemmer af en arbejdsløshedskasse et  

 dagpengekort med arbejdsformidlingens påstempling, der er dokumentation for,  

 at vedkommende er tilmeldt arbejdsformidlingen, jf. § 15 i den nævnte  

 bekendtgørelse.
Ledige medlemmer af en arbejdsløshedskasse skal have tilbagevendende  

 kontakt med arbejdsformidlingen.
Hvis arbejdsformidlingen ikke modtager  

 tilbagemelding fra den ledige på kontakten, skal arbejdsformidlingen  

 underrette den lediges arbejdsløshedskasse herom.
Der henvises herved til §  

 19, stk. 1 og 2, i den nævnte bekendtgørelse.
Hvis den ledige får arbejde på fuld tid af mindst 14 dages varighed,  

 bliver syg i en periode af mindst 14 dages varighed, eller af andre grunde  

 ikke ønsker at stå tilmeldt arbejdsformidlingen, skal pågældende afmelde sig  

 på arbejdsformidlingen, jf. § 20, stk. 1, i den nævnte bekendtgørelse.
Ledige  

 kan på dagpengekortet angive, at vedkommende skal afmeldes på grund af  

 arbejde, sygdom eller andet.
Afmeldingen skal dog kun ske, hvis perioden med  

 arbejde, sygdom eller andet bliver på mere end 14 dage i den næste  

 udbetalingsperiode, jf. § 20, stk. 2, i den nævnte bekendtgørelse.
 Hvis den ledige er blevet afmeldt arbejdsformidlingen, jf. § 20 i den  

 nævnte bekendtgørelse, skal vedkommende straks ved ny ledighed eller efter  

 sygdomsophør med efterfølgende ledighed tilmelde sig arbejdsformidlingen igen  

 efter reglerne i § 14. Dette er en betingelse for at kunne modtage dagpenge,  

 jf. § 21 i den nævnte bekendtgørelse.
 Det er endvidere i bekendtgørelse nr. 975 af 10. december 1993 om rådighed  

 og selvforskyldt ledighed fastsat, at medlemmet skal være tilmeldt og have  

 kontakt med arbejdsformidlingen.
B.
Dagpengegodtgørelse fra arbejdsgiveren Et medlem, der har modtaget en dagpengegodtgørelse fra arbejdsgiveren for  

 1. og 2. ledighedsdag, skal på dagpengekortet anføre det antal timer, der er  

 udbetalt dagpengegodtgørelse for, og et »G« ud for den 1. og 2.  

 ledighedsdag, jf. § 14, stk. 3, i bekendtgørelse nr. 825 af 14. oktober 1993  

 om udbetaling af supplerende dagpenge.
 Arbejdsløshedskassen må kun udbetale dagpenge for den 1. og 2.  

 ledighedsdag, når arbejdsgiverens forpligtelse til at betale  

 dagpengegodtgørelse for 1. og 2. ledighedsdag er bortfaldet, jf. § 19 i  

 nævnte bekendtgørelse.
 Når et medlem bliver ledigt som følge af afskedigelse, hjemsendelse, ophør  

 af opgave- og tidsbestemt akkord og lignende, skal arbejdsgiveren over for  

 medlemmet skriftligt bl.a. oplyse, om der er betalt en hel eller en halv  

 dagpengegodtgørelse.
 Hvis der ikke er betalt dagpengegodtgørelse, skal arbejdsgiveren over for  

 medlemmet oplyse om årsagen hertil.
 Der henvises til § 9, stk. 1 og 2, i bekendtgørelse nr. 515 af 23. juni  

 1993 om arbejdsgiverens betaling af dagpengegodtgørelse for 1. og 2.  

 ledighedsdag.
Oplysningerne skal gives på lønsedlen eller på en af arbejdsgiveren  

 udarbejdet erklæring, jf. § 9, stk. 3, i den samme bekendtgørelse.
Som bilag  

 til bekendtgørelsen er indsat en erklæring fra arbejdsgiveren, der viser,  

 hvad den som minimum skal indeholde.
 Arbejdsløshedskassen kan ikke registrere, om medlemmet har modtaget  

 dagpengegodtgørelse i situationer, hvor medlemmet i øvrigt ikke udfylder  

 dagpengekort.
 Når en arbejdsgivers pligt til at betale dagpengegodtgørelse til det samme  

 medlem er bortfaldet, skal arbejdsgiveren skriftligt over for medlemmet  

 oplyse på hvilke dage og tidspunkter, medlemmet har modtaget  

 dagpengegodtgørelse, jf. § 10 i den samme bekendtgørelse med tilhørende  

 vejledning.
 Når denne dokumentation foreligger, kan kassen udbetale dagpenge fra og  

 med 1. ledighedsdag, hvis medlemmet i øvrigt opfylder de almindelige  

 betingelser for at modtage dagpenge.
C.
Vejrlig og materialemangel Bliver et medlem ledig på grund af vejrlig eller materialemangel, skal  

 medlemmet påføre dagpengekortet »V« eller »M« for de  

 pågældende dage.
Medlemmet skal også ud for hver af de ledige dage påføre  

 dagpengekortet det antal timer, som medlemmet eventuelt har arbejdet eller  

 har fået løn for som ventetid, jf. § 20, stk. 2, i bekendtgørelse nr. 825 af  

 14. oktober 1993 om udbetaling af supplerende dagpenge.
Det er en betingelse for udbetaling af dagpenge for sådanne dage, at  

 medlemmet ikke har ret til løn eller arbejdsvederlag.
Endvidere er det en  

 betingelse, at arbejdsgiveren eller den, som arbejdsgiveren har bemyndiget  

 hertil, i rubrikken »arbejdsgiverens navn og adresse« ud for hver  

 af de ledige dage, der skyldes vejrlig eller materialemangel, har attesteret,  

 at der ikke har kunnet arbejdes på disse dage, jf. § 20, stk. 3, i nævnte  

 bekendtgørelse.
D.
Supplerende dagpenge til medlemmer med opsigelsesvarsel Når et fuldtidsforsikret medlem arbejder på nedsat tid i et  

 ansættelsesforhold, hvor arbejdsgiveren har krav på et opsigelsesvarsel, er  

 det en betingelse for udbetaling af supplerende (nedsatte) dagpenge, at der  

 foreligger en frigørelsesattest (blanket AR 230), som er udfyldt af  

 arbejdsgiveren, jf. § 13 i bekendtgørelse nr. 975 af 10. december 1993 om  

 rådighed og selvforskyldt ledighed og § 1, stk. 3, i bekendtgørelse nr. 825  

 af 14. oktober 1993 om udbetaling af supplerende dagpenge.
 Det er alene arbejdsgiveren eller den, som arbejdsgiveren bemyndiger  

 hertil, der kan underskrive frigørelsesattesten.
 Der skal kun foreligge en frigørelsesattest, hvis arbejdet på nedsat tid  

 ligger inden for den fulde, normale arbejdstid for medlemmets arbejdsområde.
 Der skal ikke anvendes en frigørelsesattest, hvis arbejdsgiveren i  

 ansættelseskontrakten har givet afkald på det almindelige opsigelsesvarsel i  

 ansættelsesforholdet, hvis medlemmet opnår arbejde med en længere arbejdstid,  

 end arbejdsgiveren kan tilbyde, jf. § 13, stk. 2, i førstnævnte  

 bekendtgørelse.
 Hvis frigørelsesattesten eller ansættelseskontrakten er kassen i hænde i  

 underskrevet stand senest 14 dage efter, at ansættelsen er begyndt, kan  

 medlemmet få nedsatte dagpenge fra ansættelsesforholdets 1. dag, jf. § 13,  

 stk. 3, i førstnævnte bekendtgørelse.
E.
Overførsel af overskydende timer Når et fuldtidsforsikret medlem i de forudgående 13 uger før tidspunktet  

 for tilmeldingen til arbejdsformidlingen og anmodningen om dagpenge  

 (opgørelsestidspunktet) sammenlagt har haft lønnet arbejde af større omfang  

 end svarende til fagets normale arbejdstid, skal alle overskydende timer  

 overføres, jf. § 1, stk. 1, i bekendtgørelse nr. 761 af 11. september 1992 om  

 overførsel af overskydende timer.
Dokumentationen for medlemmets arbejde sker som hovedregel ved hjælp af  

 medlemmets oplysninger på tro og love.
Skema til opgørelse af overskydende  

 timer (blanket AR 232) anvendes hertil.
Blanketten skal anvendes, medmindre  

 arbejdsløshedskassen - som følge af, at medlemmet har fået fulde eller  

 nedsatte dagpenge - fra medlemmets dagpengekort har alle nødvendige  

 oplysninger til brug for opgørelsen af overskydende timer.
 I tilfælde, hvor arbejdsløshedskassen til brug for beregning af medlemmets  

 dagpengesats skal indhente arbejdsgiverdokumentation for arbejdsfortjenesten,  

 se afsnit V, A, lægges denne dokumentation til grund ved opgørelsen af  

 overskydende timer.
Hvis et medlem er udsendt til udlandet af en arbejdsgiver, der er  

 etableret i Danmark, og arbejdet er omfattet af en dansk overenskomst, skal  

 der ved beregning af overskydende timer tages udgangspunkt i den  

 overenskomstmæssigt aftalte normale ugentlige arbejdstid.
Hvis det af aftalen  

 mellem de overenskomstmæssige parter fremgår, at arbejdstiden for arbejde i  

 udlandet fastlægges individuelt, tages der udgangspunkt i den individuelt  

 aftalte ugentlige arbejdstid.
Hvis arbejdet ikke er overenskomstdækket, tages  

 der udgangspunkt i, hvad der er den normale ugentlige arbejdstid i en  

 overenskomst for tilsvarende eller lignende arbejde i Danmark.
Hvis et medlem bliver ansat hos en arbejdsgiver i udlandet, baseres  

 opgørelsen af de overskydende timer på fagets normale ugentlige arbejdstid  

 ifølge den gældende overenskomst eller lov herom i det pågældende land.
Hvis  

 det af den gældende overenskomst eller lov herom i det pågældende land  

 fremgår, at arbejdstiden kan fastlægges individuelt, baseres opgørelsen af de  

 overskydende timer dog på den individuelt aftalte ugentlige arbejdstid.
Hvis  

 arbejdstiden ikke er reguleret ved lov eller overenskomst, tages der  

 udgangspunkt i, hvad der er den normale ugentlige arbejdstid i en  

 overenskomst for tilsvarende eller lignende arbejde i Danmark.
 Der henvises herved til vejledning af 17. september 1992 til nævnte  

 bekendtgørelse.
F.
Arbejdsfordeling Før en arbejdsfordeling kan iværksættes, skal arbejdsgiveren give  

 meddelelse til arbejdsformidlingen herom (blanket AR 292). Arbejdsgiveren  

 skal på det dertil hørende bilag (blanket AR 293) oplyse, hvilke personer der  

 er omfattet af arbejdsfordelingen.
 Arbejdsgiveren har ved sin underskrift på disse blanketter attesteret, at  

 fordelingen er etableret i overensstemmelse med gældende overenskomst eller  

 ved aftale om midlertidig nedsættelse af arbejdstiden.
 Straks efter modtagelsen af meddelelsen skal arbejdsformidlingen sende en  

 kopi heraf til den eller de implicerede arbejdsløshedskasser.
 Medlemmer, der er omfattet af arbejdsfordelingen, kan herefter modtage  

 supplerende dagpenge, hvis betingelserne herfor i øvrigt er opfyldt, jf. § 21  

 i bekendtgørelse nr. 825 af 14. oktober 1993 om udbetaling af supplerende  

 dagpenge.
 Et medlem, der er omfattet af en arbejdsfordeling og har fået en  

 dagpengegodtgørelse fra arbejdsgiveren for 1. og 2. ledighedsdag, skal på  

 dagpengekortet anføre et »B« ud for den dag, hvor medlemmet  

 begynder arbejdsfordelingen, jf. § 15 i nævnte bekendtgørelse.
G.
Fradrag i dagpengene i tilfælde, hvor arbejdstiden ikke eller kun  

 vanskeligt kan kontrolleres Et medlem, der i en ledighedsperiode udfører arbejde, der har en sådan  

 karakter, at den medgåede tid ikke eller kun vanskeligt kan kontrolleres ved  

 arbejdsgiverens registreringer, skal på det tidspunkt, hvor arbejdet udføres,  

 påføre bruttoindtægten på dagpengekortet.
 Hvis medlemmet ønsker at fratrække dokumenterede nødvendige  

 udgifter til indtægtens opnåelse, skal medlemmet påføre udgiften og  

 udgiftens art på dagpengekortet.
 Dokumentation for udgiftens størrelse og art sker således som udgangspunkt  

 ved hjælp af medlemmets oplysninger på dagpengekortet.
 Herefter kan der ske fradrag i dagpengene på grundlag af medlemmets  

nettoindtægt , der omregnes til timer, jf. § 4 i bekendtgørelse nr.  

 825 af 14. oktober 1993 om udbetaling af supplerende dagpenge.
 Der henvises endvidere til rundskrivelse af 21. november 1988 (F-AK-nr.  

 55/88, F-AF-nr. 51/88).
H.
Selvbyggere/medbyggere 1. Selvbyggere er som hovedregel udelukket fra at modtage dagpenge,  

 så længe byggeriet står på.
 Om de nærmere regler og de undtagelser, der er fra hovedreglen, henvises  

 til § 4 i bekendtgørelse nr. 357 af 11. maj 1994 om fradrag i  

 arbejdsløshedsdagpenge med tilhørende vejledning.
 2. Betingelserne for, at en medbygger kan  

 modtage dagpenge, indtil pågældende selv begynder sin del af arbejdet, er, at  

 medlemmet ved hjælp af indgåede aftaler kan dokumentere sin andel som  

 medbygger, og at medlemmet, før medlemmet selv går i gang med byggeriet,  

 skriftligt kan bevise, at det hidtidige arbejde er udført af andre  

 håndværksmestre.
 Dette kan ske ved fremlæggelse af dokumentation fra de pågældende mestre  

 eller ved forevisning af regninger fra disse.
 Der skal dog i alle tilfælde foreligge en tro og love erklæring fra  

 medlemmet.
 Om de nærmere regler henvises til § 4 i nævnte bekendtgørelse med  

 tilhørende vejledning.
I.
Sæsonarbejde Medlemmer, der har været beskæftiget med sæsonarbejde, skal på samme måde  

 som andre ledige medlemmer være arbejdssøgende til fuldtids- og  

 helårsarbejde.
 Et medlem kan efter en konkret vurdering anses for at have begrænset sin  

 rådighed for arbejdsmarkedet til sæsonarbejde, hvis medlemmet ikke har været  

 aktivt arbejdssøgende til andet arbejde end sæsonarbejde, jf. § 8, stk. 1, i  

 bekendtgørelse nr. 975 af 10. december 1993 om rådighed og selvforskyldt  

 ledighed med tilhørende vejledning.
J.
Deltagelse i undervisning Medlemmer, der i medfør af arbejdsløshedsforsikringslovens § 62 a bevarer  

 deres dagpengeret under deltagelse i undervisning, kan efter aftale med  

 arbejdsformidlingen erstatte den personlige kontakt med arbejdsformidlingen  

 med en anden form for kontakt.
 Geografiske afstande vil undtagelsesvis alt efter undervisningens længde  

 kunne begrunde, at den personlige kontakt erstattes af anden form for  

 kontakt.
 Hvis dette er tilfældet, skal det fra undervisningsstedets side attesteres  

 på dagpengekortet, at medlemmet deltager i undervisningen.
 Der henvises til rundskrivelse af 17. juli 1986 (F-AK-nr. 32/86, F-AF-nr.  

 26/86) om mulighederne for at modtage dagpenge under deltagelse i  

 undervisning.
K.
Afvisning af formidlet arbejde/arbejdsophør Regler om dokumentation for tidspunktet for og årsagen til medlemmets  

 sidste arbejdsophør er fastsat i § 5 i bekendtgørelse nr. 612 af 18. december  

 1985 om arbejdsgiverdokumentation som betingelse for udbetaling af  

 arbejdsløshedsdagpenge og efterløn med tilhørende vejledning af 8. oktober  

 1986.
 Det fremgår heraf, at arbejdsløshedskasserne ikke i alle tilfælde er  

 forpligtet til at indhente arbejdsgiverdokumentation for årsagen til  

 medlemmets seneste arbejdsophør.
 Hvis kassen på baggrund af de foreliggende oplysninger er i tvivl, om et  

 arbejdsophør giver anledning til foranstaltninger i henhold til  

 arbejdsløshedsforsikringslovens § 63, stk. 1, nr. 1-3, skal der indhentes  

 oplysninger om årsagen til arbejdsophøret hos medlemmets tidligere  

 arbejdsgiver.
 Herefter fastsættes følgende:
1. Hovedregler I tilfælde, hvor et medlem afslår at overtage et formidlet arbejde, eller  

 medlemmet som lønmodtager ophører i et arbejdsforhold, påhviler det  

 arbejdsløshedskassen at sikre sig dokumentation for årsagen hertil.
 Dokumentationen kan bestå i en tro og love erklæring fra medlemmet - i  

 ophørssituationen på ledighedserklæringen eller på dagpengekortet - eller i  

 oplysninger fra den pågældende arbejdsgiver.
 Hvis arbejdsløshedskassen indhenter oplysninger fra arbejdsgiveren,  

 anvendes blanket AR 264.
2. Særlige tilfælde a./ Voldsramte medlemmer Et medlem har fyldestgørende grund til arbejdsophør, når medlemmet opsiger  

 sit arbejde på grund af flytning uden for det hidtidige hjemsted som følge af  

 samboende ægtefælles eller samlevers fysiske vold mod medlemmet, og når  

 arbejdsophøret og flytningen sker i tilknytning til den fysiske vold, jf. §  

 19, stk. 1, nr. 14, i bekendtgørelse nr. 975 af 10. december 1993 om rådighed  

 og selvforskyldt ledighed med tilhørende vejledning.
 Der skal foreligge lægeerklæring eller politianmeldelse for, at medlemmet  

 har været udsat for fysisk vold.
 Der er udarbejdet en standardlægeattest til brug for sagsbehandlingen.  

 Attesten udleveres af arbejdsløshedskassen, og den udfyldes af medlemmet  

 sammen med lægen.
 Der henvises til rundskrivelser nr. 42/91 af 1. november 1991 og nr. 64/93  

 af 26. juli 1993 om standardlægeattester til brug for arbejdsløshedskassens  

 sagsbehandling.
 Kan et medlem ikke dokumentere at have været udsat for fysisk vold, har  

 direktoratet mulighed for at dispensere fra reglerne om karantæne på grund af  

 selvforskyldt ledighed, jf. § 19, stk. 1, nr. 14, i nævnte bekendtgørelse.  

 Det kræver, at det ved politianmeldelse dokumenteres, at medlemmets flytning  

 og arbejdsophør i tilknytning hertil skyldtes overhængende fare for  

 medlemmets liv på grund af trusler om fysisk vold fra den samboende  

 ægtefælles eller samlevers side.
b./ Udvikling eller produktion af krigsmateriel Et medlem kan uden dagpengemæssige konsekvenser undlade at overtage  

 arbejde eller ophøre med arbejde, der består i udvikling eller produktion af  

 krigsmateriel, jf. arbejdsløshedsforsikringslovens § 63, stk. 4.
 Som dokumentation for, at medlemmet afviser at tage arbejde eller siger  

 sit arbejde op, fordi arbejdet består i udvikling og produktion af  

 krigsmateriel, skal arbejdsløshedskassen indhente justitsministeriets  

 skriftlige erklæring om, at virksomheden er omfattet af lov om krigsmateriel,  

 jf. § 19, stk. 1, nr. 10, i bekendtgørelse nr. 975 af 10. december 1993 om  

 rådighed og selvforskyldt ledighed med tilhørende vejledning.
c./ Afslag på arbejde eller ophør med arbejde på grund af helbred Afslag på arbejde eller ophør i et ansættelsesforhold på grund af helbred  

 er kun fyldestgørende begrundet, hvis der foreligger fornøden lægelig  

 dokumentation herfor, jf. § 19, stk. 1, nr. 1, og i bekendtgørelse nr. 975 af  

 10. december 1993 om rådighed og selvforskyldt ledighed med tilhørende  

 vejledning.
 Der er udarbejdet en standardlægeattest til brug for sagsbehandlingen.  

 Attesten udleveres af arbejdsløshedskassen, og den udfyldes af medlemmet  

 sammen med lægen.
 Der henvises til rundskrivelser nr. 42/91 af 1. november 1991 og nr. 64/93  

 af 26. juli 1993 om standardlægeattester til brug for arbejdsløshedskassens  

 sagsbehandling.
1. Rådighed I bekendtgørelse nr. 975 af 10. december 1993 om rådighed og selvforskyldt  

 ledighed med tilhørende vejledning er indholdet af rådighedsforpligtelsen  

 reguleret.
 Opmærksomheden henledes særligt på følgende forhold:
1. Sædvanligt arbejdsområde Et medlem, der ikke kan overtage arbejde inden for sit faglige område, kan  

 få dagpenge, når medlemmet kan overtage arbejde inden for andre faglige  

 områder, og medlemmet har oplyst arbejdsformidlingen og arbejdsløshedskassen  

 om, hvilket arbejde medlemmet kan overtage, jf. § 6, stk. 4, i nævnte  

 bekendtgørelse.
2. Arbejdssøgning Et ledigt medlem skal på anmodning fra sin arbejdsløshedskasse give  

 oplysninger om sin arbejdssøgning og deltagelse i kurser mv., jf. § 9, nr. 2,  

 i nævnte bekendtgørelse.
3. Arbejdssøgning i udlandet Et medlem kan stå til rådighed for arbejdsmarkedet under arbejdssøgning i  

 et andet land i op til 5 dage, hvis medlemmet inden afrejsen over for  

 arbejdsløshedskassen godtgør at have en aftale med en arbejdsgiver om en  

 ansættelsessamtale i det andet land.
 Medlemmet skal oplyse arbejdsløshedskassen og arbejdsformidlingen om, hvor  

 mange dage medlemmet ønsker at opholde sig i udlandet.
 Der henvises til § 11 i nævnte bekendtgørelse med tilhørende vejledning.
 4. Notatpligt om vejledningsaktiviteter mv.
 Af § 10, stk. 2, i bekendtgørelse nr. 869 af 12. november 1993 om en  

 arbejdsløshedskasses vejledningspligt, fremgår det, at arbejdsløshedskassen  

 skal notere, hvad medlemmet er blevet informeret og vejledt om, og notere de  

 oplysninger, medlemmet har givet til brug for arbejdsløshedskassens  

 vejledning.
 Der henvises i øvrigt til bemærkningerne i afsnit VII, M, om  

 arbejdsløshedskassens vejledningspligt overfor sine medlemmer.
5. Krav om arbejde ved manglende rådighed Et medlem, der efter bekendtgørelsens §§ 27 og 28 ikke er anset for at stå  

 til rådighed, kan igen få ret til dagpenge, når der foreligger  

 arbejdsgiverdokumentation for, at medlemmet har haft arbejde.
Et  

 fuldtidsforsikret medlem kan igen få dagpenge efter mere end 300 timers  

 arbejde i en periode på 10 uger, hvis arbejdet er udbudt på almindelige løn-  

 og ansættelsesvilkår, og der ikke er givet offentlige løntilskud til  

 arbejdet, jf. § 21, stk. 3, i nævnte bekendtgørelse.
For deltidsforsikrede er  

 kravet mindst 150 timers arbejde i en 10 ugers periode, jf. § 21, stk. 4, i  

 den nævnte bekendtgørelse.
 Om kravene til dokumentationen henvises til afsnit VI, A.
6. Tro og love erklæring Et medlem, der ikke står til rådighed, jf. § 22, stk. 1, i nævnte  

 bekendtgørelse, vil ved dokumentation, eventuelt i form af en erklæring om,  

 at der nu ikke foreligger forhindringer for at overtage arbejde, igen kunne  

 anses for at være til rådighed.
7. Sygdom i en længere periode Arbejdsløshedskassen skal i øvrigt undersøge og vurdere et medlems  

 rådighed, når medlemmet i en længere periode har været uden tilknytning til  

 arbejdsmarkedet på grund af sygdom, jf. vejledningen til § 27, stk. 3, i  

 nævnte bekendtgørelse.
 Hvis medlemmet har været syg i en længere periode, og arbejdsløshedskassen  

 vurderer, at medlemmet er til rådighed, kan det dog være hensigtsmæssigt at  

 skaffe dokumentation for, at medlemmet igen kan overtage arbejde, f.eks. ved  

 hjælp af en tro og love erklæring fra medlemmet.
 Hvis medlemmet har været syg i en meget lang periode - det vil sige i  

 mindst 2 år - eller medlemmets ret til sygedagpenge udløber som følge af  

 tidsbegrænsningen i sygedagpengereglerne, og medlemmet herefter melder sig  

 rask og beder om dagpenge, skal der også foretages en rådighedsvurdering.
 En lægeattest kan i denne situation være et nødvendigt led i  

 arbejdsløshedskassens rådighedsvurdering.
 Til dette brug er der udarbejdet en standardlægeattest.
 Arbejdsløshedskassen udleverer attesten til medlemmet, der udfylder  

 attesten sammen med lægen.
 Der henvises til vejledningen til bekendtgørelsen og til rundskrivelser  

 nr. 42/91 af 1. november 1991 og nr. 64/93 af 26. juli 1993 om  

 standardlægeattester til brug for arbejdsløshedskassens sagsbehandling.
M.
Arbejdsløshedskassens vejledningspligt over for sine medlemmer I § 11 i bekendtgørelse nr. 869 af 12. november 1993 om en  

 arbejdsløshedskasses vejledningspligt er det fastsat, at kassen skal sikre  

 sig den fornødne dokumentation for kassens administration af reglerne i denne  

 bekendtgørelse.
 I bekendtgørelsens § 5 er det anført, at medlemmet skal medvirke ved  

 tilvejebringelsen af de oplysninger, som arbejdsløshedskassen har behov for  

 at kende for at kunne opfylde sin vejledningspligt.
Af bekendtgørelsens § 10, stk. 2, fremgår det, at arbejdsløshedskassen  

 skal notere, hvad medlemmet er blevet informeret og vejledt om, og notere de  

 oplysninger, medlemmet har givet til brug for kassens vejledning.
Notaterne  

 skal opbevares af kassen, jf. bilag 2 til bekendtgørelsen.
Dette indebærer, at arbejdsløshedskassen skal notere arten og tidspunktet  

 for de kurser medlemmet har gennemført.
Endvidere skal kassen notere det  

 antal stillinger, medlemmet har søgt inden for eller uden for sit faglige  

 område inden for en periode på mindst 6 måneder, siden medlemmet blev ledig  

 eller sidst har været til et vejledningsmøde eller er blevet  

 rådighedsvurderet.
 Arbejdsløshedskassens notater i forbindelse med sin vejledningspligt kan  

 ske på skemaet i bilag 2 til bekendtgørelsen.
 Af bekendtgørelsens § 6 fremgår det, at når arbejdsformidlingen  

 underretter arbejdsløshedskassen om, at et medlem skal have udarbejdet en  

 individuel handlingsplan, kan kassen indkalde medlemmet til et møde om  

 forberedelsen af handlingsplanen.
 Hvis arbejdsløshedskassen holder et sådant møde, skal kassen notere, hvad  

 medlemmet har oplyst, og hvad medlemmet er blevet informeret og vejledt om på  

 mødet.
 Arbejdsløshedskassen skal endvidere notere, om medlemmet har fulgt en  

 individuel handlingsplan og dermed opfyldt sin rådighedsforpligtelse.
 Nærmere retningslinjer er i øvrigt fastsat i vejledning af 12. november  

 1993 til den nævnte bekendtgørelse.
N.
Dokumentation for medlemmer, der overgår fra sygedagpenge til  

 arbejdsløshedsdagpenge For medlemmer, der overgår fra sygedagpenge til arbejdsløshedsdagpenge,  

 skal kassen sikre sig, at der er dokumentation for, at udbetalingerne af  

 sygedagpenge er ophørt.
 Der henvises til bekendtgørelse nr. 521 af 4. juli 1991 om dokumentation  

 ved udbetalinger til arbejdsløshedskassemedlemmer der overgår fra  

 sygedagpenge til arbejdsløshedsdagpenge med tilhørende vejledning af 3.  

 december 1991.
VIII.
Feriedagpenge Til brug for arbejdsløshedskassens beregning af retten til feriedagpenge  

 skal medlemmet udfylde en ansøgning om feriedagpenge (blanket AR 258).
 Hvis dagpenge fra en kommune ved fødsel/barsel/adoption eller sygdom  

 indgår i optjeningen af retten til feriedagpenge, skal arbejdsløshedskassen  

 sikre sig, at der foreligger dokumentation for udbetalingen af dagpenge.  

 Dokumentationen kan f. eks. være Oplysningsseddel (S 74) eller  

 (syge)dagpengekvitteringer.
 Hvis medlemmet ved ansøgningen har oplyst, at der i optjeningsåret 1993 er  

 modtaget ydelser fra en anden arbejdsløshedskasse, skal den nuværende kasse  

 anmode den tidligere kasse om at sende en optjeningsberegning.
 Fra og med ferieåret 1995/96 vil medlemmerne modtage meddelelse om  

 optjeningsberegningen direkte fra de udbetalende arbejdsløshedskasser.  

 Meddelelser fra tidligere kasser skal herefter vedlægges medlemmets første  

 ansøgning om feriedagpenge.
 For at undgå forældelse af kravet på feriedagpenge skal ansøgning om  

 feriedagpenge (blanket AR 258) være modtaget i arbejdsløshedskassen senest  

 den 31. maj i det følgende ferieår, jf. § 15, stk. 3, i den nedenfor nævnte  

 bekendtgørelse.
 De nærmere regler om feriedagpenge fremgår i øvrigt af bekendtgørelse nr.  

 196 af 16. marts 1994 om feriedagpenge.
 Det bemærkes, at der skal foreligge arbejdsgiverdokumentation for  

 opfyldelse af arbejdskravet, se afsnit VI, hvis det i forbindelse med  

 udbetalingen af feriedagpenge er nødvendigt at undersøge, om arbejdskravet er  

 opfyldt, jf. arbejdsløshedsforsikringslovens § 75 h, stk. 1, sidste punkt.
IX.
Lønmodtagernes Garantifond Før et medlem i henhold til reglerne i arbejdsløshedsforsikringslovens §  

 57, stk. 2, modtager lån fra arbejdsløshedskassen, skal medlemmet aflevere:
 Der henvises i øvrigt til § 3 i bekendtgørelse nr. 633 af 15. juli 1992 om  

 dagpenge og overgangsydelse som lån mod overdragelse af krav mod  

 Lønmodtagernes Garantifond m.v. med tilhørende vejledning.
X.
Dagpengeperioder med fradragsfri arbejdsindtægter Et fuldtidsforsikret medlem er på visse betingelser berettiget til at  

 modtage 80% af dagpengene i et år og samtidig have arbejdsindtægt på op til  

 27.500 kr. uden fradrag i dagpengene, jf. §§ 1 og 2 i bekendtgørelse nr. 9 af  

 6. januar 1994 om dagpengeperioder med fradragsfri arbejdsindtægt med  

 tilhørende vejledning af 13. januar 1994.
 Et medlem kan kun skriftligt tilmelde sig ordningerne i bekendtgørelsen §§  

 1 og 2, jf. bekendtgørelsens § 5, stk. 2. Til brug herfor skal  

 arbejdsløshedskasserne anvende Erklæring om Tilmelding til Dagpengeperiode  

 med fradragsfri Arbejdsindtægt (blanket AR 280). Der henvises herved til  

 Rundskrivelse nr. 146/93 af 22. december 1993.
I udbetalingsperioderne anvendes dagpengekortene.
I modsætning til den  

 normale dagpengesituation skal medlemmet under denne ordning på  

 dagpengekortene oplyse både antallet af arbejdstimer og arbejdsindtægtens  

 størrelse, jf. § 16 i den nævnte bekendtgørelse.
XI.
Arbejdsperioder mv. i andre lande A.
Andre EØS-lande Hvis forsikrings- og arbejdsperioder mv. i et andet EØS-land, jf. artikel  

 67 i EF-forordning nr. 1408/71, skal danne grundlag for dagpengeudbetalinger  

 i Danmark, skal attest E 301 foreligge udfyldt, jf. vejledning nr. 223 af 23.  

 december 1993 om arbejdsløshedsforsikring i relation til EØS-landene.
 For så vidt angår personer, der er omfattet af Nordisk Konvention af 15.  

 juni 1992 om Social Sikring, jf. konventionens artikel 17, skal perioderne  

 være bekræftet ved attest N 301.
 Arbejdsløshedskassen skal påse, at de gældende frister for medregning af  

 kvalifikationsperioder er overholdt, jf. bekendtgørelse nr. 1151 af 23.  

 december 1993 om medlems- og dagpengeret efter arbejde eller ophold i et  

 andet EØS-land, i Grønland eller det øvrige udland.
I visse tilfælde kan der i op til 2 måneder udbetales dagpenge, selv om  

 attest E 301 / N 301 endnu ikke foreligger.
Nærmere retningslinier herfor er  

 fastsat i vejledning nr. 217 af 23. december 1993 til den nævnte  

 bekendtgørelse og i vejledning nr. 223 af 23. december 1993. Der henvises  

 også til rundskrivelse nr. 42/93 af 9. juni 1993 om udbetaling af dagpenge,  

 når attest E 301 ikke foreligger.
1. Grænsegængere I visse tilfælde kan grænsegængere ved den dansk/tyske grænse ved fuld  

 ledighed få udbetalt dagpenge, selv om attest E 301 endnu ikke foreligger.
 Hvis medlemmet ønsker dette, skal medlemmet og dennes arbejdsgiver afgive  

 oplysninger på en særlig blanket, jf. rundskrivelse nr. 44/90 af 17.  

 september 1990 om blanket til brug for grænsegængere ved den dansk/tyske  

 grænse, der bliver helt ledige, og EF-forordning nr. 1408/71, art. 71, nr. 1,  

 litra a) i i.
 Det er dog en betingelse for udbetalingen, at oplysningerne på blanketten  

 senere bekræftes på attest E 301.
2. Udsendte af danske arbejdsgivere Et medlem, der udsendes af sin danske arbejdsgiver til et andet EØS-land  

 for at arbejde der, jf. artikel 14 i nævnte forordning, kan forblive under  

 dansk lovgivning om arbejdsløshedsforsikring i op til et år, hvis  

 Direktoratet for Social Sikring og Bistand på blanket E 101 har givet  

 tilladelse hertil.
Perioden kan forlænges med op til et år, hvis der opnås  

 samtykke fra den kompetente myndighed i det andet EØS-land (blanket E 102).  

 Tilsvarende gælder i op til 3 år, hvis der mellem Direktoratet for Social  

 Sikring og Bistand og den kompentente myndighed i det andet EØS-land er  

 indgået en aftale efter artikel 17 i forordningen.
 For så vidt angår personer, der er omfattet af Nordisk Konvention af 15.  

 juni 1992 om Social Sikring, gives tilladelsen på blanket N 101 / N 102.
B.
Færøerne Hvis forsikrings- og arbejdsperioder mv. fra Færøerne skal danne grundlag  

 for dagpengeudbetalinger i Danmark, skal der foreligge fornøden dokumentation  

 for disse perioder.
 En person, der ønsker at medregne forsikringsperioder fra Færøerne til  

 opfyldelse af arbejdsløshedsforsikringslovens § 53, stk. 1, skal selv sørge  

 for, at den færøske arbejdsløshedsforsikringsmyn~ dighed,  

 Arbeidsloysiskipanin, udfylder en særlig blanket med bekræftelse af de  

 færøske forsikringsperioder.
 Arbejdsløshedskassen skal påse, at den gældende frist for medregning af  

 forsikringsperioder er overholdt.
 Arbejde på Færøerne kan medregnes til opfyldelse af arbejdskravene i  

 arbejdsløshedsforsikringslovens § 41, stk. 1, nr. 3, litra a, og § 53, stk. 2  

 og stk. 5, hvis dokumentationen opfylder de krav, der er nævnt i afsnit II, A  

 og afsnit VI, A.
 Der henvises til bekendtgørelse nr. 1156 af 23. december 1993 om medlems-  

 og dagpengeret efter arbejde eller ophold på Færøerne.
C. Øvrige lande, herunder Grønland Arbejde i andre lande kan medregnes til opfyldelse af arbejdskravet, jf.  

 arbejdsløshedsforsikringslovens § 53, stk. 2 og 5, hvis der foreligger  

 dokumentation for arten, omfanget og aflønningen af det omhandlede arbejde.  

 Der må normalt stilles strenge krav til dokumentationens karakter,  

 blandt andet på grund af vanskelighederne med efterfølgende at kontrollere  

 oplysningerne.
 Der henvises herved til afsnit 2.5.2. i vejledningen af 28. december 1993  

 til bekendtgørelse nr. 933 af 13. december 1993 om beskæftigelseskravet og  

 delperioderne.
XII.
Uddannelsesgodtgørelse og etableringsydelse A.
Uddannelsesgodtgørelse 1. Overgang til uddannelsesgodtgørelse Den ledige skal til brug for arbejdsformidlingens godkendelse af overgang  

 til uddannelsesgodtgørelse udfylde en ansøgning herom, og den ledige skal på  

 ansøgningen have uddannelsesinstitutionens dokumentation for optagelse.
 Når arbejdsformidlingen har godkendt ansøgningen, skal arbejdsformidlingen  

 sende en kopi af ansøgningen til arbejdsløshedskassen.
 Det er også en betingelse for overgang til uddannelsesgodtgørelse, at den  

 udbetalende arbejdsløshedskasse har sikret sig dokumentation for, at de  

 forsikringsmæssige betingelser for overgang til uddannelsesgodtgørelse er  

 opfyldt.
 Det vil sige, at den udbetalende arbejdsløshedskasse har ansvaret for, at  

 arbejdsgiverdokumentation for opfyldelse af arbejdskravet er til stede og i  

 overensstemmelse med gældende regler, se afsnit VI.
 Nærmere regler herom er fastsat i §§ 92-96 i bekendtgørelse nr. 1200 af  

 27. december 1993 om en aktiv arbejdsmarkedsindsats.
2. Udbetaling af uddannelsesgodtgørelse Arbejdsløshedskassen kan kun udbetale uddannelsesgodtgørelse, når den har  

 modtaget en erklæring fra den ledige til brug for udbetalingen.
Medlemmet  

 skal også på tro og love erklære, at uddannelsen følges, og at medlemmet ikke  

 får en statslig uddannelsesstøtte samtidig med uddannelsesgodtgørelsen, jf. §  

 99 i bekendtgørelse nr. 1200 af 27. december 1993 om en aktiv  

 arbejdsmarkedsindsats.
 Til brug herfor skal arbejdsløshedskasserne anvende erklæring til  

 udbetaling af uddannelsesgodtgørelse (blanket AR 242 (månedskort) eller  

 blanket AR 243 (14-dages kort). Der henvises herved til rundskrivelse nr.  

 64/94 af 16. maj 1994.
B.
Etableringsydelse 1. Overgang til etableringsydelse For at få etableringsydelse er det blandt andet en betingelse, at  

 medlemmet driver selvstændig virksomhed som sin hovedbeskæftigelse.
For at få  

 etableringsydelse skal den ledige have en forretningsplan, der er godkendt af  

 industriministeren.
Den ledige skal til brug for arbejdsformidlingens godkendelse udfylde en  

 ansøgning om etableringsydelse.
Når arbejdsformidlingen har godkendt  

 ansøgningen, skal arbejdsformidlingen sende en kopi til arbejdsløshedskassen  

 til brug for kassens udbetaling af etableringsydelsen.
Der henvises herved  

 til §§ 111-114 i bekendtgørelse nr. 1200 af 27. december 1993 om en aktiv  

 arbejdsmarkedsindsats.
 Det er også en betingelse for overgang til etableringsydelse, at den  

 udbetalende arbejdsløshedskasse har sikret sig dokumentation for, at de  

 forsikringsmæssige betingelser for overgang til etableringsydelse er opfyldt.
 Det vil sige, at den udbetalende arbejdsløshedskasse har ansvaret for, at  

 arbejdsgiverdokumentation for opfyldelse af arbejdskravet er til stede og i  

 overensstemmelse med gældende regler, se afsnit VI.
 Den udbetalende arbejdsløshedskasse har også ansvaret for, at  

 dokumentation for opfyldelse af ledighedskravet er til stede i form af  

 udbetalingsmateriale fra den tidligere arbejdsløshedskasse.
2. Udbetaling af etableringsydelse Arbejdsløshedskassen kan kun udbetale etableringsydelse, når den har  

 modtaget en erklæring fra medlemmet til brug for udbetaling.
Den ledige skal på tro og love erklære, at virksomheden fortsat drives og  

 ved momsangivelse dokumentere dette.
Der henvises til §§ 119-123 i  

 bekendtgørelse nr. 1200 af 27. december 1993 om en aktiv  

 arbejdsmarkedsindsats.
 Der skal foreligge erklæring til udbetaling af etableringsydelse (blanket  

 AR 273). Der henvises herved til rundskrivelse nr. 64/94 af 16. maj 1994.
 Hvis der er tale om en virksomhed, der ikke skal momsregistreres, skal der  

 anvendes anden dokumentation for, at virksomhed drives som  

 hovedbeskæftigelse.
XIII.
Orlovsydelse A.
Overgang til orlovsydelse Ansøgning om orlov skal indgives til arbejdsformidlingen, som tager  

 stilling til, om orlov kan bevilges, jf. § 38 i bekendtgørelse nr. 1202 af  

 27. december 1993 om orlov til uddannelse, sabbat og børnepasning.
 Ved orlov til uddannelse, orlov til sabbat og orlov til børnepasning for  

 så vidt angår ledige, der modtager arbejdsløshedsdagpenge, skal  

 arbejdsløshedskassen attestere, at orlovsansøgeren er dagpengeberettiget, jf.  

 § 46 i den nævnte bekendtgørelse.
B.
Udbetaling af orlovsydelse Arbejdsløshedskassen udbetaler orlovsydelsen, når orlovspersonen månedligt  

 på tro og love har erklæret, at orlov fortsat holdes.
Personer på  

 uddannelsesorlov skal ligeledes på tro og love erklære, at uddannelsen  

 fortsat følges, jf. § 48, stk. 1, i bekendtgørelse nr 1202 af 27. december  

 1993 om orlov til uddannelse, sabbat og børnepasning.
 Til brug herfor anvendes Erklæring til udbetaling af orlovsydelse (blanket  

 AR 281). Der henvises herved til rundskrivelse nr. 64/94 af 16. maj 1994.
XIV.
Aktivitetsydelse til humanitært og kirkeligt arbejde i  

 udlandet Et ledigt, dagpengeberettiget medlem kan i en periode på op til 52 uger  

 modtage en aktivitetsydelse under frivilligt, ulønnet arbejde i udlandet for  

 humanitære og kirkelige organisationer.
De organisationer, der ønsker at  

 benytte sig af denne ordning, skal være godkendt af Arbejdsministeriet, jf. §  

 1, stk. 1 og 2, i bekendtgørelse nr. 226 af 23. april 1993 om  

 aktivitetsydelse til ledige, der udfører humanitært og kirkeligt arbejde i  

 udlandet.
 Et medlem, der ønsker at deltage i denne ordning, skal ved henvendelse til  

 arbejdsløshedskassen medbringe en kopi af arbejdsministeriets godkendelse af  

 den pågældende organisation, jf. § 4, stk. 1, 2. pkt., i den nævnte  

 bekendtgørelse.
Inden overgangen til aktivitetsydelsen skal der foreligge en Anmodning om  

 Aktivitetsydelse under Arbejde i Udlandet (blanket AR 288). På denne  

 anmodning skal medlemmet oplyse Denne anmodning skal attesteres af den pågældende organisation, jf. § 4,  

 stk. 1, 1. pkt., i den nævnte bekendtgørelse og rundskrivelse nr.28/93 af 29.  

 april 1993.
 Når perioden med aktivitetsydelse ophører, skal medlemmet på Erklæring til  

 Aktivitetsydelse i Udlandet (blanket AR 289) bekræfte rigtigheden af  

 udbetalingerne og oplyse, om medlemmet i perioden har haft arbejde, indtægter  

 mv., og om medlemmet er endeligt ophørt med det frivillige arbejde, jf. § 4,  

 stk. 3, i den nævnte bekendtgørelse.
XV.
Overgangsydelse Når et medlem ønsker at overgå til overgangsydelse, skal pågældende afgive  

 oplysninger på ansøgning om overgang til overgangsydelse (blanket AR 278),  

 jf. § 2, stk. 1 og 2, i bekendtgørelse nr. 1150 af 23. december 1993 om  

 overgangsydelse.
Overgangsydelse kan tidligst ydes fra det tidspunkt, hvor  

 arbejdsløshedskassen har modtaget medlemmets skriftlige ansøgning herom, jf.  

 arbejdsløshedsforsikringslovens § 75 i, stk. 3, 2. pkt.
Der skal derfor  

 foreligge dokumentation for, hvornår arbejdsløshedskassen har modtaget  

 ansøgningen om overgang til overgangsydelse, f. eks. ved at den forsynes med  

 et modtagelsesstempel.
Før et medlem kan overgå til overgangsydelse, skal der endvidere foreligge  

 dokumentation for forsikringskategori og medlemsskabets varighed, da  

 medlemmet skal kunne opfylde betingelserne for at kunne gå på efterløn ved  

 det fyldte 60. år, se afsnit XVI, B.
Endvidere skal der foreligge  

 dokumentation for, at medlemmet opfylder kravet om sammenlagt 12 måneders  

 ledighed med dagpenge/feriedagpenge inden for de seneste 15 måneder.
 Udbetaling af overgangsydelsen sker på grundlag af medlemmets oplysninger  

 på tro og love på ydelseskortet (blanket AR 279), jf. § 9, stk. 2, i den  

 nævnte bekendtgørelse med tilhørende vejledning.
 Medlemmer på overgangsydelse, der ønsker at benytte retten til at tjene op  

 til kr. 27.500 fradragsfrit, skal over for arbejdsløshedskassen skriftligt  

 erklære sig villig til at tilbagebetale eventuelt for meget modtaget  

 overgangsydelse, hvis medlemmet vælger at udtræde af ordningen midt i et  

 kalenderår, jf. bekendtgørelsens § 16, stk. 1. Arbejdsløshedskasserne kan  

 selv udforme denne erklæring.
 Medlemmer, der er omfattet af ordningen om ret til fradragsfrit at tjene  

 op til kr. 27.500, skal på ydelseskortet oplyse både om antallet af  

 arbejdstimer og indtægtens størrelse, jf. bekendtgørelsens § 16, stk. 2.
XVI.
Efterløn A.
Udfyldelse af begæring om overgang til efterløn/beregning af  

 efterlønssats 1. Lønmodtagere Når en lønmodtager ønsker at overgå til efterløn, skal pågældende afgive  

 oplysninger på ansøgning om overgang til efterløn for lønmodtagere (blanket  

 AR 266), jf. § 1, stk. 3, i bekendtgørelse nr. 67 af 26. januar 1994 om  

 overgang til, udtræden af og genindtræden i efterlønsordningen.
 Om dokumentation ved beregning af medlemmets efterlønssats bemærkes, at  

 dette sker efter samme regler som beregningen af dagpengesatsen, jf. § 1 i  

 bekendtgørelse nr. 417 af 14. juni 1989 om fremgangsmåden ved beregning af  

 arbejdsfortjenesten for medlemmer, der overgår til efterløn.
 Der henvises derfor til afsnit V, A.
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister.
 Lønmodtagere, der modtager delpension, og som efterfølgende ønsker at  

 overgå til efterløn, får beregnet efterlønssats på grundlag af det antal  

arbejdstimer , der danner grundlag for beregningen af arbejdstiden ved  

 overgang til delpension, jf. § 4 i bekendtgørelse nr. 868 af 12. december  

 1986 om overgang og ret til efterløn for medlemmer, der modtager delpension  

 efter lov om delpension med tilhørende vejledning af 23. december 1986.
 Der skal foreligge dokumentation for det antal arbejdstimer, der danner  

 grundlag for beregning af arbejdstiden ved overgang til delpension.  

 Dokumentation herfor skal indhentes hos socialforvaltningen i bopælskommunen.
 Ved afgivelse af ansøgning om overgang til efterløn anvendes som ved  

 ledighed for lønmodtagere Supplerende oplysninger om: (blanket AR 259), se  

 afsnit V, A.
2. Selvstændige erhvervsdrivende Hvis en selvstændig erhvervsdrivende ønsker at overgå til efterløn, skal  

 pågældende afgive oplysninger på erklæring til brug ved overgang til efterløn  

 efter endeligt ophør som selvstændig (blanket AR 256).
Dokumentation for efterlønssatsens størrelse og for, at der er tale om  

 endeligt ophør, sker efter samme regler som for ledige selvstændige  

 erhvervsdrivende.
Der henvises derfor til afsnit V, B.
 Supplerende oplysninger om: (blanket AR 259) finder tilsvarende  

 anvendelse, se afsnit V, A og B.
3. Modtagelse af ansøgning om overgang til efterløn Efterløn kan tidligst ydes fra det tidspunkt, hvor arbejdsløshedskassen  

 har modtaget medlemmets skriftlige ansøgning herom, jf.  

 arbejdsløshedsforsikringslovens § 75 a, stk. 3. Der skal derfor foreligge  

 dokumentation for, hvornår arbejdsløshedskassen har modtaget ansøgningen om  

 overgang til efterløn, f. eks. ved at den forsynes med et modtagelsesstempel.  

 Der henvises til § 1, stk. 1, i bekendtgørelse nr. 67 af 26. januar 1994 om  

 overgang til, udtræden af og genindtræden i efterlønsordningen med tilhørende  

 vejledning.
B.
Dokumentation for forsikringskategori og medlemsanciennitet Ved vurdering af, om medlemmet er berettiget til at modtage efterløn efter  

 reglerne for fuldtidsforsikrede, skal der foreligge dokumentation for,  

 hvilken forsikringskategori den pågældende har tilhørt i medlemsperioden.
 Til dokumentation herfor kan anvendes blanket AR 287 eller på visse  

 betingelser en udskrift fra arbejdsløshedskassens EDB-system.
 Der skal, før et medlem kan overgå til efterløn, endvidere foreligge  

 dokumentation for medlemskabets varighed.
 Til dokumentation herfor kan ligeledes anvendes blanket AR 287 eller på  

 visse betingelser en udskrift af arbejdsløshedskassens EDB-system.
 De nærmere regler herom fremgår af bekendtgørelse nr. 897 af 9. november  

 1992 om dokumentation for medlemsanciennitet ved overgang til efterløn og  

 overgangsydelse.
C.
Opfyldelse af arbejdskravet Der skal foreligge dokumentation for, at medlemmet ved overgang til  

 efterløn opfylder arbejdskravet eller er indplaceret i delperiode 1 eller 2 i  

 overensstemmelse med reglerne herom, jf. arbejdsløshedsforsikringslovens § 75  

 b, stk. 1, nr. 3, jf. §§ 53 og 55.
 Der henvises herved til afsnit VI.
 Ved overgang til efterløn fra overgangsydelse, se afsnit XV, skal  

 arbejdskravet dog ikke være opfyldt.
 Ved genindtræden i efterlønsordningen efter udtræden af ordningen på grund  

 af tilbagevenden til arbejdslivet skal arbejdskravet heller ikke være  

 opfyldt, jf. arbejdsløshedsforsikringslovens § 75 b, stk. 7.
D.
Arbejde i efterlønsperioden 1. Efterlønserklæring Efter udløbet af hvert kalenderår skal medlemmet udfylde en  

 efterlønserklæring (blanket AR 268) for at kassen kan konstatere, om  

 medlemmet i kalenderåret har haft mere end 200 timers arbejde eller  

 indtægter, der påvirker efterlønnen.
 Har medlemmet haft arbejde i årets løb, skal medlemmet afgive oplysninger  

 herom på bilag til efterlønserklæring (blanket AR 269).
 Hvis medlemmet kun har modtaget efterløn en del af kalenderåret, skal  

 medlemmet kun udfylde efterlønserklæringen med eventuelt bilag for den del af  

 kalenderåret, hvor medlemmet har modtaget efterløn.
 Der henvises herved til § 4, stk. 3, i bekendtgørelse nr. 304 af 17. maj  

 1989 om arbejde i efterlønsperioden med tilhørende vejledning.
 Der henvises endvidere til § 9, stk. 2, i bekendtgørelse nr. 516 af 30.  

 juni 1993 om arbejdes og indtægters betydning for efterlønnens størrelse med  

 tilhørende vejledning.
2. Særlige regler for drift af jordbrug i  

 efterlønsperioden Arbejde inden for de 200 timer kan udføres som jordbrug, hvis ejendommens  

 grundværdi (kontantværdi) androg mindre end 72.000 kr. ved 18. almindelige  

 vurdering.
Ved dokumenteret bortforpagtning til andre end medlemmets  

 ægtefælle, samlever eller umyndige børn kan medlemmet bringe grundværdien  

 under beløbsgrænsen.
Bortforpagtningen skal ske ved skriftlig kontrakt, der  

 gensidigt er uopsigelig i mindst 5 år.
 Der henvises til § 1, stk. 4, nr.3, litra b, og stk. 8, (som ændret ved  

 bekendtgørelse nr. 820 af 29. september 1992) i bekendtgørelse nr. 304 af 17.  

 maj 1989 om arbejde i efterlønsperioden.
Det er et krav, at der skal foreligge dokumentation for bortforpagtningen,  

 herunder for den reducerede grundværdi.
Fyldestgørende dokumentation for den  

 reducerede grundværdi vil normalt kunne ske ved at sammenholde  

 forpagtningsaftalen med kopi af det seneste specificerede  

 ejendomsvurderingsskema, jf. vejledningen til den nævnte bekendtgørelse (som  

 ændret ved vejledning af 29. september 1992).
XVII. Øvrige oplysninger Ud over de i punkterne II-XVI nævnte tilfælde, hvor dokumentationen er  

 obligatorisk, påhviler det arbejdsløshedskasserne i tilfælde, hvor der er  

 tvivl om medlems- og udbetalingsforhold, at indhente de oplysninger, som i  

 øvrigt er nødvendige for at træffe den korrekte afgørelse.
XVIII.
Blanketter Arbejdsløshedskasserne skal som dokumentation i de ovenfor beskrevne  

 situationer som hovedregel anvende de af direktoratet udarbejdede blanketter,  

 som er nævnt under de enkelte punkter.
 Det påhviler også arbejdsløshedskasserne at sikre, at blanketterne er  

 korrekt udfyldt.
 På grund af de forskelle, der imidlertid kan være indenfor de mange  

 faglige områder, der er underlagt arbejdsløshedsforsikringen, kan der være  

 behov for blanketter med et mere specialiseret indhold.  

 Arbejdsløshedskasserne kan derfor, hvis det skønnes nødvendigt, udarbejde  

 egne blanketter, medmindre andre forhold udelukker dette.
 Hvis en arbejdsløshedskasse ønsker at anvende egne blanketter, som skal  

 erstatte de af direktoratet udarbejdede blanketter, skal disse forelægges  

direktoratet til godkendelse .
 Det bemærkes, at disse blanketter mindst skal indeholde de samme  

 oplysninger som i de af direktoratet udarbejdede blanketter, ligesom de ikke  

 må være vanskeligere at anvende og udfylde end direktoratets blanketter.
En godkendelse kan ikke begrænses til en enkelt afdeling af en decentral  

 kasse.
En godkendelse forudsætter, at blanketterne skal anvendes af alle  

 kassens afdelinger.
Dette gælder dog ikke, hvis en arbejdsløshedskasse består  

 af afdelinger, hvor hver afdeling har sit specielle faglige område.
XIX.
Arkivering af dokumentationsmateriale A.
Opbevaringstid Alt materiale , der dokumenterer retten til optagelse og til  

 bevarelse af medlemsretten i arbejdsløshedsforsikringen og alt  

materiale , der dokumenterer retten til at udbetale og modtage  

 arbejdsløshedsdagpenge mv., skal opbevares i 5 år efter afslutningen  

 af det regnskabsår, hvor materialet har dannet grundlag for udbetaling mv.
Det betyder for eksempel, at et dagpengekort skal opbevares i 5 år efter  

 afslutningen af det regnskabsår, hvor der har været udbetalt dagpenge efter  

 den på kortet angivne periode.
Derimod skal en ledighedserklæring, der i en  

 årrække kan danne grundlag for udbetaling af dagpenge, opbevares i 5 år efter  

 afslutningen af det regnskabsår, hvor erklæringen senest har ligget til grund  

 for en dagpengeudbetaling.
 Optagelsesbegæringen skal dog opbevares i 5 år efter afslutningen af det  

 regnskabsår, hvor medlemmet er blevet optaget i forsikringen.
 Hvis der opstår sager på enkelte medlemmer, suspenderes  

 opbevaringsreglerne, indtil sagerne er endelig afgjort.
B.
Særlige regler om dokumentation for ret til at overgå til efterløn  

 og overgangsydelse Af bekendtgørelse nr. 897 af 9. november 1992 om dokumentation for  

 medlemsanciennitet ved overgang til efterløn og overgangsydelse fremgår det,  

 hvilken dokumentation der skal foreligge, før medlemmerne kan overgå til  

 efterløn og overgangsydelse.
 De i bekendtgørelsen omtalte oplysninger skal til brug for medlemmernes  

 overgang til efterløn registreres fra og med medlemmernes fyldte 35. år.
 Oplysningerne skal endvidere opbevares indtil 5 år efter udgangen af det  

 regnskabsår, hvor medlemmet ophører med at modtage efterløn og  

 overgangsydelse.
C.
Særlige regler for medlemmer, der efter udtræden af  

 efterlønsordningen genindtræder i efterlønsordningen Medlemmer, der er udtrådt af efterlønsordningen, kan på visse betingelser  

 genindtræde i efterlønsordningen.
Der henvises herved til §§ 9-13 i  

 bekendtgørelse nr. 67 af 26. januar 1994 om overgang til, udtræden af og  

 genindtræden i efterlønsordningen.
 Den almindelige opbevaringsregel på 5 år for materiale, der dokumenterer  

 retten til efterløn, se foran under afsnit A, er ikke altid tilstrækkelig i  

 disse tilfælde.
 Det medfører, at arbejdsløshedskasserne for medlemmer, der udtræder af  

 efterlønsordningen for at vende tilbage til arbejdslivet, skal opbevare det  

 dokumentationsmateriale, der ligger til grund for den oprindelige overgang  

 til efterløn indtil det tidspunkt, hvor medlemmet fylder 67 år.
 I tilfælde, hvor medlemmet udtræder af efterlønsordningen uden mulighed  

 for genindtræden eller afgår ved døden før det fyldte 67. år, gælder den  

 almindelige regel om 5 års opbevaring fortsat.
D.
Opbevaringsmåde mv.
 Arbejdsløshedskassernes dokumentationsmateriale skal arkiveres sådan, at  

 det er muligt med kort varsel at finde et vilkårligt udvalgt bilag.
 Der skal i arbejdsløshedskasserne foreligge skriftlige retningslinier for,  

 hvor den originale dokumentation og eventuelle genparter heraf skal  

 opbevares.
Det skal fremgå af retningslinierne, om materialet skal opbevares i  

 hovedledelsen eller i afdelingen.
Hvis materialet skal opbevares i  

 afdelingen,skal det også fremgå af retningslinjerne, om det skal være i en  

 til- eller fraflyttet afdeling.
Retningslinierne skal endvidere indeholde  

 bestemmelser om, på hvilken måde og i hvilken orden materialet skal  

 opbevares.
 Denne vejlednings bestemmelser om, hvor længe dokumentationsmaterialerne  

 skal opbevares, skal indarbejdes i eller vedhæftes retningslinierne.
 Opmærksomheden henledes i øvrigt på, at Registertilsynet har udtalt, at  

 henvendelse til tidligere medlemmer på grundlag af de ved kasserne arkiverede  

 data kun må ske, hvis det er påkrævet som følge af tilsynsmæssige forhold.
E.
Anvendelse af mikrofilm Hvis dokumentationsmateriale mikrofilmes, skal disse film opbevares i 5 år  

 efter udløbet af det regnskabsår, hvor det originale materiale har dannet  

 grundlag for udbetaling mv.
 Originale bilag/blanketter, der mikrofilmes, skal opbevares i 1 år efter  

 udgangen af det regnskabsår, hvor bilagene/blanketterne senest har dannet  

 grundlag for udbetaling mv.
 Arbejdsløshedskasser, der benytter mikrofilm, skal gennem passende  

 kontrolforanstaltninger sikre:
Til brug for arbejdsløshedskassernes egen eksterne revision, direktoratets  

 tilsyn og Rigsrevisionen skal det fornødne udstyr til at finde og læse  

 mikrofilmede bilag/blanketter stilles til disposition.
Læsbare aftryk af  

 bilagene/blanketterne skal leveres, i det omfang de originale bilag er  

 makuleret.
 Direktoratets vejledning af 21. september 1992 (* 5) er hermed ophævet.
Direktoratet for  

 Arbejdsløshedsforsikringen, den 2. juni 1994 Eje Juul Jakobsen / Thorbjørn H.
Pedersen (* 1) Vejledningen om optagelse i en arbejdsløshedskasse for lønmodtagere  

 har været offentlliggjort som nr. 236, samt forefindes i Retsinformation.
 (* 2) Vejledningen om optagelse i en arbejdsløshedskasse for selvstændige  

 erhvervsdrivende har været offentliggjort i Ministerialtidende som nr. 220,  

 samt forefindes i Retsinformation.
 (* 3) Vejledningen om overflytning mellem deltids- og  

 fuldtidsarbejdsløshedsforsikring har været offentliggjort i  

 Ministerialtidende som nr. 231, samt forefindes i Retsinformation.
 (* 4) Cirkulæret har ikke været offentliggjort i Ministerialtidende, men  

 forefindes i Retsinformation.
 (* 5) Vejledningen om dokumentation for arbejdsløshedskassernes  

 administration af bestemmelserne i arbejdsløshedsforsikringsloven m.v. har  

 været offentliggjort i Ministerialtidende som nr. 160, samt forefindes i  

 Retsinformation.
