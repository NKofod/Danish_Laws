Bekendtgørelse om ændring af bekendtgørelse om tilskud til fastholdelse af vådområder, naturlige vandstandsforhold og lavbundsområder § 1 I bekendtgørelse nr. 1850 af 15. december 2015 om tilskud til fastholdelse af vådområder, naturlige vandstandsforhold og lavbundsområder, som ændret ved bekendtgørelse nr. 544 af 31. maj 2016, foretages følgende ændringer:
 1. Indledningen affattes således:
»I medfør af § 2, stk. 1 og 2, § 6, stk. 1, og § 9, stk. 4, i lov  om Landdistriktsfonden, jf. lovbekendtgørelse nr. 766 af 19. juni 2017, fastsættes efter bemyndigelse i henhold til § 5, stk. 1, nr. 31, i bekendtgørelse nr.  1273 af 27. november 2017 om Landbrugsstyrelsens opgaver og beføjelser:« 2. Overalt i bekendtgørelsen ændres »NaturErhvervstyrelsen« til: »Landbrugsstyrelsen« og »NaturErhvervstyrelsens« ændres til: »Landbrugsstyrelsens«.
 3. I § 2, nr. 12, ændres »litra b« til: »litra e«.
 4. I § 8 indsættes som stk. 2:
 »Stk. 2. Tilsagn om tilskud for et areal for en tilsagnsperiode, der begynder den 1. september 2018 eller senere, er betinget af følgende:
 1) Arealet må forud for tilsagnsperioden ikke have været omfattet af tilsagn om tilskud i medfør af nærværende bekendtgørelse, bekendtgørelse nr. 1019 af 26. august 2010 om tilskud til fastholdelse af vådområder eller bekendtgørelse nr. 370 af 26. april 2012 om tilskud til fastholdelse af vådområder og naturlige vandstandsforhold.
2) Arealet må ved tilsagnsperiodens begyndelse ikke indgå som projektareal i et projekt, for hvilket der er givet tilsagn om tilskud til projekt om etablering af minivådområde i medfør af lov om Landdistriktsfonden.« 5. I § 16, stk. 4, indsættes som 2. og 3. pkt.:
»Erklæringen anses dog som rettidigt modtaget, hvis erklæringen er modtaget i Landbrugsstyrelsen senest 8 uger efter det tidspunkt, hvor den regulering, der medfører revision af tilsagn, har virkning fra.
Hvis de 8 uger udløber på en helligdag, en lørdag eller en søndag, udløber fristen den første arbejdsdag, der følger herefter.« § 2 Stk. 1. Bekendtgørelsen træder i kraft den 1. januar 2018.
 Stk. 2. § 1, nr. 3, finder anvendelse ved behandling af anmodninger om udbetaling af tilskud, der er modtaget den 1. januar 2016 eller senere, jf. artikel 2 i Kommissionens delegerede forordning (EU) 2016/1393 af 4. maj 2016.
