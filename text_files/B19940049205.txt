 I medfør af § 1, § 2, stk. 2 og 3, § 4 og § 5 i lov nr. 266 af 6.
maj 1993 om journal over brug af plantebeskyttelsesmidler og eftersyn af udstyr til udbringning af plantebeskyttelsesmidler i jordbruget og efter bemyndigelse fastsættes:
 § 1.  Ejere og brugere af jordbrugsbedrifter, herunder  

 landbrugsfællesskaber som omhandlet i § 10 i lov om landbrugsejendomme, jf.  

 lovbekendtgørelse nr. 504 af 17. juli 1989, der er omfattet af de af Told- og  

 Skattestyrelsen fastsatte benyttelseskoder 05 (landbrug, bebygget), 07  

 (frugtplantage, gartneri og planteskole) eller 17 (ubebygget landbrugslod  

 m.v.), skal føre journal over deres anvendelse af plantebeskyttelsesmidler.
 Stk. 2.  Ved plantebeskyttelsesmidler forstås produkter,  

 der anvendes mod skadegørere, ukrudt og andre uønskede planter samt til  

 nedvisning og vækstregulering i plantekulturer, og som er godkendt efter  

 Miljøministeriets bekendtgørelse om bekæmpelsesmidler.
 § 2.  For landbrugsfællesskaber kan journalen føres  

 for fællesskabet af en ejer eller bruger i fællesskabet eller af de enkelte  

 ejere og brugere for de enkelte bedrifter, der indgår i  

 landbrugsfællesskabet.
§ 3.  Journalen skal indeholde de oplysninger, der er  

 anført i bilag 1, og skal føres løbende og senest 7 dage efter anvendelsen af  

 plantebeskyttelsesmidler.
Journalen skal opbevares i mindst 5 år.
§ 4.  § 1-3 gælder ikke for § 5.  Plantedirektoratet foretager efter  

 retningslinierne i bilag 2 eftersyn af udstyr, der anvendes til at udbringe  

 plantebeskyttelsesmidler, dog ikke af udstyr, der udelukkende anvendes på  

 bedrifter og arealer nævnt i § 4.
 § 6.  Plantedirektoratet fører tilsyn med, at  

 bekendtgørelsen overholdes.
 § 7.  Overtrædelse af § 1 og § 3 straffes med bøde.
 § 8.  Bekendtgørelsen træder i kraft den 1. august  

 1994.
Plantedirektoratet, den 7. juni 1994 Mogens Nagel Larsen /Kirsten Jacobsen BILAG 1 Indhold af journal (Til § 3) Journalen skal mindst indeholde følgende oplysninger:
- markens/arealets identifikation - markens/arealets størrelse i ha (angives med 1 decimal) eller for  

 væksthus i (m2) - afgrøde/kultur - anvendt middel, dosering pr. ha (landbrug/gartneri/planteskole) eller  

 pr. (m2) (væksthus) - dato for anvendelsen - ejers/brugers navn BILAG 2 Eftersyn af sprøjteudstyr (Til § 5) MARKSPRØJTER A.
MARKSPRØJTERS FUNKTION Marksprøjter efterses efter følgende retnings-linier:
 Armatur (ventiler, trykindstilling m. m.) skal fungere efter hensigten.
B.
FORBEREDELSE TIL EFTERSYN AF MARKSPRØJTER Udstyr skal klargøres på følgende måde:
BILAG 3 Landbrugsafgrøder (Til § 4, nr. 1)) Ved landbrugsafgrøder forstås:
Korn Markærter og anden bælgsæd til modenhed Rodfrugt Industrifrø Frø til udsæd Græs og grønfoder Juletræskultur under 10 år Pyntegrøntkultur under 10 år Andre afgrøder, der i henhold til Det Europæiske Fællesskabs  

 kommissionsforordninger (EØF) nr. 334/93 og nr. 2595/93, må dyrkes på udtagne  

 arealer.
