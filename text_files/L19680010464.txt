 Ved en protokol undertegnet i Oslo den 19. juni 1968 er der truffet aftale  

 mellem regeringerne i Danmark, Finland, Norge og Sverige om Finlands  

 tilslutning til overenskomst af 3. marts 1956 om forholdet mellem værnepligt  

 og statsborgerret i Danmark, Norge og Sverige, jfr. udenrigsministeriets  

 bekendtgørelse nr. 14 af 23. marts 1956, Lovtidende C.
 Protokollen har følgende ordlyd:
 PROTOKOL mellem Danmark, Finland, Norge og Sverige angående Finlands  

 tilslutning til overenskomst mellem Danmark, Norge og Sverige af 3. marts  

 1956 om forholdet mellem værnepligt og statsborgerret i Danmark, Norge og  

 Sverige.
 Efter at Finlands regering er blevet indbudt til at tilslutte sig  

 overenskomsten mellem Danmark, Norge og Sverige af 3. marts 1956 om forholdet  

 mellem værnepligt og statsborgerret i Danmark, Norge og Sverige, er  

 regeringerne i Danmark, Finland, Norge og Sverige blevet enige om, at Finland  

 tilslutter sig den nævnte overenskomst.
 Med tjeneste i forsvaret i den i artikel 3 omhandlede betydning  

 ligestilles for Finlands vedkommende i henhold til artikel 4 våbenfri  

 værnepligtstjeneste.
 Denne protokol træder i kraft ved undertegnelsen.
 Til bekræftelse heraf har de respektive staters befuldmægtigede  

 undertegnet denne protokol og forsynet den med deres segl.
Udfærdiget i Oslo den 19. juni 1968 i et eksemplar på dansk, finsk, norsk  

 og svensk.
Eksemplaret skal deponeres i det norske udenrigsdepartement, som  

 skal sende bekræftede kopier til de øvrige kontraherende staters regeringer.
