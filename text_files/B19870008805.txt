 I henhold til § 1, stk. 3, § 10, stk. 2 og 3, samt § 15 a i lov nr. 289 af  

 8. juni 1977 om erhvervsfaglige grunduddannelser, som ændret senest ved § 13  

 i lov nr. 217 af 23. april 1986, fastsættes:
Optagelsesbestemmelser § 1.  For at kunne optages i de erhvervsfaglige  

 grunduddannelser skal eleven have opfyldt undervisningspligten i henhold til  

 lovgivningen herom.
 Stk. 2.  Undervisningsministeriet, Direktoratet for  

 Erhvervsuddannelserne, kan træffe bestemmelse om det antal elever, der årligt  

 kan optages i basisuddannelsen (1. del) inden for hvert hovederhvervsområde.
 Stk. 3.  Efter indstilling fra Erhvervsuddannelsesrådet  

 udpeger direktoratet de uddannelsessteder, hvor undervisningen skal foregå.
 Stk. 4.  Direktoratet kan bestemme, at et vist antal  

 uddannelsespladser skal forbeholdes bestemte grupper af ansøgere.
§ 2.  Der foretages en samordning af tilmeldings- og  

 optagelsesproceduren vedrørende basisuddannelserne og andre  

 ungdomsuddannelser.
Undervisningsministeren fastsætter særlige regler herom.
 Stk. 2.  Direktoratet for Erhvervsuddannelserne kan  

 fastsætte regler om, at ansøgere skal indsende en lægeerklæring til  

 uddannelsesstedet.
Stk. 3.  Optagelse sker normalt på den skole, i hvis  

 lokalområde eleven har bopæl.
Direktoratet kan bestemme, at enkelte skoler  

 kan optage ansøgere, som har bopæl uden for lokalområdet.
Disse elever kan  

 optages på skolehjem.
 Stk. 4.  Direktoratet fastsætter efter indstilling fra  

 Erhvervsuddannelsesrådet regler for optagelse i tilfælde, hvor antallet af  

 ansøgere overstiger det godkendte elevantal.
 Stk. 5.  Er der ledige uddannelsespladser, vil ansøgere,  

 der har meldt sig efter ansøgningsfristens udløb, eller som ikke opfylder  

 optagelsesbetingelsen i stk. 3, 1. pkt., kunne optages i kronologisk orden.  

 De sidstnævnte ansøgere kan dog kun optages på skoler, som tillige har plads  

 på godkendte skolehjem.
 Stk. 6.  Den enkelte skole træffer afgørelse om,  

 hvorvidt en ansøger kan optages.
 Stk. 7.  Skolens afgørelse i medfør af stk. 6 kan af  

 ansøgeren indbringes for Direktoratet for Erhvervsuddannelserne, jf. § 20.
 § 3.  Skolen kan i særlige tilfælde optage elever  

 efter skoleårets begyndelse.
 Stk. 2.  Direktoratet kan efter indstilling fra  

 vedkommende erhvervsuddannelsesudvalg godkende særligt tilrettelagte  

 uddannelsesforløb for handicappede ansøgere og for ansøgere, der gennem anden  

 uddannelse eller beskæftigelse helt eller delvis har opnået basisårets  

 uddannelsesmål.
 § 4.  Elever kan fortsætte uddannelsen i 2. del inden  

 for den valgte uddannelsesretning, når de har gennemført basisuddannelsen,  

 jf. § 19, stk. 4, og når de ved uddannelser, der omfatter praktikophold, har  

 indgået uddannelsesaftale efter kapitel 3.
 Stk. 2.  Direktoratet kan efter indstilling fra  

 Erhvervsuddannelsesrådet i særlige tilfælde fastsætte, at eleverne kan  

 begynde på uddannelsen i 2. del uden at have indgået uddannelsesaftale.
 Stk. 3.  Direktoratet kan endvidere efter indstilling  

 fra det faglige udvalg eller brancheudvalg i særlige tilfælde tillade en elev  

 at begynde på et kompetencegivende trin i 2. del, selv om betingelserne efter  

 stk. 1 ikke er opfyldt.
 Stk. 4.  Af hensyn til elevernes uddannelses- og  

 erhvervsmulighed kan direktoratet efter indstilling fra  

 Erhvervsuddannelsesrådet begrænse tilgangen til bestemte  

 uddannelsesretninger.
Elevernes deltagelse i skoleundervisningen § 5.  Eleverne skal deltage i skoleundervisningen.
Stk. 2.  Elever, der uden lovlig grund udebliver fra  

 undervisningen, eller som gør sig skyldig i alvorlige disciplinære  

 forseelser, kan, når mindre vidtgående foranstaltninger forgæves har været  

 anvendt, udelukkes fra fortsat undervisning.
Afgørelse om udelukkelse fra  

 fortsat undervisning træffes af Direktoratet for Erhvervsuddannelserne efter  

 indstilling fra skolen.
Udelukkelse af en elev under basisuddannelse på grund  

 af elevens udeblivelse fra undervisningen uden lovlig grund afgøres dog af  

 skolen.
Skolens afgørelse kan af eleven indbringes for direktoratet, jf. §  

 20. Afgørelsen skal være ledsaget af vejledning om klageadgangen.
Det  

 pågældende faglige udvalg og praktikvirksomheden samt  

 arbejdsformidlingskontoret skal underrettes om udelukkelse fra undervisning i  

 2. del.
 Stk. 3.  Uddannelsesaftalen bortfalder, hvis eleven  

 udelukkes fra undervisningen.
Stk. 4.  Elever kan indkaldes til supplerende  

 undervisning efter nærmere regler, som direktoratet fastsætter.
For elever,  

 der har modtaget supplerende skoleundervisning, kan praktikperioden forlænges  

 tilsvarende, jf. § 13.
Stk. 5.  Elever, der ikke efter en supplerende  

 skoleundervisning opnår et tilfredsstillende resultat, kan efter  

 omstændighederne udelukkes fra fortsat undervisning.
I så fald finder stk. 2  

 og 3 tilsvarende anvendelse.
Bestemmelser om uddannelsesaftaler m.v. i  

 2. del A.
Uddannelsesaftalen § 6.  Det påhviler eleverne selv at fremskaffe en  

 praktikplads.
 Stk. 2.  Formidling af praktikpladser sker gennem  

 arbejdsformidlingskontorerne, der i videst muligt omfang skal samarbejde med  

 uddannelsesstederne herom.
§ 7.  Eleven og praktikvirksomheden underskriver en  

 uddannelsesaftale ved benyttelse af en formular, der er godkendt af  

 Direktoratet for Erhvervsuddannelserne efter indstilling fra  

 Erhvervsuddannelsesrådet.
Formularen udleveres af arbejdsformidlingskontoret.  

 Er eleven ved aftalens indgåelse undergivet forældremyndighed, skal aftalen  

 tillige underskrives af forældremyndighedens indehavere.
 Stk. 2.  Aftalen, der skal underskrives senest ved  

 ansættelsesforholdets påbegyndelse, skal angive parterne, aftaleperioden, løn  

 og arbejdsvilkår, uddannelsens art angivet som hovederhvervsområde og  

 uddannelsesretning, skoleopholdenes antal, varighed og omtrentlige placering  

 i aftaleperioden samt retningslinierne for praktikuddannelsen.
 Stk. 3.  Praktikvirksomheden indsender straks efter  

 aftalens indgåelse den underskrevne aftaleformular til det lokale  

 arbejdsformidlingskontor, der påser, at aftalen er i overensstemmelse med de  

 regler, der er fastsat for den pågældende uddannelse, og at  

 praktikvirksomheden er godkendt.
 Stk. 4.  Ændringer i eller tilføjelser til aftalen kan  

 kun ske med godkendelse af vedkommende faglige udvalg.
 Stk. 5.  Et arbejdsformidlingskontor kan påtegne en  

 aftale, som er indgået af en elev før afslutningen af basisuddannelsen, med  

 bemærkning om, at aftalen kun er gyldig, hvis eleven gennemfører den til  

 uddannelsen hørende basisuddannelse.
 § 8.  Uddannelsesaftalen skal omfatte skole- og  

 praktikophold svarende til mindst et kompetencegivende uddannelsestrin, jf.  

 dog § 4, stk. 2.
 Stk. 2.  Uddannelsesaftalen kan med det faglige udvalgs  

 godkendelse i særlige tilfælde omfatte flere virksomheder, således at hver  

 virksomhed tegner sig for en bestemt del af den samlede uddannelsestid.  

 Summen af aftaleperioderne skal udgøre samtlige skole- og praktikophold i et  

 kompetencegivende uddannelsestrin, jf. stk. 1.
Stk. 3.  En virksomhed kan med det faglige udvalgs  

 tilslutning indgå uddannelsesaftale, der er betinget af, at eleven i en eller  

 flere nærmere angivne perioder udstationeres til beskæftigelse i  

 uddannelsesmæssigt øjemed i en anden godkendt virksomhed.
Praktikvirksomheden  

 er ansvarlig for, at betingelsen opfyldes inden for den aftalte  

 uddannelsestid.
Retsforholdet mellem aftalens parter i henhold til  

 uddannelsesaftalen og reglerne herom ændres ikke ved udstationering af  

 eleven.
 § 9.  De nærmere bestemmelser om uddannelsesaftalens  

 registrering og skolens indkaldelse af eleven til undervisning fastsættes af  

 direktoratet.
B.
Løn og arbejdsvilkår i aftaleperioden § 10.  I aftaleperioden gælder de ved kollektive  

 overenskomster eller i lovgivningen fastsatte bestemmelser om løn og  

 arbejdsvilkår inden for det pågældende faglige område.
Stk. 2.  For elever, hvor lønnen ikke er fastsat i  

 kollektiv overenskomst mellem fagets arbejdsgiver- og  

 arbejdstagerorganisationer, fastsættes lønnen af et nævn, der nedsættes af de  

 pågældende organisationer og består af 2 arbejdsgiver- og 2  

 arbejdstagerrepræsentanter samt af en af Arbejdsretten udnævnt formand.  

 Tvivlsspørgsmål vedrørende nedsættelse af lønnævn kan indbringes for  

 Direktoratet for Erhvervsuddannelserne.
Hvis et flertal af de af  

 organisationerne udpegede medlemmer er enig om fastsættelse af en mindsteløn,  

 skal der mindst betales den således fastsatte løn.
Meddelelse om  

 fastsættelsen skal gennem Arbejdsdirektoratet sendes til  

 arbejdsformidlingskontorerne.
Kontorerne påser, at den løn, der er vedtaget i  

 uddannelsesaftalen i det pågældende fag, ikke ligger under den således  

 fastsatte mindsteløn, der også skal være gældende for løbende  

 uddannelsesaftaler.
For så vidt der ikke opnås flertal blandt de af  

 organisationerne udpegede medlemmer om fastsættelse af en mindsteløn, er  

 nævnets formand berettiget til at offentliggøre resultatet af forhandlingerne  

 og derunder at anføre sit eget standpunkt.
 Stk. 3.  Endvidere gælder de regler, der i lovgivningen  

 er fastsat om arbejdsmiljø, arbejdsmarkedets tillægspension (ATP),  

 lønmodtagernes garantifond og arbejdsskadeforsikring.
Stk. 4.  I tilfælde af sygdom, svangerskab og fødsel  

 inden for aftaleperioden gælder dagpengelovens regler.
For elever, der  

 henhører under funktionærlovens eller medhjælperlovens område, gælder dog  

 reglerne i disse love.
Stk. 5.  Eleverne er omfattet af ferieloven.
For elever,  

 der henhører under medhjælperlovens område, gælder dog reglerne i denne lov.
 § 11.  Arbejdsgiveren kan kun undtagelsesvis anvende  

 eleven til arbejde, som ikke har et uddannelsesmæssigt sigte, og kun under  

 forudsætning af, at det uddannelsesmæssige mål kan nås.
C.
Uddannelsesaftalens varighed § 12.  Uddannelsesaftalen kan normalt ikke opsiges i  

 aftaleperioden, jf. dog stk. 3.
 Stk. 2.  Hvis parterne er enige derom, kan aftalen  

 bringes til ophør før afslutningen af et kompetencegivende trin.
Stk. 3.  De første 3 måneder af aftaleperioden betragtes  

 som en gensidig prøvetid, inden for hvilken hver af parterne kan hæve aftalen  

 uden angivelse af nogen grund.
Eventuelle skoleophold medregnes ikke i  

 prøvetiden, som forlænges tilsvarende.
 Stk. 4.  For elever, der er undergivet  

 forældremyndighed, kræver de dispositioner, der er nævnt i stk. 2 og 3,  

 samtykke fra forældremyndighedens indehavere.
§ 13.  Vedkommende faglige udvalg eller brancheudvalg  

 kan på virksomhedens eller elevens begæring forlænge aftaleperioden, hvis  

 eleven på grund af sygdom har været fraværende fra praktikvirksomheden i mere  

 end 10 pct. af den uddannelsestid, der er fastlagt i uddannelsesaftalen.  

 Aftalen kan ikke forlænges med mere end fraværsperioden.
Aftalen skal  

 påtegnes om forlængelsen, og der skal gives arbejdsformidlingskontoret  

 meddelelse herom.
 Stk. 2.  Hvor andre særlige forhold måtte tale derfor,  

 kan det faglige udvalg eller brancheudvalg godkende en forlængelse af  

 aftaleperioden.
D.
Uddannelsesaftalens ophævelse, tvistigheder m.v.
 § 14.  I tilfælde, hvor en af parterne ønsker at  

 ophæve uddannelsesaftalen efter § 15, stk. 1 eller stk. 2, og i tilfælde af  

 uoverensstemmelser mellem elev og praktikvirksomhed skal vedkommende faglige  

 udvalg eller brancheudvalg underrettes, for at sagen derved kan søges  

 forligt.
 § 15.  Hvis en af parterne væsentligt misligholder  

 sine forpligtelser, kan den anden part hæve aftalen.
 Stk. 2.  Hvis en væsentlig forudsætning for  

 aftaleindgåelsen er urigtig eller senere brister, kan en af parterne  

 ligeledes hæve aftalen.
Stk. 3.  Ophævelse efter stk. 1 eller stk. 2 skal dog  

 ske inden for 1 måned efter, at den pågældende part har fået kendskab til  

 eller ved anvendelse af almindelig agtpågivenhed burde have fået kendskab til  

 den omstændighed, som begrunder ophævelsen.
Er eleven undergivet  

 forældremyndighed, kan ophævelse fra elevens side kun ske med samtykke fra  

 forældremyndighedens indehavere.
 § 16.  Tvistigheder mellem elev og praktikvirksomhed -  

 herunder tilfælde, som det ikke er lykkedes at forlige efter § 14 - kan af  

 hver af parterne indbringes for det tvistighedsnævn, der er nedsat i henhold  

 til lov om erhvervsfaglige grunduddannelser § 11.
 § 17.  Ophæves en uddannelsesaftale, skal  

 praktikvirksomheden senest 14 dage fra ophævelsen skriftligt underrette  

 skolen og arbejdsformidlingskontoret herom.
§ 18.  Erhvervsuddannelsesudvalgene skal i samarbejde  

 med de faglige udvalg og brancheudvalg arbejde for de bedst mulige  

 uddannelsesmæssige forhold i praktikvirksomhederne.
Udvalgene kan i den  

 anledning aflægge besøg i praktikvirksomhederne.
 Uddannelsesbeviser m.v.
 § 19.  Om uddannelsesbeviser m.v. inden for de  

 tekniske hovederhvervsområder gælder de regler, der er fastsat særskilt  

 herom, jf. for tiden bekendtgørelse nr. 542 af 12. november 1981. Om  

 uddannelsesbeviser m.v. inden for handels- og kontorområdet gælder reglerne i  

 stk. 2-5.
 Stk. 2.  Til elever, der har gennemført  

 basisuddannelsen, udsteder skolen et bevis.
Stk. 3.  Efter tilfredsstillende gennemførelse af et  

 kompetencegivende uddannelsestrin under 2. del udsteder praktikvirksomheden  

 et uddannelsesbevis på grundlag af erklæringer fra skolen om den gennemførte  

 uddannelse.
Praktikvirksomheden giver arbejdsformidlingskontoret meddelelse  

 om udstedelse af beviset.
Stk. 4.  Gennemføres uddannelsen ikke, har eleven ret  

 til en dokumentation, der beskriver den gennemgåede del af uddannelsen.
Denne  

 dokumentation udstedes af skolen, hvis basisuddannelsen ikke er gennemført,  

 og ellers af praktikvirksomheden efter reglerne i stk. 3.
 Stk. 5.  Direktoratet for Erhvervsuddannelserne  

 fastsætter efter indstilling fra Erhvervsuddannelsesrådet bestemmelser om  

 bedømmelse af elevernes faglige udbytte af undervisningen samt regler for  

 uddannelsesbevisernes og erklæringernes nærmere udformning og udstedelse.
Klage § 20.  Klager over skolens afgørelser efter denne  

 bekendtgørelse indsendes til Undervisningsministeriet, Direktoratet for  

 Erhvervsuddannelserne.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratets afgørelser vedrørende denne  

 bekendtgørelse kan ikke indbringes for højere administrativ myndighed.
Ikrafttræden § 21.  Bekendtgørelsen træder i kraft 1. april 1987.
 Stk. 2.  Bekendtgørelse nr. 380 af 31. juli 1978 om  

 optagelse og om uddannelsesaftaler m.v. for elever i de erhvervsfaglige  

 grunduddannelser ophæves.
