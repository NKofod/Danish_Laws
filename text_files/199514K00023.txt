Nr BTL 23 Betænkning over Forslag til lov om ændring af lov om social bistand  

 (Indførelse af beskæftigelseskrav og forlængelse af periode for unge  

 kontanthjælpsmodtagere)   

 Nr L 23 1995-96, 1. samling Afgivet af Socialudvalget Afgivet: 19951207 Udvalget har behandlet lovforslaget i nogle møder og har herunder stillet  

 spørgsmål til socialministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse uændret.
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.
 Lovforslaget er en del af regeringens samlede arbejdsmarkedsudspil her  

 rettet imod bistandsklienter.
Lovforslaget gør det vanskeligere at komme fri af den lave ungdomssats,  

 ved at beskæftigelsesperioden forlænges fra 12 til 18 måneder og  

 beskæftigelseskravet øges.
SF ser det som et rent spareforslag.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
 Det pågældende lovforslag er et led i bestræbelserne på at bringe  

 ungesatserne ned på et helt igennem uacceptabelt lavt niveau.
 De unge skal tvinges ind i et uddannelsesforløb, så derfor skal  

 mulighederne for at få blot en anelse mere at leve for end SU-niveauet  

 effektivt lukkes af.
 Det foreliggende lovforslag stiller krav om 18 måneders beskæftigelse mod  

 de gældende 12 måneder, og om at de månedlige indtægter skal stamme fra  

 beskæftigelse, for at den unge kan svinge sig op på det niveau, der gælder  

 for alle over 25 år.
Enhedslisten finder det principielt helt forkert at presse folk på  

 økonomien for at få dem til at gå igang med en uddannelse.
Det er den  

 dårligst tænkelige motiverende faktor.
 Signalet til de unge, som bliver omfattet af reglerne i lovforslaget, er  

 forkert, og det vil have en negativ indflydelse på unges muligheder for at  

 komme fri af de lave ungdomsydelser.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Dorit Myltoft (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Lene Espersen  

 (KF) Jens Jørgensen (KF) Tom Behnke (FP) nfmd.
Dansk Folkeparti havde  

 ikke medlemmer i udvalget.
