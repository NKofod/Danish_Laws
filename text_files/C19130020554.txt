 I det af Amtet under 23de f.M. hertil tilbagesendte Andragende har  

 Konditor N. af A., hvis Hustru O. den 22de Januar 1911 er afgaaet ved Døden i  

 Flensborg, hvor begge Ægtefæller dengang havde bopæl, anholdt om, at Boet  

 efter hans nævnte Hustru i Henhold til Skiftelovens § 87 maa blive henvist  

 til Behandling ved en Skifteret her i Landet.
 Foranlediget heraf skal man meddele, at Justitsministeriet, idet man  

 forudsætter, at Andrageren har levet i sædvanligt Formuefællesskab med sin  

 afdøde Hustru, gaar ud fra, at han ved Henvendelse til den Skifteret, under  

 hvilken han nu bor, vil kunne faa sit og sin Hustrus Fællesbo taget under  

 Skiftebehandling, uden at Henvisning ifølge Skiftelovens § 87 er fornøden.
