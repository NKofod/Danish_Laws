Bekendtgørelse om ændring af bekendtgørelse om selvforskyldt ledighed (Inddragelse af andre aktører) § 1 I bekendtgørelse nr. 178 af 19. februar 2007 om selvforskyldt ledighed, som ændret ved bekendtgørelse nr. 750 af 22. juni 2007, foretages efter forhandling med Beskæftigelsesrådet følgende ændring:
 1. Indledningen affattes således:
»I medfør af § 57, stk. 5, § 62, stk. 6, § 63, stk. 6, § 63 a, stk. 4, og § 65, stk. 5, i lov om arbejdsløshedsforsikring m.v., jf. lovbekendtgørelse nr. 994 af 8. august 2007, som senere ændret ved § 5 i lov nr. 1235 af 24. oktober 2007, § 18, stk. 5, i lov om børnepasningsorlov, jf. lovbekendtgørelse nr. 193 af 23. marts 2004, som senest ændret ved § 7 i lov nr. 1545 af 20. december 2006, og § 15, stk. 5, i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007, fastsættes efter forhandling med Beskæftigelsesrådet:« 2. I § 1 indsættes efter stk. 11 som nyt stykke:
»Stk. 12. Anden aktør, jf. stk. 4, sidestilles i denne bekendtgørelse med jobcenter, jf. stk. 3, i det omfang anden aktør har fået overladt at varetage opgaver efter lov om en aktiv beskæftigelsesindsats i medfør af Arbejdsmarkedsstyrelsens bekendtgørelse om andre aktører m.fl.« § 2 Bekendtgørelsen træder i kraft den 1. april 2008.
