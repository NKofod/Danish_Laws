Nævnet fandt, at indholdet af artiklen den 5. september 2001 kunne  

 være skadeligt og krænkende for klager.
Bladet havde derfor haft  

 pligt til at forelægge oplysningerne for klager.
Da det imidlertid  

 efter det for nævnet oplyste måtte kunne lægges til grund,  

 at bladet havde forsøgt at forelægge de pågældende  

 oplysninger for klageren med henblik på at give denne lejlighed til at  

 kommentere disse, fandt nævnet ikke, at der var sket en  

 tilsidesættelse af god presseskik.
For så vidt angik  

 oplysningerne fra Forbrugerklagenævnet om klagesager, var det  

 nævnets opfattelse, at bladet ikke havde været forpligtet til at  

 forelægge dem for klager eller i øvrigt søge dem  

 nærmere dokumenteret.
 Hvad angik artiklen den 26. september 2001, der blandt andet indeholdt  

 bladets kommentarer i anledning af klagers fremsendelse af brevet af 7.  

 september 2001, fandt Pressenævnet ikke, at denne indeholdt oplysninger  

 af en sådan karakter, at bladet var forpligtet til at forelægge  

 dem for klageren, inden artiklen blev bragt.
Kendelse fra Pressenævnet i sag nr.  

 99/2001 Dansk Flytteservice ApS har ved [K] klaget til  

 Pressenævnet over to artikler bragt i B.T. den 5. september og 26.  

 september 2001, idet han mener, at god presseskik er tilsidesat.
 Af artiklen den 5. september 2001 med overskriften  

"Advarsel: Undgå Dansk Flytteservice" fremgik  

 følgende:
"Kære Din Guide Jeg har haft en horribel oplevelse med Dansk Flytteservice  

 ApS og vil høre, om I kan hjælpe mig.
Jeg havde aftalt med Dansk  

 Flytteservice, at firmaet skulle hente mine møbler og opmagasinere dem  

 for senere at flytte møblerne ud i min nye lejlighed.
Klokken 16.00 skal jeg stå parat med alle mine  

 møbler på gaden, men ingen dukker op. 17.00 ringer jeg og  

 rykker.
Firmaet ved ikke helt, hvornår de kan komme med bilen, men  

 måske kl. 19.00. Det kan jeg ikke, fordi jeg har en aftale.
Derfor  

 sender firmaet en kontordame med bilen.
En uge efter kan jeg flytte ind i min nye lejlighed.
Jeg  

 laver ny aftale med flyttefirmaet om, at de skal komme med møblerne  

 kl. 20.00, og at de på vejen skal hente et køleskab for mig.
Kl.  

 20.00 ringer firmaet og siger, at de bliver halvanden time forsinkede.
Det  

 kan jeg ikke vente på og vil aflyse aftalen.
Men så bliver jeg  

 truet med ekstra regning.
Derfor henter jeg selv køleskabet, og Dansk  

 Flytteservice lover, at de helt sikkert vil komme kl. 21.00 næste dag.  

 Det gør de ikke.
Over telefonen siger de, at de tidligst kan  

 være der kl. 23.00. Jeg aflyser.
Næste dag lyder aftalen på 17.00. Igen er der  

 problemer, men til sidst dukker samme kontordame fra tidligere op med  

 flyttebilen.
Hun hjælper mig op med sengen.
Men resten må jeg  

 selv bære op.
Jeg betaler regningen på 1.750 kr.
Bagefter  

 forsøgte jeg at få noget af regningen refunderet, men det ville  

 ejeren af firmaet slet ikke høre tale om.
Kan I hjælpe mig? Venlig hilsen Lars  Hansen Vanløse.
Kære  Lars  Hansen Du er kommet i kløerne på et flyttefirma, som  

 Forbrugerrådet vil køre sag imod.
Da B.T. ringede til Dansk Flytteservice, fik vi en utrolig  

 højtråbende mand i røret.
Det viste sig senere at  

 være ejeren [K]. [K] råbte og truede med sagsanlæg.
Ikke  

 blot mod journalister, men også mod Forbrugerklagenævnet og  

 kunder, der klager.
"Sådanne personer kan vi ikke have med at  

 gøre.
De kommer til at stå til regnskab.
De får en  

 erstatningssag på halsen," skreg [K] gennem telefonen.
 I Forbrugerklagenævnet kender man udmærket [K]  

 og Dansk Flytteservice, der ifølge nævnet tidligere hed [K]s  

 Flyttebutik.
 Igennem de sidste seks år har  

 Forbrugerklagenævnet modtaget et utal af klager over [K]s  

 forretningsmetoder.
 Typisk har klagerne aftalt en flytning til billig penge.  

 Når møblerne så var kommet ombord i flyttebilen, har  

 chaufføren rakt en ordrebeskrivelse ud ad vinduet, som kunden skulle  

 skrive under på.
 Først bagefter opdagede kunden, at prisen på  

 ordresedlen var dobbelt så høj som aftalt.
"Det er normalt sager, vi ikke kan tage os af, fordi  

 vi kun har kundens ord for, hvad der er sket.
Vi har ikke   som domstolene  

 mulighed for at afhøre de involverede personer.
 Men da vi efterhånden har 40 enslydende klager over  

 flyttefirma, vil Forbrugerrådet køre en principsag mod  

 siger jurist  Ann  Lehmann  Erichsen,  

 Forbrugerklagenævnet.
 Hun mener, at det lyder som om du har en oplagt sag, og  

 råder dig til at sende din klage til Forbrugerklagenævnet.
Venlig hilsen Pia  Junø" Artiklen var ledsaget af et billede af  Lars  Hansen,  

 hvortil var knyttet følgende tekst:
" Lars  Hansen hyrede Dansk Flytteservice, men endte  

 med selv at bære sine møbler, for firmaet sendte   med  

 stor forsinkelse   en kontordame ud med flyttebilen." Af artiklen den 26. september 2001 med overskriften  

"Den går ikke, [K]" fremgik det, at "Det er under al kritik at true sine tidligere  

 kunder, fordi de er utilfredse.
Det gør man bare ikke.
Ikke desto  

 mindre har [K], ejer af Dansk Flytteservice, sendt et brev til  Lars  Hansen,  

 der kun kan opfattes som en trussel.
Kort fortalt har  Lars  Hansen   været ude for en  

 utrolig dårlig service, da Dansk Flytteservice skulle flytte for ham.  

 Adskillige gange dukker Dansk Flytteservice ganske simpelt ikke op på  

 aftalte tidspunkter.
Det på trods af, at aftalen lød på,  

 at  Lars  Hansen skulle have sine møbler stående parat på  

 gaden.
Da Dansk Flytteservice endelig dukker op, er eneste repræsentant  

 en kontordame.
Det siger sig selv, at hun ikke er særlig effektiv til  

 at flytte.
Resultatet er, at  Lars  Hansen   selv må bære sine  

 møbler op i lejligheden.
Det er tilladt at klage Lars  Hansen er selvfølgelig utilfreds og vil have  

 nogle af sine penge tilbage.
Det vil Dansk Flytteservice ikke være med  

 til.
Derfor klager  Lars  Hansen til B.T..
Efter at  Lars  Hansens klage har været i B.T.,  

 dukker trusselsbrevet op med posten.
En lettere rystet  Lars  Hansen    

 kontakter igen B.T.. Han er selvfølgelig nervøs for, at der kan  

 ligge noget reelt bag truslen.
Men B.T. kan med det samme berolige.
Man kan ikke  

 både true med advokat og krav om erstatning og samtidig tage forbehold  

 for, at sagen måtte ende i en retssag.
Det er rent sludder.
 For en sikkerheds skyld kontakter B.T.  

 Forbrugerklagenævnet, der allerede har  Lars  Hansens sag mod Dansk  

 Flytteservice.
" Lars  Hansen har ikke brudt nogen regler ved at  

 fortælle B.T., at han har et problem og spørge om, hvad han skal  

 gøre.
Jeg vil anbefale  Lars  Hansen at indsende en kopi af brevet til  

 os, så det kan indgå i sagsbehandlingen," siger jurist  Ann  

  Lehmann  Erichsen, Forbrugerklagenævnet.
Klager hober sig op Forbrugerklagenævnet har masser af klager over Dansk  

 Flytteservice.
Så mange sager, at der vil blive kørt en  

 principiel sag over domstolene mod Dansk Flytteservice.
Jurist  Ann  Lehmann  Erichsen pointerer, at så  

 længe der verserer en sag i Forbrugerklagenævnet, kan ingen af  

 parterne anlægge sag for domstolene." I artiklen var indsat artiklen fra den 5. september 2001  

 og et brev af 7. september 2001 fra Dansk Flytteservice ApS til  Lars  

  Hansen, hvortil var knyttet følgende tekst.
 "Langt ude: Dansk Flytteservice svigtede  Lars  

  Hansen, som derefter advarede mod firmaet i B.T.. Omtalen 5. september  

 (herover th.) fik ejeren af Dansk Flytteservice til at sende  Lars  Hansen et  

 trusselsbrev (herover tv.).
 Klageren har anført, at han finder, at bladet med  

 artiklerne har tilsidesat god presseskik.
For så vidt angår artiklen den 5. september  

 2001 har klager oplyst, at han forud for artiklens offentliggørelse  

 blev ringet op af bladet.
Dette skete den 30. august 2001 ved 14-tiden.  

 På daværende tidspunkt var klager optaget, hvilket journalisten  

 blev gjort opmærksom på.
Denne havde imidlertid ikke  

 forståelse for, at han ikke havde anledning til en samtale på den  

 pågældende tidspunkt, og journalisten fortsatte med at stille  

 pågående spørgsmål.
Formodentlig har journalisten  

 præsenteret sig ved opringningen, uden at navnet blev oplyst.  

 Journalisten oplyste, at en kunde ved navn  Lars  Hansen havde henvendt sig  

 til bladet og givet udtryk for sin utilfredshed med Dansk Flytteservice, idet  

 han havde fået en meget dårlig behandling.
Klager oplyste, at han  

 ikke kendte nævnte kunde, og at han ikke kunne svare på  

 spørgsmål umiddelbart.
Journalisten udtalte da, at når  

 klager nægtede at samarbejde, måtte hun skrive, hvad kunden havde  

 oplyst.
Hertil svarede klager, at han ikke nægtede at udtale sig, og at  

 hun var velkommen til en samtale på virksomhedens kontor, hvor der  

 samtidig ville kunne fremlægges dokumentation.
Journalisten tog imod  

 dette tilbud, men meddelte, at hun ville medbringe et kamerahold.
Klager  

 afviste, at en fotograf skulle medbringes og nægtede at stille op til  

 fotografering.
Et interview er ikke betinget af fotografering.
Endvidere bad  

 klager om journalistens navn, da han ikke tidligere havde opfattet dette.  

 Journalisten afviste at oplyse sit navn og udtalte på et tidspunkt  

 under telefonsamtalen, at klager var truende.
Klageren har anført, at han er klar over, at  

 første del af artiklen er oplysninger, der stammer fra bladets kilde,  

  Lars  Hansen.
De pågældende oplysninger har klager været  

 afskåret fra at få mulighed for at kommentere, hvilket strider  

 mod god presseskik.
Ligeledes har klager været afskåret fra at  

 få mulighed for at kommentere de udtalelser fra  

 Forbrugerklagenævnet, der er indeholdt i journalistens svar til  Lars  

  Hansen.
Klageren har desuden anført, at artikler i den  

 pågældende rubrik, "Din Guide", bør   som  

 overskriften siger - bruges til orientering af forbrugerne og til vejledning  

 om, hvor de skal henvende sig, og hvilke muligheder de har, såfremt  

 forbrugeren "trænger til et godt råd om forbrug". I  

 dette tilfælde er artiklen medtaget som ren chikane mod en enkeltperson  

 samt dennes firma.
Klager kan ikke finde sammenhæng mellem den meget  

 store og chikanerende overskrift og forbrugerens beskrivelse af en ydelse.  

 Klager har samtidig påpeget, at med hensyn til journalistens "gode  

 råd" til  Lars  Hansen   om at sende en klage til  

 Forbrugerklagenævnet havde  Lars  Hansen for længst  

 nærmere den 8. august 2001   indsendt en klage, og klager  

 spørger i den forbindelse, om der ikke her er tale om  

 forsømmelse af oplysning fra journalistens side.
Klageren har endelig anført, at den  

 pågældende artikel er endnu et eksempel på, at journalister  

 "løber hinanden i hælene" og bruger samme  

 journalistik, som andre journalister har benyttet.
Der henvises til udsagnet  

 "Når møblerne så var kommet ombord i flyttebilen, har  

 chaufføren rakt en ordrebekræftelse ud ad vinduet, som kunden  

 skulle skrive under på". Denne udtalelse er første gang  

 brugt i en artikel i Jyllands-Posten, men senere adopteret af andre.
Det er  

 samlet klagers opfattelse, at bladet med artiklen den 5. september 2001 har  

 tilsidesat god presseskik.
 Hvad angår artiklen den 26. september 2001 har  

 klageren anført, at han ikke forud for artiklens  

 offentliggørelse er blevet kontaktet af bladet med henblik på at  

 give ham lejlighed til at udtale sig.
Bladet har indledningsvis oplyst, at Dansk Flytteservice  

 ApS i brev af 17. september 2001 adviserede Pressenævnet om, at klage  

 over artiklen den 5. september 2001 ville blive indgivet.
Den 27. september  

 2001 bekræftede klager telefonisk, at brevet af 17. september 2001 var  

 at betragte som en klage.
Bladet har i den forbindelse anført, at klager ikke  

 inden for den i  medieansvarslovens § 34, stk. 2, fastsatte frist på 4  

 uger har indgivet en skriftlig klage, der var egnet til at danne grundlag for  

 behandling af sagen.
Nævnet bør derfor for så vidt  

 angår artiklen den 5. september 2001 afvise klagen.
Bladet har i øvrigt bestridt at have handlet i  

 strid med god presseskik.
Bladet har i den forbindelse oplyst, at man den 5.  

 september 2001 bragte et brev, man havde modtaget fra  Lars  Hansen.
I brevet  

 oplyste  Lars  Hansen om sine erfaringer med klagers flyttefirma.
Som  

 beskrevet i artiklen kontaktede bladet telefonisk klager, inden artiklen blev  

 bragt.
Bladet fastholder beskrivelsen i artiklen af telefonsamtalen mellem  

 klager og bladets journalist.
Bladet har i den forbindelse henvist til  

 nævnets sag nr. 119/2000.
Bladet har i den forbindelse anført, at det beror  

 på klagers egne forhold, at denne ikke har fremsat konkrete  

 bemærkninger til  Lars  Hansens udsagn om flyttefirmaet, idet bladet  

 gav klager muligheden herfor.
Det forhold, at klager reagerer aggressivt  

 på henvendelser fra medierne, kan ikke udelukke, at hans firma  

 gøres til genstand for medieomtale.
Bladet har således ikke  

 tilsidesat pligten til at forelægge oplysningerne fra  Lars  Hansen for  

 klager.
Bladet har endvidere oplyst, at man i forbindelse med  

 artiklens tilblivelse rettede henvendelse til Forbrugerklagenævnet,  

 hvorfra oplysningerne i artiklens 2. spalte stammer.
Der findes ikke her  

 udsagn, som bladet under de foreliggende omstændigheder har haft pligt  

 til at forelægge for klager.
De nævnte faktuelle forhold har  

 tidligere været omtalt i medierne, og bladet havde uden succes  

 søgt at få kommentarer fra klager til  Lars  Hansens   brev.
Der  

 er ikke efter de vejledende regler for god presseskik pligt til at  

 forelægge udsagn af vurderende karakter.
Bladet har i forhold til klagers oplysning om, at  Lars  

  Hansen den 8. august 2001 indgav klage over firmaet til  

 Forbrugerklagenævnet, anført, at man ikke er bekendt med,  

 hvorvidt dette er tilfældet.
Der er ikke tale om et forhold, der har  

 haft betydning for bladets omtale af sagen, og bladets anbefaling af at  

 indbringe sagen for Forbrugerklagenævnet er under alle  

 omstændigheder berettiget.
 Bladet har videre anført, at man ikke som  

 anført af klager har fremsat "ensidige, chikanerende og skadelige  

 udtalelser" om klagers firma, og samlet er det bladets opfattelse, at  

 bladet ikke ved at bringe artiklen den 5. september 2001 har handlet i strid  

 med god presseskik.
Vedrørende artiklen den 26. september 2001 har  

 klageren anført, at denne ikke indeholder oplysninger af faktisk  

 karakter, der kan anses for omfattet af pligten til at skulle  

 forelægges for klager.
I artiklen refereres et brev af 7. september  

 2001 fra klager til  Lars  Hansen, og de tidligere gengivne oplysninger fra  

 Forbrugerklagenævnet gentages.
Disse oplysninger kan ikke anses for  

 omfattet af pligten til at skulle forelægges.
Derudover citeres en  

 jurist fra Forbrugerklagenævnet for nogle generelle betragtninger om  

 dels forholdet mellem domstolsprøvelse og behandling for  

 Forbrugerklagenævnet, dels om  Lars  Hansens ret til at oplyse medierne  

 om sine erfaringer med klagers flyttefirma.
Disse generelle vurderinger er  

 ikke omfattet af pligten til at skulle forelægges.
 Bladet har afslutningsvis anført, at bladet heller  

 ikke i artiklen den 26. september 2001 har fremsat "ensidige,  

 chikanerende og skadelige udtalelser" om klagers firma, og bladet finder  

 samlet, at artiklen ikke udgør en krænkelse af god  

 presseskik.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet på baggrund af klagers telefoniske tilkendegivelse af 27.  

 september 2001 har valgt at betragte klagers brev af 17. september 2001 som  

 en klage over artiklen den 5. september 2001, og klagen er derfor rettidig  

 indgivet.
 Det fremgår af de vejledende regler for god  

 presseskik, at oplysninger, der kan være skadelige, krænkende  

 eller virke agtelsesforringende for nogen, skal efterprøves i  

 særlig grad, inden de bringes, først og fremmest ved  

 forelæggelse for den pågældende.
Nævnet finder, at indholdet af artiklen den 5.  

 september 2001 kan være skadeligt og krænkende for klager.
Bladet  

 har derfor haft pligt til at forelægge oplysningerne for klager.
Da det  

 imidlertid efter det for nævnet oplyste må kunne lægges til  

 grund, at bladet har forsøgt at forelægge de  

 pågældende oplysninger for klageren med henblik på at give  

 denne lejlighed til at kommentere disse, finder nævnet ikke, at der er  

 sket en tilsidesættelse af god presseskik.
 For så vidt angår oplysningerne fra  

 Forbrugerklagenævnet om klagesager, er det nævnets opfattelse, at  

 bladet ikke har været forpligtet til at forelægge dem for klager  

 eller i øvrigt søge dem nærmere dokumenteret.
 Hvad angår artiklen den 26. september 2001, der  

 blandt andet indeholder bladets kommentarer i anledning af klagers  

 fremsendelse af brevet af 7. september 2001, finder Pressenævnet ikke,  

 at denne indeholder oplysninger af en sådan karakter, at bladet var  

 forpligtet til at forelægge dem for klageren, inden artiklen blev  

 bragt.
 Afsagt den 12. december 2001.
