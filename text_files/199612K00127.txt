Nr LSF 127 Forslag til Lov om ændring af lov om naturbeskyttelse (Regulering af  

 ferske enge og gødskning af arealer, der er omfattet af § 3, og rejsning af  

 fredningssager) Fremsat af Aage Brusgaard (FP) Niels Højland (FP) Poul Nødgaard (DF)  

 Kristian Thulesen Dahl (DF) den 17. december 1996 § 1 I lov nr. 9 af 3. januar 1992 om naturbeskyttelse, som ændret senest ved §  

 2 i lov nr. 439 af 1. juni 1994, foretages følgende ændringer:
 1) § 3, stk. 4, affattes således:
»Stk. 4. Miljø- og energiministeren kan lave frivillige  

 aftaler om gødskning på arealer, som er beskyttet efter stk. 2 og 3, herunder  

 aftaler om mængden af gødskning, der må tilføres disse arealer.« 2) I § 3 indsættes efter stk. 4 som nyt stykke:
»Stk. 5. Ejere og brugere af ferske enge og overdrev kan uden  

 ansøgning fortsat omlægge arealerne efter, hvad ejerne og brugerne finder  

 mest miljømæssigt og landbrugsmæssigt rigtigt.« 3) § 33, stk. 3, affattes således:
»Stk. 3. En fredningssag kan rejses af miljø- og  

 energiministeren, amtsrådet eller kommunalbestyrelsen.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Det har vist sig, at naturbeskyttelseslovens registrering af § 3-områder  

 særligt for kulturenge og overdrev har virket imod hensigten og har givet  

 store problemer med registreringen og administrationen.
Problemet har været  

 særlig stort for lodsejere i marskområdet.
Af miljø- og energiministerens svar på Folketingets Miljø- og  

 Planlægningsudvalgs spørgsmål 594, folketingsåret 1995-96, alm. del - bilag  

 1192, fremgår det, at beskyttelsen af ferske enge indebærer, at  

 »dyrkning af korn og andre sædskifteafgrøder på enge i større omfang end  

 hidtil vil kræve dispensation.
Det samme gælder, såfremt der er ønsker om at  

 omlægge eller på anden måde foretage jordbearbejdning i ferske enge, som ikke  

 hidtil har været regelmæssigt omlagt, hvorved normalt forstås inden for de  

 sidste 7-10 år«.
Det betyder, at der særligt ved Vestkysten er mange lodsejere, der har  

 omlagt (pløjet) deres græsarealer for ikke at falde ind under 7-10  

 års-reglen, hvorved de i stedet for endnu en årrække at dyrke græs ved  

 omdrift er gået over til kornafgrøder.
Det vil sige, at loven virker stik  

 imod dens intentioner.
Det fremgår endvidere af miljø- og energiministerens besvarelse af et  

 spørgsmål om mulighederne for, at et område, der ikke tidligere har været  

 udpeget som § 3-område, ændrer status til dette, at ». . . Arealer kan  

 både »vokse sig ind i« og »vokse sig ud af« beskyttelsen  

 efter lovens § 3.', jf.
Folketingets Miljø- og Planlægningsudvalg,  

 folketingsåret 1995-96, alm. del - bilag 1192. Det faktum, at der på forhånd  

 ikke sker nogen samlet udpegning, og at et område pludselig kan få status af  

 § 3-område alt afhængig af, hvilket plante- og dyreliv der indfinder sig,  

 udgør en trussel mod den enkelte ejers retssikkerhed.
Det er klart, at begrænsningerne af landmændenes dispositionsfrihed fra  

 den ene dag til den anden vil medføre økonomiske tab i form af dels lavere  

 ejendomsværdi, dels manglende mulighed for konjunkturbestemte  

 driftsomlægninger og dels manglende muligheder for generationsbetingede  

 driftomlægninger.
Formålet med lovforslaget er derfor at sikre, at den  

 hidtidige praksis kan forsætte uforandret.
Endvidere foreslås det, at  

 Danmarks Naturfredningsforening fratages retten til at rejse en fredningssag.  

 Det er ikke rimeligt, at private interesseorganisationer er berettiget til at  

 rejse fredningssager.
Det bør kun være folkevalgte organer, der har denne  

 ret.
Bemærkninger til forslagets enkelte bestemmelser Til § 1 Til nr. 1 Der stilles i forvejen krav til landmanden om gødskningsplaner og  

 gødskningsregnskaber, og landmanden aftaler gødskningsmængden med sin  

 konsulent.
Denne ordning sikrer, at områderne ikke får mere gødskning, end  

 planterne optager.
Hvis der skal laves yderligere restriktioner, er der tale  

 om ekspropriation.
Det skal derfor være frivilligt for den enkelte jordejer,  

 om der skal indgås aftaler om mængden af gødskning.
Til nr. 2 Bestemmelsen har til formål at sikre, at den enkelte landmand kan følge  

 den hidtidige praksis for omlægning uden at skulle søge dispensation.
Til nr. 3 Med forslaget fratages Danmarks Naturfredningsforening retten til at rejse  

 en fredningssag.
Skriftlig fremsættelse Aage Brusgaard (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om naturbeskyttelse. (Regulering af  

 ferske enge og gødskning af arealer, der er omfattet af § 3, og rejsning af  

 fredningssager).
(Lovforslag nr.
L 127).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
