 I en sag indbragt for Folketingets Ombudsmand fastholdt  

 Arbejdsmarkedsstyrelsen over for Ombudsmanden en i forhold til et medlem  

 tidligere truffen afgørelse om, at medlemmet, der havde afsluttet seneste  

 arbejdstilbud (ATB) før den 1. juli 1986 og derefter havde modtaget  

 iværksætterydelse (IVY) i hele den bevilgede periode, ikke var berettiget til  

 et nyt ATB, da medlemmet ikke var dagpengeberettiget.
 Ved skrivelse af 4. oktober 1990 (j.nr. 1990-1065-021) oversendte  

 Folketingets Ombudsmand en skrivelse modtaget 10. juli 1990 med bilag fra  

 N.N., Y-vej, X-købing, idet styrelsen blev anmodet om en udtalelse i  

 anledning af den anførte klage over styrelsens afgørelse i forbindelse med  

 afslag på ret til arbejdstilbud efter ophør med iværksætterydelse.
 I denne anledning skal man oplyse, at styrelsen forud for sagens afgørelse  

 og på baggrund af dens principielle karakter indhentede fortolkningsbidrag i  

 Arbejdsministeriet vedrørende et medlems eventuelle ret til nyt arbejdstilbud  

 efter ophør med iværksætterydelse efter medlemmets ophør af dagpengeret efter  

 arbejdsløshedsforsikringslovens § 55, stk. 1, i tilfælde hvor  

 iværksætterydelsen er påbegyndt efter afslutningen af et arbejdstilbud, der  

 er gennemført før den 1. juli 1986. Styrelsen indhentede endvidere bidrag fra  

 Direktoratet for Arbejdsløshedsforsikringen vedrørende fortolkning af § 118 i  

 arbejdsløshedsforsikringsloven.
På grundlag af bl.a. de fremkomne fortolkningsbidrag meddelte styrelsen i  

 skrivelse af 27. februar 1990, at hr.
N.N. ikke opfyldte betingelserne for at  

 få afgivet et ekstra arbejdstilbud efter ATB-lovens § 1, stk. 3, nr. 4, på  

 grund af manglende dagpengeret.
For så vidt angår sagens jus og faktum  

 henvises til styrelsens førnævnte afgørelse.
Supplerende kan bemærkes, at det  

 er en betingelse for afgivelse af et ekstra arbejdstilbud efter ATB-lovens §  

 1, stk. 3, nr. 4, at den ledige har bevaret dagpengeretten efter  

 arbejdsløshedsforsikringslovens § 55, stk. 1.
I den af Folketingets Ombudsmand modtagne skrivelse af 10. juli 1990 fra  

 N.N., henviser klageren til en DfA meddelelse nr. 25/90 af 28. juni 1990, som  

 Direktoratet for Arbejdsløshedsforsikringen og Arbejdsmarkedsstyrelsen  

 udsendte i forening.
Kopi af denne meddelelse vedlægges til orientering.
DfA meddelelse nr. 25/90 meddeler resultatet af de principielle  

 overvejelser i ministeriet, som bl.a.
N.N.-afgørelsen efterfølgende har  

 medført.
Af det oprindeligt indhentede fortolkningsbidrag fra  

 Arbejdsministeriet, jf. departementets skrivelse af 19. februar 1990, fremgår  

 det, at det er ministeriets opfattelse, at retten til arbejdstilbud såvel  

 efter ATB-lovens § 1, stk. 3, nr. 4, som § 1, stk. 4, nr. 3, er betinget af,  

 at den ledige har bevaret dagpengeretten (underforstået efter § 55, stk. 1 i  

 arbejdsløshedsforsikringsloven).
 Sagens akter vedlægges i kopi og de fremsendte bilag returneres samtidig.
 Afslutningsvis skal styrelsen meddele, at man fastholder den meddelte  

 afgørelse af 27. februar 1990 i forhold til N.N.
 Ingen.
