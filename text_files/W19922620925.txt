Dobbeltbeskatning - Dobbeltbeskatningsoverenskomst mellem Danmark og  

 Storbritannien En skatteyder, der var bosiddende i England, og ikke fuldt  

 skattepligtig til Danmark efter kildeskattelovens § 1, havde for  

 indkomstårene 1988-1991 fået udbetalt livrenter her fra landet,  

 som ikke var overført til England.
Skatteyderen ønskede i 1992  

 at selvangive og overføre de hidtil udbetalte beløb til  

 England.
 Told- og Skattestyrelsen udtalte, at art. 28  

 medfører, at dansk beskatningsafkald kun omfatter del del af  

 indkomsten, der er overført til eller modtaget i England.
 Dette medfører, at Danmark trods afkaldet i  

 overenskomstens art. 18 alligevel kan beskatte livrenteudbetalingerne, indtil  

 overførsel af indkomsten til England sker.
 Der findes intern hjemmel til beskatning i  

 kildeskattelovens § 2, stk. 1, litra b, jf. § 43, stk. 2, litra b.
 I de tilfælde, hvor livrenteudbetalingerne  

 først overføres på et senere tidspunkt, bortfalder den  

 subsidiære beskatningsret kun, såfremt det kan dokumenteres, at  

 udbetalingerne bliver indkomstbeskattet i England.
 Hvis England på dette tidspunkt blot anser  

 beløbet som en skattefri formueforøgelse, kan det derfor ikke  

 antages at være i strid med overenskomsten at anvende den  

 subsidiære beskatningsret ifølge art. 28.
