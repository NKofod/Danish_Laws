Nr LSF 28 Forslag til Lov om ændring af lov om social bistand (Regler om oprettelse,  

 visitation og finansiering m.v. af individuelt beskyttede enkeltpladser efter  

 bistandslovens §§ 91-95) Fremsat af socialministeren (Karen Jespersen) den 9. oktober 1996 Vedtaget ved tredjebehandling den 13. december 1996 Lov nr. 1188 af 18/12/1996 § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 497 af 12. juni 1996, foretages følgende  

 ændringer:
 1. I § 91, stk. 1, indsættes som 3. pkt.:
»Amtsrådet skal herunder sørge for, at personer med nedsat  

 erhvervsevne, der får social pension, har mulighed for ansættelse i  

 individuelt beskyttede enkeltpladser hos private og offentlige  

 arbejdsgivere.« 2. I § 91 indsættes efter stk. 1 som nyt stykke:
»Stk. 2. Kommunalbestyrelsen skal sørge for, at personer med  

 nedsat erhvervsevne, der ikke får social pension, og som ikke kan opnå eller  

 fastholde beskæftigelse på normale vilkår på arbejdsmarkedet, har mulighed  

 for ansættelse i individuelt beskyttede enkeltpladser hos private og  

 offentlige arbejdsgivere.
Mulighederne for revalidering til beskæftigelse på  

 normale vilkår skal være udtømt, før der kan oprettes en individuelt  

 beskyttet enkeltplads.« Stk. 2 og 3 bliver herefter stk. 3 og 4.
 3. I § 91, stk. 3, der bliver stk. 4, udgår  

 »m.v.«, og efter stk. 3 indsættes som nyt stykke:
»Stk. 5. Amtsrådet og kommunalbestyrelsen kan oprette  

 individuelt beskyttede enkeltpladser.« 4. § 94 affattes således:
» § 94. Amtsrådet træffer efter indstilling fra  

 kommunalbestyrelsen afgørelse om optagelse på revalideringsinstitutioner og  

 beskyttede virksomheder samt om ansættelse i individuelt beskyttede  

 enkeltpladser til personer, der får social pension.
Amtsrådet kan efter  

 aftale med kommunalbestyrelsen træffe afgørelse om ansættelse i individuelt  

 beskyttede enkeltpladser til personer, der ikke får social pension.
Amtsrådet  

 kan selvstændigt træffe afgørelse om ansættelse i individuelt beskyttede  

 enkeltpladser til personer, der ikke får social pension, når amtskommunen  

 selv er arbejdsgiver.
Amtsrådet underretter den pågældendes opholdskommune om  

 beslutninger efter 3. pkt.
Stk. 2. Kommunalbestyrelsen træffer afgørelse om ansættelse i  

 individuelt beskyttede enkeltpladser til personer, der ikke får social  

 pension, og om optagelse på beskyttede virksomheder, som især er beregnet for  

 personer med bopæl i kommunen.
Kommunalbestyrelsen kan også træffe afgørelse  

 om ansættelse i individuelt beskyttede enkeltpladser til personer, der får  

 social pension, når pladserne især er beregnet for personer med bopæl i  

 kommunen.« 5. § 95 affattes således:
 » § 95. Socialministeren fastsætter regler om arbejdsvederlag  

 samt befordringsgodtgørelse m.v. under beskæftigelse på  

 revalideringsinstitutioner og beskyttede virksomheder.
 Stk. 2. Amtsrådet fastsætter i overensstemmelse med de i stk. 1  

 nævnte regler bestemmelser om beregning og udbetaling af arbejdsvederlag samt  

 befordringsgodtgørelse m.v. under beskæftigelse på revalideringsinstitutioner  

 og beskyttede virksomheder.
Stk. 3. Socialministeren kan under hensyn til EF-traktaten  

 fastsætte regler om, at der er erhvervsområder, hvor der ikke er adgang til  

 at beskæftige personer i individuelt beskyttede enkeltpladser.« 6. I § 135, stk. 3, indsættes efter 2. pkt. som nyt  

 punktum:
»Udgifterne til løntilskud i individuelt beskyttede enkeltpladser til  

 personer med nedsat erhvervsevne, der ikke får social pension, afholdes af  

 kommunen med 50 pct.s refusion fra staten.« § 2 Stk. 1. Loven træder i kraft den 1. januar 1997.
 Stk. 2. Individuelt beskyttede enkeltpladser til personer, som  

 ikke får social pension, der er oprettet inden 1. januar 1997, finansieres  

 også efter denne lovs § 1, nr. 6.
Oprindeligt fremsat forslag § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 497 af 12. juni 1996, foretages følgende  

 ændringer:
 1. I § 91, stk. 1, indsættes som 3. pkt.:
»Amtsrådet skal herunder sørge for, at personer med en nedsat  

 erhvervsevne, der får social pension, har mulighed for ansættelse i  

 individuelt beskyttede enkeltpladser hos private og offentlige  

 arbejdsgivere.« 2. I § 91 indsættes efter stk. 1 som nyt stykke:
» Stk. 2. Kommunalbestyrelsen skal sørge for, at personer med  

 en nedsat erhvervsevne, der ikke får social pension, og som ikke kan opnå  

 eller fastholde beskæftigelse på normale vilkår på arbejdsmarkedet, har  

 mulighed for ansættelse i individuelt beskyttede enkeltpladser hos private og  

 offentlige arbejdsgivere.
Mulighederne for revalidering til beskæftigelse på  

 normale vilkår skal være udtømt, før der kan oprettes en individuelt  

 beskyttet enkeltplads.« Stk. 2 og 3 bliver herefter stk. 3 og 4.
 3. I § 91, stk. 3, der bliver stk. 4, udgår:  

 »m.v.«, og efter stk. 3 indsættes som nyt stykke:
» Stk. 5. Amtsrådet og kommunalbestyrelsen kan oprette  

 individuelt beskyttede enkeltpladser.« 4. § 94 affattes således:
» § 94. Amtsrådet træffer, efter indstilling fra  

 kommunalbestyrelsen, afgørelse om optagelse på revalideringsinstitutioner og  

 beskyttede virksomheder samt om ansættelse i individuelt beskyttede  

 enkeltpladser til personer, der får social pension.
Amtsrådet kan, efter  

 aftale med kommunalbestyrelsen, træffe afgørelse om ansættelse i individuelt  

 beskyttede enkeltpladser til personer, der ikke får social pension.
Amtsrådet  

 kan selvstændigt træffe afgørelse om ansættelse i individuelt beskyttede  

 enkeltpladser til personer, der ikke får social pension, når amtskommunen  

 selv er arbejdsgiver.
Amtsrådet underretter pågældendes opholdskommune om  

 beslutninger efter 3. pkt.
Stk. 2. Kommunalbestyrelsen træffer afgørelse om ansættelse i  

 individuelt beskyttede enkeltpladser til personer, der ikke får social  

 pension, og om optagelse på beskyttede virksomheder, som især er beregnet for  

 personer med bopæl i kommunen.
Kommunalbestyrelsen kan også træffe afgørelse  

 om ansættelse i individuelt beskyttede enkeltpladser til personer, der får  

 social pension, når pladserne især er beregnet for personer med bopæl i  

 kommunen.« 5. § 95 affattes således:
 » § 95. Socialministeren fastsætter regler om arbejdsvederlag  

 samt befordringsgodtgørelse m.v. under beskæftigelse på  

 revalideringsinstitutioner og beskyttede virksomheder.
 Stk. 2. Amtsrådet fastsætter, i overensstemmelse med de i stk. 1  

 nævnte regler, bestemmelser om beregning og udbetaling af arbejdsvederlag  

 samt befordringsgodtgørelse m.v. under beskæftigelse på  

 revalideringsinstitutioner og beskyttede virksomheder.
Stk. 3. Kommunalbestyrelsen giver tilskud til løn til personer,  

 som ikke får social pension, og som er ansat i individuelt beskyttede  

 enkeltpladser.
Tilskuddet er 50 pct. af lønnen med tillæg af eventuelle  

 udgifter til arbejdsgiverbidrag til ATP m.v.
Tilskuddet kan ikke overstige 50  

 pct. af overenskomstens begyndelsestimeløn eller den for tilsvarende arbejde  

 sædvanlig gældende løn med tillæg af arbejdsgiverbidrag til ATP m.v.  

 Arbejdsgiveren aflønner efter indsats, men lønnen skal mindst ligge i  

 intervallet 70-100 pct. af overenskomstens begyndelsestimeløn eller den for  

 tilsvarende arbejde sædvanlig gældende løn.
Stk. 4. Amtsrådet og kommunalbestyrelsen giver tilskud til løn til  

 personer, som får social pension, og som er ansat i individuelt beskyttede  

 enkeltpladser.
Tilskuddet er 1/3 af overenskomstens begyndelsestimeløn eller  

 den for tilsvarende arbejde sædvanlig gældende løn med tillæg af eventuelle  

 udgifter til arbejdsgiverbidrag til ATP m.v.
Amtsrådet og kommunalbestyrelsen  

 betaler hver 50 pct. af tilskuddet.
Lønnen fastsættes ved aftale mellem  

 arbejdsgiver og arbejdstager, men den skal mindst svare til tilskuddets  

 størrelse.
Stk. 5. Arbejdstiden og arbejdsvilkårene iøvrigt i individuelt  

 beskyttede enkeltpladser fastsættes ved en individuel aftale mellem  

 arbejdsgiveren og den ansatte.
Aftalen skal godkendes af den  

 kommunalbestyrelse eller det amtsråd, som har truffet afgørelse om  

 ansættelsen.
 Stk. 6. Socialministeren kan under hensyn til EF-traktaten  

 fastsætte regler om, at der er erhvervsområder, hvor der ikke er adgang til  

 at beskæftige personer i individuelt beskyttede enkeltpladser.
 6. I § 135, stk. 3, indsættes som 3. pkt.:
»Udgifterne til løntilskud efter § 95, stk. 3 om individuelt  

 beskyttede enkeltpladser til personer med nedsat erhvervsevne, der ikke får  

 social pension, afholdes af kommunen med 50 pct. refusion fra staten.« § 2 Stk. 1. Loven træder i kraft den 1. januar 1997.
 Stk. 2. Individuelt beskyttede enkeltpladser til personer, som  

 ikke får social pension, der er oprettet inden 1. januar 1997, finansieres  

 også efter denne lovs § 1, nr. 6.
Bemærkninger til lovforslaget Almindelige bemærkninger Lovforslaget fremsættes på baggrund af en anbefaling fra Udvalget om  

 Skånejob, der blev nedsat i maj 1995 i et samarbejde mellem  

 Arbejdsministeriet og Socialministeriet.
Et enigt udvalg, herunder repræsentanterne fra arbejdsmarkedets parter,  

 Kommunernes Landsforening og Amtsrådsforeningen i Danmark, anbefaler en  

 ændring af byrdefordelingen mellem stat, amt og kommune ved oprettelse af  

 individuelt beskyttede enkeltpladser til personer, der ikke modtager pension.  

 Individuelt beskyttede enkeltpladser kaldes også skånejob med løntilskud  

 eller 50/50 stillinger, da der ydes et løntilskud fra det offentlige på  

 normalt 50 pct. hertil.
Udvalget anbefaler samtidig, at ansvaret for at  

 stillingerne oprettes flyttes fra amtsrådet til kommunalbestyrelsen.
Baggrunden for udvalgets forslag er et ønske om at flytte ansvaret og  

 finansieringen til de myndigheder, der har den største økonomiske interesse i  

 stillingernes oprettelse, og for at yde en hurtigere indsats over for  

 personer, der har behov for og ønske om at opnå en 50/50 stilling.
Der  

 foreslås derfor, at ansvaret for oprettelse af 50/50 stillingerne flyttes fra  

 amtskommunerne til kommunerne.
Kommunerne får samtidig beslutningskompetencen  

 (visitationen) og amtsrådenes fiansieringsandel flyttes til staten.  

 Amtsrådene bevarer beslutningskompetencen (visitationen) til de 50/50  

 stillinger, hvor amterne selv er arbejdsgivere.
 Samtidig foreslås, at bestemmelserne om aflønning med løntilskud og  

 ansættelse af personer med løntilskud i individuelt beskyttede enkeltpladser,  

 der i dag fremgår af cirkulære af 17. december 1986, som ændret ved  

 Socialministeriets cirkulære nr. 208 af 14. december 1993, i stedet  

 fastsættes i loven for at tydeliggøre borgernes retsstilling og for at  

 præcisere og modernisere reglerne.
 Der foreslås, ligeledes for at tydeliggøre borgernes retsstilling, en  

 hjemmel for socialministeren til at fastsætte regler om arbejdsvederlag og  

 befordringsgodtgørelse m.v. under beskæftigelse på revalideringsinstitutioner  

 og beskyttede virksomheder.
 Enderlig foreslås, under hensyn til EF-traktaten, en adgang for  

 socialministeren til at fastsætte regler om, at der er erhvervsområder, hvor  

 der ikke er adgang til at beskæftige personer i individuelt beskyttede  

 enkeltpladser.
Præcisering og modernisering af regler Efter bistandslovens § 91, jf.
Socialministeriets cirkulære af 17.  

 december 1986 om bistandslovens bestemmelser om institutioner under  

 amtskommunerne, som ændret ved Socialministeriets cirkulære nr. 208 af 14.  

 december 1993, kan personer med nedsat erhvervsevne, der ikke berettiger til  

 førtidspension, og hvor revalidering til fuld normal beskæftigelse ikke er  

 mulig, blive godkendt til en 50/50 stilling hos en privat eller offentlig  

 arbejdsgiver.
Af cirkulæret fremgår, at aflønningen i almindelighed sker  

 inden for intervallet 70-100 pct. af den mindste overenskomstmæssige timeløn,  

 på hvilken den pågældende efter sin alder ville kunne placeres i et normalt  

 arbejdsforhold.
Arbejdsgiverne får et tilskud til lønnen fra det offentlige  

 på i alt 50 pct. af denne løn med tillæg af eventuelle arbejdsgiverbidrag til  

 ATP m.v., dog højest 50 pct. af den overenskomstmæssige begyndelsestimeløn -  

 uden anciennitetstillæg, men med tillæg af eventuelle lovpligtige og  

 obligatoriske arbejdsgiverbidrag.
Tilskuddet ydes af amtsrådet og  

 kommunalbestyrelsen med halvdelen til hver, jf. lovens § 135, stk. 3.
 I cirkulæret er tillige fastsat bestemmelser om arbejdsvederlag og  

 befordringsgodtgørelse m.v. på revalideringsinstitutioner og beskyttede  

 virksomheder.
 Det foreslås, at bestemmelserne i cirkulæret om løn og løntilskud til  

 personer i individuelt beskyttede enkeltpladser, fastsættes i selve loven, og  

 at der samtidig sker en modernisering og præcisering af reglerne.
 Det præciseres, at arbejdstid og arbejdvilkår iøvrigt som hidtil  

 fastsættes ved individuel aftale mellem de involverede parter.
Da bestemmelserne i cirkulæret generelt trænger til en modernisering, og  

 da denne kun kan ske, hvis der i loven er en særlig hjemmel for  

 socialministeren til at fastsætte nærmere regler om arbejdsvederlag og  

 befordringsgodtgørelse m.v., foreslås en sådan hjemmel.
Herefter vil der  

 blive udarbejdet en bekendtgørelse og en vejledning til erstatning for de  

 gældende bestemmelser i cirkulæret om lovens §§ 91-95.
Ændret finansiering af 50/50 stillinger Efter bistandslovens § 135, stk. 3, afholdes udgifterne ved det offentlige  

 tilskud til stillingerne således, at amtskommunen og opholdskommunen hver  

 yder 50 procent af tilskuddet.
Det offentlige under et, herunder den enkelte kommune, har økonomisk  

 incitament til at oprette 50/50 stillinger til personer, der i forvejen er  

 forsørget af de offentlige kasser.
Sparede udgifter til kontanthjælp og andre  

 offentlige ydelser samt forøgede skatteindtægter m.m. overstiger udgifterne  

 til det løntilskud, som gives til 50/50 stillingerne.
Amtskommunerne har ikke  

 den samme tilskyndelse som kommunerne til at oprette stillingerne, da de ikke  

 har en tilsvarende besparelse på kontanthjælp.
 For at gøre det enklere og hurtigere at oprette indviduelt beskyttede  

 enkeltpladser til personer med en nedsat erhvervsevne, som ikke berettiger  

 til pension, og hvor revalidering til normal beskæftigelse ikke er mulig,  

 foreslås, at kommune og stat, der hver især har besparelser ved 50/50  

 stillingerne, fremover finansierer løntilskuddet hertil, fordelt med  

 halvdelen til hver.
Ansvaret for at oprette 50/50 stillinger Det findes mest hensigtsmæssigt, at ansvaret for at oprette 50/50  

 stillingerne følges med pligten til at afholde udgifterne herved.
Som følge  

 heraf foreslås, at pligten til at oprette det nødvendige antal stillinger  

 samtidig overflyttes fra amtsrådet til kommunalbestyrelsen (ansøgers  

 opholdskommune). Amtsrådet foreslås dog at beholde en selvstændig kompetence  

 til at oprette 50/50 stillinger.
Dette sker for at bevare amtskommunernes  

 incitament til at oprette 50/50 stillinger, og skal ses i sammenhæng med  

 amtskommunernes virksomhed efter bistandslovens § 91 om genoptræning m.m. på  

 en revalideringsinstitution og udslusning herfra til beskæftigelse på  

 arbejdsmarkedet.
På samme baggrund foreslås, at amtsrådet selv kan visitere  

 til de stillinger, amtskommunerne opretter, hvor amtskommunen er  

 arbejdsgiver.
Afgørelseskompetencen iøvrigt til 50/50 stillinger  

 (visitationen) overføres til kommunalbestyrelsen.
 Amtsrådet bevarer den nuværende ret til, efter indstilling fra  

 kommunalbestyrelsen, at visitere til individuelt beskyttede enkeltpladser til  

 personer, der får social pension, de såkaldte 1/3 pladser.
 Der sker iøvrigt ingen ændringer i amtsrådenes opgaver efter  

 bistandslovens §§ 91-95.
Økonomiske konsekvenser Når en person ansættes i en 50/50 stilling, får arbejdsgiveren et tilskud  

 til lønnen på 50 pct. af den udbetalte løn med tillæg af eventuelle  

 arbejdsgiverbidrag til ATP m.v., dog højest 50 pct. af overenskomstens  

 begyndelsestimeløn eller den for tilsvarende arbejde sædvanlig gældende løn.
 Det foreslås at kommunerne afholder udgifterne til tilskuddet med 50 pct.  

 refusion fra staten.
I forhold til de gældende regler betyder det, at amtskommunerne ikke  

 længere vil være medfinansierende af 50/50 stillingerne, idet amtskommunernes  

 hidtidige andel af finansieringen overtages af staten.
Der er således tale om  

 en ændret byrdefordeling mellem staten, amtskommunerne og kommunerne, som  

 skal korrigeres over bloktilskuddet.
Statens overtagelse af amtskommunernes  

 finansiering betyder, at der skal ske en reduktion af amtskommunernes  

 bloktilskud med det beløb, som amtskommunerne ellers skulle have betalt for  

 oprettelse af 50/50 stillingerne.
 Korrektionen tager udgangspunkt i de senest kendte aktivitetsoplysninger.
På baggrund af et skønnet aktivitetsniveau for 1996 på ca. 2.200  

 helårspersoner med dertil hørende offentlige løntilskud til beskyttede  

 enkeltpladser, kan det samlede offentlige løntilskud med betydelig usikkerhed  

 beregnes til 170 mill. kr. årligt.
Heraf udgør amtskommunernes andel 85 mill.  

 kr.
På det grundlag vil en ændring af 50/50 ordningen betyde en reduktion af  

 amtskommunernes bloktilskud med ca. 85 mill. kr. i 1997 og hvert af de  

 kommende år (PL-1997).
 Forslagets økonomiske konsekvenser skal forhandles med de berørte  

 kommunale parter.
Administrative konsekvenser Lovforslaget skønnes ikke at medføre administrative merudgifter.
Forslaget medfører en vis administrativ forenkling i kommunerne, idet  

 kommunerne ikke fremover skal sikre amternes medfinansiering af stillingerne,  

 men kan anmelde udgiften til refusion hos staten.
Til gengæld må det  

 forventes, at kommunerne vil anvende flere ressourcer på at oprette 50/50  

 stillinger end hidtil.
Lovforslaget vil medføre en administrativ lettelse for  

 amterne, idet amterne ikke fremover er forpligtet til at oprette, visitere  

 til og finansiere 50/50 stillinger.
Amterne får fremover tillige en begrænset  

 selvstændig kompetence til at oprette og besætte stillinger uden forudgående  

 indstilling fra kommunen.
 Kommunernes afgørelser vil kunne klages til de sociale ankenævn efter  

 lovens almindelige klageregler.
Erhvervsøkonomiske og miljømæssige konsekvenser Lovforslaget forventes ikke at have erhvervsøkonomiske eller miljømæssige  

 konsekvenser.
Forholdet til EU-retten Da lovforslaget rejser spørgsmål i forhold til EF-traktatens  

 statsstøtteregler har Socialministeriet notificeret lovforslaget for  

 kommissionen, jf.
EF-traktatens art. 92, stk. 3, litra c forud for  

 fremsættelsen.
Kommissionen har ved skrivelse af 10. juli 1996 godkendt  

 ordningen.
 Socialministeren har adgang til som følge af fællesskabsreglerne, jf.  

 forslagets nr. 5, at begrænse anvendelsen af individuelt beskyttede  

 enkeltpladser ved at undtage nærmere angivne erhvervsområder fra adgangen til  

 at beskæftige personer i individuelt beskyttede enkeltpladser.
Bemærkninger til lovforslagets enkelte bestemmelser Til § 1 Til nr. 1 Med forslaget sker en tydeliggørelse af amtsrådets forpligtelse efter §  

 91, stk. 1 til at sørge for individuelt beskyttede enkeltpladser til  

 personer, med nedsat erhvervsevne, der får social pension, og som ikke kan  

 opnå beskæftigelse på normale vilkår på arbejdsmarkedet, de såkaldte 1/3  

 stillinger.
Til nr. 2 Det foreslås, at kommunalbestyrelsen overtager amtsrådets forpligtelse  

 efter § 91, stk. 1 til at sørge for individuelt beskyttede enkeltpladser til  

 personer, med en nedsat erhvervsevne, der ikke får social pension, og som  

 ikke kan opnå beskæftigelse på normale vilkår på arbejdsmarkedet, de såkaldte  

 50/50 stillinger.
Forpligtelsen indebærer, at kommunen ved den konkrete  

 placering skal tage hensyn til den enkeltes erhvervsevne.
Mulighederne for  

 revalidering skal være udtømt.
Dette kan f.eks. konstateres ved, at et eller  

 flere revalideringsforsøg ikke har ført til normal beskæftigelse, eller at  

 kommunen, på baggrund af erhvervsevnenedsættelsens karakter, umiddelbart  

 skønner, at en revalidering ikke vil kunne forbedre erhversevnen væsentligt.
 Kommunens forpligtelse til at skaffe pladserne skal ses i sammenhæng med  

 mulighederne for at finde en arbejdsplads, der kan opfylde de stillede krav.
Forslaget skal medvirke til at smidiggøre oprettelsen af 50/50 stillinger,  

 så personer, der opfylder betingelserne herfor, hurtigere kan komme i  

 beskyttet beskæftigelse.
Forslaget skal ses i sammenhæng med forslaget om, at  

 det er kommunen, med refusion på 50 pct. fra staten, der afholder udgiften  

 til løntilskuddet i 50/50 stillingerne, jf. de almindelige bemærkninger.
Til nr. 3 Forslaget er alene en tydeliggørelse af gældende bestemmelser.
Til nr. 4 Med den ændrede formulering af § 94 sker der for det første den  

 realitetsændring, at amtsrådet selvstændigt, dvs. uden forudgående  

 indstilling fra kommunalbestyrelsen, kan visitere til 50/50 stillinger til  

 personer, der ikke modtager social pension, når amtet selv er arbejdsgiver.  

 Da betalingsforpligtelsen påhviler kommunen med 50 pct. refusion fra staten,  

 skal amtskommunen dog snarest orientere kommunen herom.
For det andet sker der den realitetsændring, at det er  

 kommunalbestyrelsen, der direkte visiterer til 50/50 stillingerne, hvilket  

 skal sammenholdes med, at det fremover også er kommunalbestyrelsens  

 forpligtelse at skaffe pladserne.
Amtsrådet kan dog efter aftale med  

 kommunalbestyrelsen visitere til 50/50 stillinger, dvs. amtsrådet kan  

 fremover kun visitere til 50/50 stillinger hvis kommunalbestyrelsen forinden  

 har godkendt dette, eller amtsrådet selv er arbejdsgiver.
 Der sker iøvrigt ikke ændringer i amtsrådets og kommunalbestyrelsens  

 nuværende adgang til at visitere til tilbud efter bistandslovens § 91.
Til nr. 5 Det foreslås i forslaget til § 95, stk.1, at socialministeren får  

 bemyndigelse til at fastsætte regler om arbejdsvederlag samt  

 befordringsgodtgørelse m.v. under beskæftigelse på revalideringsinstitutioner  

 og beskyttede virksomheder.
Da det gældende cirkulære indeholder  

 bestemmelser, der har direkte betydning for borgerne, bør bestemmelser herom  

 ud fra et retsikkerhedsmæssigt synspunkt fremover fremgå af en  

 bekendtgørelse.
 I forslaget til § 95, stk. 2 opretholdes amtsrådets nuværende  

 adgang til - efter retningslinier udarbejdet af socialministeren - at  

 fastsætte regler om beregning og udbetaling af arbejdsvederlag samt  

 befordringsgodtgørelse m.v. under beskæftigelse på revalideringsinstitutioner  

 og beskyttede virksomheder m.v.. Socialministerens »retningslinier«  

 er som konsekvens af bemyndigelsen for ministeren i stk.1, erstattet af  

 udtrykket »regler«.
Det er hensigten med bemyndigelsen, at den alene skal anvendes til at  

 fastsætte regler om arbejdsvederlag og befordringsgodtgørelse i  

 bekendtgørelsesform.
Det er ikke hensigten at ændre i kalkulationsregler  

 udarbejdet af amtsrådsforeningen.
 Der foreslås iøvrigt, jf. forslaget til § 95, stk. 3-5, en  

 modernisering og tydeliggørelse af de regler om individuelt beskyttede  

 enkeltpladser, der i dag er fastsat i pkt. 74 i Socialministeriets cirkulære  

 af 17. december 1986 om institutionerne under amtskommunerne, som senest  

 ændret ved Socialministeriets cirkulære nr. 208 af 14. december 1993.
 Ved at optage aflønnings- og tilskudsreglerne til individuelt beskyttede  

 enkeltpladser i loven, bliver retsstillingen mere synlig for borgerne.
Efter gældende regler i cirkulæret aflønnes personer, der ikke får social  

 pension i almindelighed inden for intervallet 70-100 pct. af den mindste  

 overenskomstmæssige timeløn, på hvilken den pågældende efter sin alder ville  

 kunne placeres i et normalt arbejdsforhold.
Hvor forholdene gør det muligt,  

 kan der aflønnes efter indsats.
Tilskuddet i henhold til bistandsloven udgør  

 50 pct. af den udbetalte løn, dog højst 50 pct. af den mindste  

 overenskomstmæssige timeløn med tillæg af eventuelle arbejdsgiverbidrag til  

 ATP m.v.
 Ansættelse i individuelt beskyttede enkeltpladser sker efter aftale mellem  

 arbejdsgiveren og den ansatte.
 Efter praksis fastsættes tilskuddet i dag således, at det for personer,  

 der ikke får social pension, udgør 50 pct. af den udbetalte løn inkl.  

 arbejdsgiverbidrag til ATP m.v., dog højst 50 pct. af overenskomstens  

 begyndelsestimeløn eller den for tilsvarende arbejde sædvanligt gældende løn,  

 med tillæg af arbejdsgiverbidrag til ATP m.v.
Ved begyndelseslønnen forstås den løn, der efter overenskomsten inden for  

 det pågældende område gives til personer uden forudgående erfaringer.
Hvis  

 det pågældende fagområde er dækket af en lokal overenskomst, er det denne  

 overenskomst, der gælder.
Der ydes tilskud til lovbestemte arbejdsgiverbidrag, dvs.
ATP,  

 arbejdsgivernes elevrefusion (AER) og feriegodtgørelse og arbejdsbestemte  

 tillæg og eventuelle øvrige bidrag, der er obligatoriske for arbejdsgiveren i  

 forbindelse med, at der i ansættelsesaftalen henvises til overenskomsten for  

 det pågældende område.
Der ydes ikke tilskud til personafhængige tillæg som  

 f.eks. anciennitetstillæg og kvalifikationstillæg.
Lønnen udgør et beløb, som mindst svarer til 70-100 pct. af  

 overenskomstens begyndelsesløn eller den for tilsvarende arbejde sædvanligt  

 gældende løn.
Der kan aftales en højere løn med arbejdsgiveren, og det kan  

 aftales, at der aflønnes efter indsats.
 Nedsat arbejdstid i 50/50 stillinger bør kun aftales efter ønske fra  

 personen selv, eller hvis den pågældende tidligere har været ansat med nedsat  

 arbejdstid, og vil kunne klare sin egen og familiens forsørgelse med  

 indtægten fra deltidsarbejde.
For personer, der modtager social pension, fastsættes lønnen efter  

 forhandling med arbejdsstedet.
Lønnen udgør et beløb, der mindst svarer til  

 tilskuddets størrelse.
Tilskuddet er 1/3 af den mindste overenskomstmæssige  

 løn med tillæg af eventuelle arbejdsgiverbidrag til ATP m.v., der kan ydes  

 uden hensyn til alder.
Der gives ikke tilskud til personafhængige tillæg som f.eks.  

 anciennitetstillæg og kvalifikationstillæg.
Amtsrådet og kommunalbestyrelsen  

 afholder i fællesskab udgiften til tilskuddet fordelt med halvdelen til hver.
 Det foreslås, som nævnt, at reglerne om aflønning og tilskud i individuelt  

 beskyttede enkeltpladser præciseres i selve loven.
Det præciseres tillige, at arbejdstiden og arbejdsvilkårene iøvrigt  

 fastsættes ved individuel aftale mellem arbejdsgiver og den ansatte.
Aftalen  

 skal godkendes af den kommune eller det amt, der har truffet afgørelse om  

 ansættelsen.
Godkendelsen skal sikre, at aftalen er i overensstemmelse med de  

 vilkår, som kommunen har stillet for godkendelsen af stillingen, og at  

 stillingen ikke er oprettet inden for et erhvervsområde, som ikke har adgang  

 til at beskæftige personer i individuelt beskyttede enkeltpladser.
I aftalen  

 kan der henvises til overenskomsten inden for det pågældende  

 ansættelsesområde, evt. med undtagelse af bestemmelser om f.eks. arbejdstid.  

 Denne præcisering i loven svarer til gældende regler.
 Godkendelser af afgørelser kan der klages over efter lovens almindelige  

 regler.
 EU-Kommissionen har i skrivelse af 10. juli 1996 meddelt, at lovforslaget  

 ikke ændrer samhandelsbetingelserne på en måde, som strider mod den fælles  

 interesse.
Kommissionen minder om, at anvendelsen af individuelt beskyttede pladser  

 er underlagt fællesskabsregler og - rammebestemmelser angående visse  

 aktivitetssektorer i industrien, herunder sektorer under EKSF-traktaten,  

 transport, fiskeri og landbrug.
Kommissionens stillingtagen vedrører ikke  

 støtte til virksomheder, der omdanner og markedsfører produkter hørende under  

 bilag II i EF-traktaten.
 På denne baggrund foreslås i stk. 6, at socialministeren får adgang  

 til at undtage visse erhvervsområder fra adgangen til at beskæftige personer  

 i individuelt beskyttet beskæftigelse.
 Socialministeriet vil drøfte den nærmere rækkevidde af kommissionens  

 bemærkninger med kommissionen.
Til nr. 6 Efter forslaget overtager staten amtskommunernes andel af løntilskuddet  

 til aflønning af personer, der ikke er berettiget til social pension, og som  

 er beskæftiget i individuelt beskyttede enkeltpladser.
Medfinansieringen sker  

 ved, at kommunerne på sædvanlig måde kan anmelde deres udgifter efter loven  

 til refusion hos staten med 50 pct.
Til § 2 Loven foreslås at træde i kraft den 1. januar 1997.  

 Ikrafttrædelsestidspunktet er fastsat for snarest at fremme indstillingen fra  

 Skånejobudvalget.
Det foreslås, at staten også overtager amternes  

 finansiering af allerede oprettede 50/50 stillinger.
Skriftlig fremsættelse Socialministeren (Karen Jespersen):
 Jeg tillader mig herved for Folketinget at fremsætte:
 Forslag til lov om ændring af lov om social bistand. (Regler om  

 oprettelse, visitation og finansiering m.v. af individuelt beskyttede  

 enkeltpladser efter bistandslovens §§ 91-95).
(Lovforslag nr.
L 28).
 Lovforslaget fremsættes på baggrund af en anbefaling fra Udvalget om  

 Skånejob, der blev nedsat i maj 1995 i et samarbejde mellem  

 Arbejdsministeriet og Socialministeriet.
 Et enigt udvalg, herunder repræsentanterne fra arbejdsmarkedets parter,  

 Kommunernes Landsforening og Amtsrådsforeningen i Danmark, har anbefalet en  

 ændring af byrdefordelingen mellem stat, amt og kommune ved oprettelse af  

 individuelt beskyttede enkeltpladser til personer, der ikke modtager social  

 pension, de såkaldte 50/50 stillinger (skånejob med løntilskud).
 Udvalget har samtidig anbefalet, at ansvaret for oprettelsen af  

 stillingerne flyttes fra amtskommunerne til kommunerne.
 Baggrunden for udvalgets forslag er et ønske om, at flytte ansvaret til de  

 myndigheder, som har den største interesse i stillingernes oprettelse, og for  

 at yde en hurtigere indsats over for personer, der har brug for en 50/50  

 stilling.
 Lovforslaget fremsættes for at imødekomme udvalgets indstilling.
Lovforslaget indeholder forslag om, at ansvaret for oprettelse af 50/50  

 stillingerne flyttes fra amtskommunerne til kommunerne, og at kommunerne får  

 beslutningskompetencen (visitationen) til 50/50 stillinger.
Amtskommunerne  

 bevarer dog en selvstændig beslutningskompetence (visitation) til 50/50  

 stillinger, når amtskommunen selv er arbejdsgiver.
Der foreslås en ændret finansiering af 50/50 stillingerne.
Når en person i  

 dag ansættes i en 50/50 stilling, giver amtskommunen og kommunen hver et  

 tilskud til lønnen på højst 25 pct. af overenskomstens begyndelsestimeløn.  

 Det foreslås, at amtskommunernes finansieringsandel flyttes til staten.  

 Kommunerne skal således fremover afholde det fulde løntilskud med 50 pct.  

 refusion fra staten.
 Baggrunden for forslaget er et ønske om, at de myndigheder, som har  

 besparelser i form af kontanthjælp og andre offentlige ydelser, samt  

 forøgelse af skatteindtægter ved stillingernes oprettelse, også skal bidrage  

 til udgifterne herved.
 For at tydeliggøre borgernes retsstilling og for at præcisere og  

 modernisere reglerne om individuelt beskyttede stillinger (skånejob med  

 løntilskud) foreslås samtidig, at bestemmelserne om aflønning med løntilskud  

 og ansættelse af personer med løntilskud i individuelt beskyttede  

 enkeltpladser, der i dag fremgår af et cirkulære, fastsættes i loven.
Der foreslås en hjemmel for socialministeren til at fastsætte regler om  

 arbejdsvederlag og befordringsgodtgørelse m.v. under beskæftigelse på  

 revalideringsinstitutioner og beskyttede virksomheder. Ændringen er rent  

 teknisk.
Socialministeren har i dag fastsat sådanne regler i cirkulæreform,  

 men i forbindelse med en modernisering af reglerne ønskes bestemmelserne i  

 stedet udstedt i bekendtgørelsesform.
Der kræves en hjemmel i loven til at  

 udstede bekendtgørelsen.
 Endelig foreslås en hjemmel for Socialministeren til - under hensyn til  

 EF- traktaten - at fastsætte regler om, at undtage visse erhvervsområder fra  

 adgangen til at beskæftige personer i individuelt beskyttede enkeltpladser.
Da lovforslaget rejser spørgsmål i forhold til EF-traktatens  

 statsstøtteregler, har Socialministeriet notificeret forslaget for  

 Kommissionen.
Kommissionen har godkendt forslaget med bemærkning om, at  

 forslaget er underlagt fællesskabsregler og rammebestemmelser angående visse  

 aktivitetssektorer i industrien, transport, fiskeri og landbrug.
 For at sikre, at der oprettes individuelt beskyttede enkeltpladser i  

 overensstemmelse med EF-trakten, er det nødvendigt med en bemyndigelse til  

 socialministeren, så nærmere angivne erhvervsområder kan undtages fra  

 adgangen til at have personer beskæftiget i individuelt beskyttede  

 enkeltpladser.
 En ændret finansiering af 50/50 ordningen vil betyde en reduktion af  

 amtskommunerens bloktilskud i 1997 og hvert af de kommende år.
 Forslagets økonomiske konsekvenser skal forhandles med de berørte  

 kommunale parter.
 Med disse bemærkninger skal jeg indstille lovforslaget til Folketingets  

 velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 497 af 12. juni 1996 foretages følgende  

 ændringer:
 1. I § 91, stk. 1 indsættes som 3. pkt.:
»Amtsrådet skal herunder sørge for, at personer med en nedsat  

 erhvervsevne, der får social pension, har mulighed for ansættelse i  

 individuelt beskyttede enkeltpladser hos private og offentlige  

 arbejdsgive.« 2. I § 91 indsættes efter stk. 1 som nyt stykke:
» Stk. 2. Kommunalbestyrelsen skal sørge for, at personer med  

 en nedsat erhvervsevne, der ikke får social pension, og som ikke kan opnå  

 eller fastholde beskæftigelse på normale vilkår på arbejdsmarkedet, har  

 mulighed for ansættelse i individuelt beskyttede enkeltpladser hos private og  

 offentlige arbejdsgivere.
Mulighederne for revalidering til beskæftigelse på  

 normale vilkår skal være udtømt, før der kan oprettes en individuelt  

 beskyttet enkeltplads.« Stk. 2 og 3 bliver herefter stk. 3 og 4.
 3. I § 91, stk. 3, der bliver stk. 4, udgår:  

 »m.v.«, og efter stk. 3 indsættes som nyt stykke:
» Stk. 5. Amtsrådet og kommunalbestyrelsen kan oprette  

 individuelt beskyttede enkeltpladser.« § 91. Amtsrådet skal sørge for, at invaliderede og andre  

 erhvervshæmmede har mulighed for optagelse på institutioner til  

 erhvervsmæssig optræning og uddannelse samt arbejdsprøvning og omskoling.  

 Amtsrådet skal endvidere sørge for, at personer, der af fysiske eller  

 psykiske årsager m.v. ikke er i stand til at fastholde eller opnå normal  

 beskæftigelse i det almindelige erhvervsliv, har mulighed for beskæftigelse  

 på beskyttede virksomheder og lignende eller ved andre erhvervsmæssige  

 foranstaltninger.
Stk. 2. Revalideringsinstitutioner og beskyttede virksomheder m.v.  

 kan oprettes og drives af en eller flere amtskommuner, kommuner eller som  

 selvejende institutioner, med hvilke amtsrådet indgår overenskomst.
I  

 overenskomsten fastsættes bestemmelse om institutionens ledelse og drift, der  

 ikke må påføre andre virksomheder ubillig konkurrence.
 Stk. 3. Kommunalbestyrelsen kan oprette og drive beskyttede  

 virksomheder m.v., som især er beregnet for personer med bopæl i kommunen.
 4. § 94 affattes således:
» § 94. Amtsrådet træffer, efter indstilling fra  

 kommunalbestyrelsen, afgørelse om optagelse på revalideringsinstitutioner og  

 beskyttede virksomheder samt om ansættelse i individuelt beskyttede  

 enkeltpladser til personer, der får social pension.
Amtsrådet kan, efter  

 aftale med kommunalbestyrelsen, træffe afgørelse om ansættelse i individuelt  

 beskyttede enkeltpladser til personer, der ikke får social pension.
Amtsrådet  

 kan selvstændigt træffe afgørelse om ansættelse i individuelt beskyttede  

 enkeltpladser til personer, der ikke får social pension, når amtskommunen  

 selv er arbejdsgiver.
Amtsrådet underretter pågældendes opholdskommune om  

 beslutninger efter 3. pkt.
Stk. 2. Kommunalbestyrelsen træffer afgørelse om ansættelse i  

 individuelt beskyttede enkeltpladser til personer, der ikke får social  

 pension, og om optagelse på beskyttede virksomheder, som især er beregnet for  

 personer med bopæl i kommunen.
Kommunalbestyrelsen kan også træffe afgørelse  

 om ansættelse i individuelt beskyttede enkeltpladser til personer, der får  

 social pension, når pladserne især er beregnet for personer med bopæl i  

 kommunen.« § 94. Beslutning om optagelse på revalideringsinstitutioner og  

 beskyttede virksomheder m.v. træffes af amtsrådet efter indstilling fra  

 kommunalbestyrelsen i pågældendes opholdskommune.
Beslutning om optagelse på  

 beskyttede virksomheder m.v., som især er beregnet for personer med bopæl i  

 en bestemt kommune, træffes dog af kommunalbestyrelsen i vedkommende kommune.
 5. § 95 affattes således:
 » § 95. Socialministeren fastsætter regler om arbejdsvederlag  

 samt befordringsgodtgørelse m.v. under beskæftigelse på  

 revalideringsinstitutioner og beskyttede virksomheder.
 Stk. 2. Amtsrådet fastsætter, i overensstemmelse med de i stk. 1  

 nævnte regler, bestemmelser om beregning og udbetaling af arbejdsvederlag  

 samt befordringsgodtgørelse m.v. under beskæftigelse på  

 revalideringsinstitutioner og beskyttede virksomheder.
Stk. 3. Kommunalbestyrelsen giver tilskud til løn til personer,  

 som ikke får social pension, og som er ansat i individuelt beskyttede  

 enkeltpladser.
Tilskuddet er 50 pct. af lønnen med tillæg af eventuelle  

 udgifter til arbejdsgiverbidrag til ATP m.v.
Tilskuddet kan ikke overstige 50  

 pct. af overenskomstens begyndelsestimeløn eller den for tilsvarende arbejde  

 sædvanlig gældende løn med tillæg af arbejdsgiverbidrag til ATP m.v.  

 Arbejdsgiveren aflønner efter indsats, men lønnen skal mindst ligge i  

 intervallet 70-100 pct. af overenskomstens begyndelsestimeløn eller den for  

 tilsvarende arbejde sædvanlig gældende løn.
Stk. 4. Amtsrådet og kommunalbestyrelsen giver tilskud til løn til  

 personer, som får social pension, og som er ansat i individuelt beskyttede  

 enkeltpladser.
Tilskuddet er 1/3 af overenskomstens begyndelsestimeløn eller  

 den for tilsvarende arbejde sædvanlig gældende løn med tillæg af eventuelle  

 udgifter til arbejdsgiverbidrag til ATP m.v.
Amtsrådet og kommunalbestyrelsen  

 betaler hver 50 pct. af tilskuddet.
Lønnen fastsættes ved aftale mellem  

 arbejdsgiver og arbejdstager, men den skal mindst svare til tilskuddets  

 størrelse.
Stk. 5. Arbejdstiden og arbejdsvilkårene iøvrigt i individuelt  

 beskyttede enkeltpladser fastsættes ved en individuel aftale mellem  

 arbejdsgiveren, og den ansatte.
Aftalen skal godkendes af den  

 kommunalbestyrelse eller det amtsråd, som har truffet afgørelse om  

 ansættelsen.
 Stk. 6. Socialministeren kan under hensyn til EF-traktaten  

 fastsætte regler om, at der er erhvervsområder, hvor der ikke er adgang til  

 at beskæftige personer i individuelt beskyttede enkeltpladser.
 § 95. Amtsrådet fastsætter efter retningslinier udarbejdet af  

 socialministeren regler om beregning og udbetaling af arbejdsvederlag samt  

 befordring m.v. under beskæftigelse på revalideringsinstitutioner og  

 beskyttede virksomheder m.v.
 6. I § 135, stk. 3, indsættes som 3. pkt.:
»Udgifterne til løntilskud efter § 95, stk. 3 om individuelt  

 beskyttede enkeltpladser til personer med nedsat erhvervsevne, der ikke får  

 social pension, afholdes af kommunen med 50 pct. refusion fra staten.« § 135. - - - Stk. 3. Af udgifterne vedrørende ophold i andre institutioner  

 under amtskommunerne end dem der er nævnt i stk. 1, betaler kommmunen en  

 takst, der fastsættes for et regnskabsår ad gangen på grundlag af  

 institutionens budgetter.
Taksten skal for personer, der er er fyldt 67 år,  

 svare til 100 pct. og for personer under 67 år, svare til 50 pct. af  

 udgifterne ved opholdet.
§ 2 Stk. 1. Loven træder i kraft den 1. januar 1997.
 Stk. 2. Individuelt beskyttede enkeltpladser til personer, som  

 ikke får social pension, der er oprettet inden 1. januar 1997, finansieres  

 også efter denne lovs § 1, nr. 6.
Efter 2. behandling den 12. december 1996 § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 497 af 12. juni 1996, foretages følgende  

 ændringer:
 1. I § 91, stk. 1, indsættes som 3. pkt.:
»Amtsrådet skal herunder sørge for, at personer med nedsat  

 erhvervsevne, der får social pension, har mulighed for ansættelse i  

 individuelt beskyttede enkeltpladser hos private og offentlige  

 arbejdsgivere.« 2. I § 91 indsættes efter stk. 1 som nyt stykke:
»Stk. 2. Kommunalbestyrelsen skal sørge for, at personer med  

 nedsat erhvervsevne, der ikke får social pension, og som ikke kan opnå eller  

 fastholde beskæftigelse på normale vilkår på arbejdsmarkedet, har mulighed  

 for ansættelse i individuelt beskyttede enkeltpladser hos private og  

 offentlige arbejdsgivere.
Mulighederne for revalidering til beskæftigelse på  

 normale vilkår skal være udtømt, før der kan oprettes en individuelt  

 beskyttet enkeltplads.« Stk. 2 og 3 bliver herefter stk. 3 og 4.
 3. I § 91, stk. 3, der bliver stk. 4, udgår  

 »m.v.«, og efter stk. 3 indsættes som nyt stykke:
»Stk. 5. Amtsrådet og kommunalbestyrelsen kan oprette  

 individuelt beskyttede enkeltpladser.« 4. § 94 affattes således:
» § 94. Amtsrådet træffer efter indstilling fra  

 kommunalbestyrelsen afgørelse om optagelse på revalideringsinstitutioner og  

 beskyttede virksomheder samt om ansættelse i individuelt beskyttede  

 enkeltpladser til personer, der får social pension.
Amtsrådet kan efter  

 aftale med kommunalbestyrelsen træffe afgørelse om ansættelse i individuelt  

 beskyttede enkeltpladser til personer, der ikke får social pension.
Amtsrådet  

 kan selvstændigt træffe afgørelse om ansættelse i individuelt beskyttede  

 enkeltpladser til personer, der ikke får social pension, når amtskommunen  

 selv er arbejdsgiver.
Amtsrådet underretter den pågældendes opholdskommune om  

 beslutninger efter 3. pkt.
Stk. 2. Kommunalbestyrelsen træffer afgørelse om ansættelse i  

 individuelt beskyttede enkeltpladser til personer, der ikke får social  

 pension, og om optagelse på beskyttede virksomheder, som især er beregnet for  

 personer med bopæl i kommunen.
Kommunalbestyrelsen kan også træffe afgørelse  

 om ansættelse i individuelt beskyttede enkeltpladser til personer, der får  

 social pension, når pladserne især er beregnet for personer med bopæl i  

 kommunen.« 5. § 95 affattes således:
 » § 95. Socialministeren fastsætter regler om arbejdsvederlag  

 samt befordringsgodtgørelse m.v. under beskæftigelse på  

 revalideringsinstitutioner og beskyttede virksomheder.
 Stk. 2. Amtsrådet fastsætter i overensstemmelse med de i stk. 1  

 nævnte regler bestemmelser om beregning og udbetaling af arbejdsvederlag samt  

 befordringsgodtgørelse m.v. under beskæftigelse på revalideringsinstitutioner  

 og beskyttede virksomheder.
Stk. 3. Socialministeren kan under hensyn til EF-traktaten  

 fastsætte regler om, at der er erhvervsområder, hvor der ikke er adgang til  

 at beskæftige personer i individuelt beskyttede enkeltpladser.« 6. I § 135, stk. 3, indsættes efter 2. pkt. som nyt  

 punktum:
»Udgifterne til løntilskud i individuelt beskyttede enkeltpladser til  

 personer med nedsat erhvervsevne, der ikke får social pension, afholdes af  

 kommunen med 50 pct.s refusion fra staten.« § 2 Stk. 1. Loven træder i kraft den 1. januar 1997.
 Stk. 2. Individuelt beskyttede enkeltpladser til personer, som  

 ikke får social pension, der er oprettet inden 1. januar 1997, finansieres  

 også efter denne lovs § 1, nr. 6.
