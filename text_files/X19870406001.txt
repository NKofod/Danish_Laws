Boligstøttemodtager klager over, at kommunen nedsætter huslejen i  

 beregningsgrundlaget.
Kommunen begrunder nedsættelsen med, at lejen i  

 væsentlig grad overstiger lejeniveauet i kommunen.
 På grundlag af en vurdering af det materiale, kommunen har fremsendt  

 om lejestørrelsen i boliger af tilsvarende størrelse i samme område, finder  

 nævnet ikke anledning til at tilsidesætte kommunens afgørelse og stadfæster  

 afgørelsen om at nedsætte lejen til 19.200 kr. i beregningsgrundlaget.
 De har ved brev af 11. maj 1987 klaget over kommunes beslutning om at  

 fastsætte beregningsgrundlaget for boligstøtte til Deres bolig til 19.200 kr.  

 årligt.
Amtsankenævnet har behandlet Deres sag den 29. december 1987, og har på  

 baggrund af vedlagte redegørelse truffet følgende A F G Ø R E L S E:
 Ud fra en vurdering af det materiale, som kommunen har fremsendt om  

 lejestørrelsen i boliger af tilsvarende størrelse i samme område som Deres,  

 fandt nævnet ikke grundlag for at tilsidesætte kommunens afgørelse om at  

 anvende en nedsat leje frem for den faktiske leje.
 Nævnet fandt endvidere, at beregningsgrundlaget kunne fastsættes til en  

 årlig leje på 19.200 kr., svarende til den normale leje for sædvanlige  

 boliger af tilsvarende størrelse.
 Nævnet stadfæstede således kommunes afgørelse.
 Om muligheden for at klage, se vedlagte klagevejledning.
2) Notits Med venlig hilsen R E D E G Ø R E L S E Ved brev af 11. maj 1987 er klaget over kommunes beslutning af 23. april  

 1987 om at fastsætte beregningsgrundlaget for boligstøtte til 19.200 kr.  

 årligt.
 Kommunen har efter genbehandling af sagen fastholdt afgørelsen og  

 fremsendt en redegørelse for sagen den 14. maj 1987. Kommunen har fremsendt  

 yderligere oplysninger den 9. juli 1987.
 FAKTISKE OPLYSNINGER:
 Klager er ugift og har søgt om boligstøtte fra den 1. februar 1987.
 Klager har lejet en 3-værelses lejlighed på ca. 80 (m2) på adressen fra  

 den 1. februar 1987. Den årlige nettohusleje er 24.000 kr., svarende til 300  

 kr. pr. (m2). Hertil kommer et a contobidrag på 6.000 kr. til varme og den  

 indvendige vedligeholdelse påhviler lejeren.
 Ejendommen er opført i 1924 og ombygget i 1976.
Kommunen har oplyst, boligen er 125 (m2) ifølge teknisk forvaltnings  

 opmålinger.
Den store difference skyldes, at der her er anvendt udvendige  

 mål.
 Huset er i to etager, og der er mange trapper og ydervægge, navnlig er der  

 en stor trappe op til 1. etagen.
 Kommunen har ved vurderingen af boligen lagt et areal på 80 (m2) til  

 grund, idet det er det areal, som er beboelsesareal.
 Der er ikke foretaget besigtigelse, idet der i forbindelse med  

 installering af fastbrændselsfyr foreligger en arkitekttegning af omrids og  

 idet boligen er kommunen bekendt.
 Kommunen har fremsendt oplysninger om andre boliger beliggende i området.  

 Disse oplysninger har indgået i nævnets vurdering ved afgørelsen.
Der er ikke noget huslejenævn i kommunen.
Klager har ikke rejst sag ved  

 boligretten.
 KOMMUNENS BEGRUNDELSE:
»Da man finder, at lejen for ovennævnte lejlighed i væsentlig grad  

 overstiger lejeniveauet i kommunen, har økonomiudvalget i medfør af lovens §  

 11, stk. 5 fastsat kr. (19.200) som beregningsgrundlag for boligstøtte  

 gældende fra den (...) og indtil videre.« Kommunen har oplyst, at der til de boliger, som kommunen har sammenlignet  

 med, beregnes boligstøtte på grundlag af den faktiske leje.
»Der er også ved fastsættelse af beregningsgrundlaget taget højde for  

 lejlighedens beliggenhed, vedligeholdelsesmæssige standard o.l., ligesom et  

 nærmere kendskab til den enkelte bolig/boligområde er en nødvendighed for at  

 forstå afgørelsen.
Dette kendskab kan nødvendigvis ikke gives i en sådan  

 skrivelse.
Det skal her anføres, at man umiddelbart ikke finder det heldigt  

 at sammenligne (m2)-priser, heller ikke for boliger med ens beliggenhed.
Der  

 kan være mange ting, der gør dette uheldigt - få, men store rum, store  

 gangarealer.« KLAGERS BEGRUNDELSE:
»Jeg kan hermed oplyse, at lejligheden består af en dobbeltstue og et  

 soveværelse samt eget køkken og badeværelse.
Når jeg sammenligner huslejen på  

 et værelse her i området og min lejlighed, så står jeg helt uforstående over  

 for den afgørelse, som er truffet på baggrund af en husleje på kr. 2.000 pr.  

 md., hvoraf økonomiudvalget kun vil godkende et beløb på husleje på kr. 1.600  

 pr. md.« Dansk Flygtningehjælp har ved telefonisk henvendelse til ankesekretariatet  

 yderligere oplyst, der er tale om en dejlig lejlighed, og at der er isat  

 termoruder.
 RETSGRUNDLAG:
 Boligstøttelovens § 1. Lejer har efter ansøgning ret til boligstøtte  

 efter reglerne i denne lov.
 Boligstøttelovens § 11. Ved opgørelse af boligudgiften for lejere lægges  

 den leje til grund, som efter lejeaftalen skal betales for lejlighedens  

 areal, fælles boligareal, adgangsareal samt tilhørende sædvanlige udenomsrum,  

 jfr. stk. 1.
 Af samme paragraf, stk. 2, 3 og 4 fremgår, hvorledes udgifter til varme,  

 varmt vand, el, vedligeholdelse samt fjermvarme indgår i  

 beregningsgrundlaget.
 Overstiger lejen i væsentlig grad den normale leje for sædvanlige  

 lejligheder af en tilsvarende størrelse, eller må lejen anses for delvis  

 betaling for luksuriøst udstyr eller beliggenhed, kan kommunalbestyrelsen  

 nedsætte lejen med et beløb, der svarer til forskellen, jfr. stk. 5.
 Boligstyrelsens cirkulære af 30. august 1982, punkt 6.9.
Urimelige huslejer vil kunne forekomme både i nybyggeri og i den ældre  

 boligmasse.
Den husleje, der i landdistrikterne anses for urimelig, kan meget  

 vel tænkes ikke at overstige det rimelige i f.eks. hovedstadsområdet.
Dette  

 indebærer, at vurderingen af, om en leje er urimelig, altid må tages ud fra  

 lokale forhold.
For at kommunalbestyrelsen kan reducere boligudgiften, skal der være en  

 væsentlig forskel mellem den faktiske leje og den leje, som betales for  

 tilsvarende sædvanlige lejligheder.
Skønnet over, om dette er tilfældet,  

 udøves af kommunalbestyrelsen bl.a. under hensyntagen til, hvor ensartet  

 lejeniveauet er for sædvanlige lejligheder af den pågældende art.
Afvigelser  

 på mindre end 10 pct. kan i almindelighed næppe begrunde en nedsættelse.
 En huslejenævnsafgørelse kan være vejledende for kommunalbestyrelsens  

 vurdering af en eventuel nedsættelse af boligudgiften.
 6.10. Selv om en lejligheds areal måtte være usædvanlig stort i forhold  

 til værelsesantallet, skal nedsættelse af boligudgift kun ske, dersom lejen i  

 væsentlig grad overstiger den normale leje for lejligheder med sædvanligt  

 etageareal i forhold til værelsesantallet.
 Er f.eks. lejen for en 2-værelses lejlighed på 100 (m2) ikke væsentlig  

 højere end sædvanlig leje for en 2-værelses lejlighed af normal størrelse, er  

 der følgelig ikke grundlag for nedsættelse af boligudgiften.
 Hvor kommunalbestyrelsen derimod skønner, at såvel etageareal som leje er  

 væsentlig højere end sædvanlig leje for en 2-værelses lejlighed af normal  

 størrelse, nedsættes den for boligstøttens størrelse afgørende leje til det  

 beløb, som kommunalbestyrelsen anser for passende.
 Boligstøttelovens § 36, stk. 3. Kommunalbestyrelsen kan afkræve ejer af  

 ejendomme med lejligheder, hvortil der søges boligstøtte, alle nødvendige  

 oplysninger til brug ved behandling af spørgsmål om ydelse af boligstøtte og  

 lade sådanne ejendomme besigtige.
