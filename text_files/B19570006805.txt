 I medfør af §§ 12 og 13 i lov nr. 174 af 28. april 1950 om levnedsmidler  

 m.m. fastsættes herved efter forhandling med ministeren for handel, industri  

 og søfart, landbrugsministeren og fiskeriministeren følgende:
§ 1.  Det er forbudt ved tilvirkning og opbevaring af  

 levneds- og nydelsesmidler at tilsætte eller anvende - herunder som  

 hjælpestoffer under enhver form - antibiotika og antibiotikadestruerende  

 stoffer.
Ved anvendelse som hjælpestoffer forstås også imprægnering af eller  

 tilsætning til emballage og lignende - herunder vand og is - som kommer i  

 berøring med levneds- og nydelsesmidler.
 Det er ligeledes forbudt at indføre, forhandle, fordele, udlevere samt  

 overdrage til andre levneds- og nydelsesmidler, ved hvis tilvirkning eller  

 opbevaring de foran nævnte stoffer er blevet tilsat eller har været anvendt.
 § 2.  Såfremt det måtte vise sig, at det af  

 erhvervsmæssige grunde er ønskeligt i konserveringsøjemed eller lignende at  

 tilsætte antibiotika eller antibiotikadestruerende stoffer af nærmere angiven  

 art og mængde til et eller flere bestemt angivne levnedsmidler, og dette  

 efter sundhedsstyrelsens skøn ikke medfører sundhedsmæssige betænkeligheder,  

 udsteder indenrigsministeriet efter forhandling med vedkommende ministerier  

 en bekendtgørelse om undtagelse fra det i § 1 fastsatte forbud.
 § 3.  Bestemmelserne i lovgivningen om handel med  

 foder- og gødningsstoffer samt grundforbedringsmidler, jfr. herved  

 landbrugsministeriets bekendtgørelse nr. 224 af 8. juli 1955 og nr. 22 af 27.  

 januar 1956 om opblandede lægemidler, berøres ikke af bestemmelserne i  

 nærværende bekendtgørelse.
 § 4.  Overtrædelse af bestemmelserne i § 1 straffes i  

 medfør af § 23 i levnedsmiddelloven.
