Betænkning afgivet af Udvalget for Forretningsordenen den 14. december 2018 Betænkning over Forslag til folketingsbeslutning om nedsættelse af en delegation vedrørende Arktis [af Henrik Dam Kristensen (S), Henrik Brodersen (DF), Bertel Haarder (V), Merete Scheelsbeck (KF), Aaja Chemnitz Larsen (IA), Sjúrður Skaale (JF) og Magni Arge (T) m.fl.]:
1. Ændringsforslag Udvalget har stillet 1 ændringsforslag til beslutningsforslaget.
2. Indstillinger Udvalget indstiller beslutningsforslaget til vedtagelse med det stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Udvalget Udvalget noterer sig med tilfredshed, at folketingsmedlemmerne fra Grønland og Færøerne, som naturligt har en særlig interesse i denne sag, også har tilkendegivet at bakke op om beslutningsforslaget om at nedsætte en delegation vedrørende Arktis, herunder om det stillede ændringsforslag om at forhøje antallet af medlemmer af delegationen.
Enhedslisten, Alternativet, Radikale Venstre og Socialistisk Folkeparti Enhedslistens, Alternativets, Radikale Venstres og Socialistisk Folkepartis medlemmer af udvalget finder det fornuftigt at nedsætte en arktisk delegation, at øge muligheden for bredere deltagelse i det arktiske arbejde og at forbedre de økonomiske vilkår for at deltage i dette arbejde.
Enhedslisten, Alternativet, Radikale Venstre og Socialistisk Folkeparti finder det også fornuftigt at prioritere deltagelse af de nordatlantiske folketingsmedlemmer i delegationen, sådan som der lægges op til i bemærkningerne til beslutningsforslaget.
Man skal huske, at uden Færøerne og især Grønland ville Danmark ingen særlig indflydelse have på udviklingen i Arktis.
Enhedslisten, Alternativet, Radikale Venstre og Socialistisk Folkeparti opfordrer Folketingets partier til at være med til at sikre, at formandsposten for delegationen tilfalder et af de nordatlantiske medlemmer under konstitueringen efter kommende valg.
4. Ændringsforslag med bemærkninger Ændringsforslag Til teksten Af udvalget:
 1) Tallet »12« ændres til: »14«.
[Ændring af antallet af medlemmer af delegationen] Bemærkninger Til nr. 1 Det foreslås, at antallet af medlemmer af delegationen vedrørende Arktis fastsættes til 14 frem for 12.
Under forudsætning af at de nordatlantiske folketingsmedlemmer alle bliver medlemmer af delegationen uafhængigt af regeringens sammensætning og af, hvilket flertal der er i Folketinget, vil modellen med kun 12 medlemmer af delegationen betyde, at der kun bliver 8 pladser til fordeling mellem de øvrige partier.
Selv hvis disse partier enes om at fordele pladserne bredest muligt imellem sig, vil antallet af pladser således betyde, at i det mindste ét parti  med Folketingets nuværende sammensætning  afskæres fra at deltage.
Dette finder udvalget uhensigtsmæssigt, og derfor foreslås, at det samlede antal pladser i delegationen forhøjes til 14.
Udvalget finder, at det bør tilstræbes, at de 2 ekstra pladser i delegationen besættes af medlemmer fra Retsudvalget.
Forudsat at den sammensætning, der bør tilstræbes ifølge bemærkningerne til beslutningsforslaget, i øvrigt følges, vil delegationen dermed komme til at bestå af 2 medlemmer fra Grønlandsudvalget, 2 medlemmer fra Færøudvalget, 2 medlemmer fra Forsvarsudvalget, 2 medlemmer fra Udenrigsudvalget, 2 medlemmer fra Retsudvalget og 4 medlemmer fra Nordisk Råds delegation.
3. Udvalgsarbejdet Beslutningsforslaget blev fremsat den 11. december 2018 og var til 1. behandling den 13. december 2018. Beslutningsforslaget blev efter 1. behandling henvist til behandling i Udvalget for Forretningsordenen.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 1 møde.
Bilag Under udvalgsarbejdet er der omdelt 1 bilag på beslutningsforslaget.
Pia Kjærsgaard (DF) fmd.
Henrik Dam Kristensen (S) nfmd.
Kristian Pihl Lorentzen (V) Christian Juhl (EL) Leif Mikkelsen (LA) Jeppe Jakobsen (DF) Søren Espersen (DF) Martin Henriksen (DF) Karen Ellemann (V) Torsten Schack Pedersen (V) Britt Bager (V) Christina Egelund (LA) Anders Johansson (KF) Benny Engelbrecht (S) Dan Jørgensen (S) Henrik Sass Larsen (S) Karen J.
Klint (S) Jakob Sølvhøj (EL) Carolina Magdalene Maier (ALT) Anne Marie Geisler Andersen (RV) Jacob Mark (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
