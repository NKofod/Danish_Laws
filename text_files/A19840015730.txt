(Kliniske afprøvninger af lægemidler  

 m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om lægemidler, jfr. lovbekendtgørelse nr. 451 af 6. august 1982,  

 foretages følgende ændringer:
 1. I § 13, STK. 1, indsættes efter  

 »sundhedsstyrelsens specialitetsregister«: », jfr. dog § 25,  

 stk. 1 og 2«.
 2. § 13, STK. 2, ophæves.
 3. KAPITEL 5 affattes således:
KLINISK AFPRØVNING.
SALG ELLER UDLEVERING  

 AF LÆGEMIDLER TIL SÆRLIGE § 24.  Kliniske afprøvninger af lægemidler må først  

 påbegyndes, når de er anmeldt til sundhedsstyrelsen, og når sundhedsstyrelsen  

 har udstedt kvittering for anmeldelsens modtagelse.
Anmeldelse foretages både  

 af den læge, tandlæge eller dyrlæge, der forestår afprøvningen, og af  

 lægemidlets fremstiller eller dennes repræsentant.
Sundhedsstyrelsen kan i  

 særlige tilfælde tillade, at anmeldelse fra lægemidlets fremstiller eller  

 dennes repræsentant undlades.
 Stk. 2.  Sundhedsstyrelsen kan stille vilkår for  

 afprøvningen og kan på ethvert tidspunkt kræve den standset eller ændret.
 Stk. 3.  Den læge, tandlæge eller dyrlæge, der forestår  

 afprøvningen, skal omgående underrette sundhedsstyrelsen, hvis der optræder  

 alvorlige bivirkninger, og skal ved afslutningen indsende resultaterne af  

 afprøvningen til sundhedsstyrelsen.
 § 25.  Lægemidler kan sælges eller udleveres til  

 klinisk afprøvning, der er anmeldt i henhold til § 24. Sundhedsstyrelsen kan  

 forbyde, at afprøvninger af lægemidler, der ikke er optaget i  

 sundhedsstyrelsens specialitetsregister, finder sted inden et nærmere angivet  

 tidspunkt.
 Stk. 2.  Sundhedsstyrelsen kan i særlige tilfælde  

 tillade salg eller udlevering i begrænset mængde af lægemidler, som ikke er  

 markedsført i Danmark, til andre formål end kliniske afprøvninger.
 Stk. 3.  Sundhedsstyrelsen kan tillade vederlagsfri  

 udlevering af markedsførte, apoteksforbeholdte lægemidler.
Stk. 4.  Sundhedsstyrelsen kan fastsætte regler om salg  

 eller udlevering i henhold til stk. 1-3 og kan stille særlige vilkår for  

 tilladelser i henhold til stk. 2 og 3.« 4. I § 31, STK. 2, indsættes efter 1. pkt.: »For  

 kombinationspræparater, for hvilke der ikke er fastsat et fællesnavn, skal  

 der gives tydelig oplysning om fællesnavnene for samtlige virksomme  

 bestanddele.« 5. § 31, STK. 5, ophæves.
 6. § 42, STK. 2, affattes således:
»STK. 2.  Reklamenævnet består af 12 medlemmer, som  

 beskikkes for 4 år ad gangen af indenrigsministeren.
Ministeren udpeger  

 formanden og næstformanden.
De øvrige medlemmer beskikkes efter indstilling  

 fra henholdsvis Danske Dagblades Forening, Danske Reklamebureauers  

 Brancheforening, det i § 26 i lov om offentlig sygesikring nævnte  

 forhandlingsudvalg, Den almindelige danske Lægeforening, Den danske  

 Dyrlægeforening, Danmarks Apotekerforening, Industrirådet,  

 Grosserer-Societetet, Butikshandelens Fællesråd og Forbrugerrådet.« 7. I § 44, STK. 1, NR. 1, ændres »§ 25, stk. 1 og  

 2« til: »§ 24, stk. 1, 1. og 2. pkt., og stk. 3«.
 8. I § 44, STK. 1, NR. 3, ændres »og § 7«  

 til: »§ 7, § 24, stk. 2, og § 25, stk. 1, 2. pkt.«.
 9. I § 44, STK. 1, NR. 4, indsættes efter »§ 9,  

 stk. 2 og 3,»: »§ 24, stk. 2,».
§ 2 Loven træder i kraft den 1. juli 1984.
GIVET PÅ CHRISTIANSBORG SLOT, DEN 11.  

 APRIL 1984 Under Vor Kongelige Hånd og Segl MARGRETHE R.
