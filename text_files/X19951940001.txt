 Et bo fik udbetalt en kapitaliseret erstatning svarende til 50 procent  

 af det erhvervsevnetab på i alt 100 procent, som var fastsat ved  

 Arbejdsskadestyrelsens afgørelse.
Kapitalisering af erstatning ved dødsfald SAGEN:
 Arbejdsskadestyrelsen traf en afgørelse om, at tab af erhvervsevne var 100  

 procent.
 2 dage senere blev der telefonisk rettet henvendelse til  

 Arbejdsskadestyrelsen med anmodning om, at så stor en del af erstatningen,  

 som loven gav mulighed for, måtte blive kapitaliseret.
 4 dage efter fik Arbejdsskadestyrelsen underretning om, at den skadelidte  

 var afgået ved døden samme dag.
 Boet efter den pågældende fik udbetalt en kapitaliseret erstatning  

 svarende til 50 procent af det erhvervsevnetab på i alt 100 procent, som var  

 fastsat ved Arbejdsskadestyrelsens afgørelse.
 KOMMENTAR:
 Efter lov om forsikring mod følger af arbejdsskade omsættes den del af  

 erhvervsevnetabserstatningen, der svarer til 50 procent erhvervsevnetab, til  

 et engangsbeløb, når den erstatningsberettigede anmoder om det.
Der er stiftet et retskrav på beløbet, når Arbejdsskadestyrelsen har  

 modtaget anmodningen om kapitaliseringen, inden den erstatningsberettigede  

 afgår ved døden.
Det er betingelse, at der er truffet en endelig afgørelse om  

 erstatning for tab af erhvervsevne inden dødsfaldet.
Ved dødsfaldet overgår retten til kapitalbeløbet til boet efter den  

 erstatningsberettigede. - - - Yderligere oplysninger kan fås hos kontorchef Karin Holst Jensen.
