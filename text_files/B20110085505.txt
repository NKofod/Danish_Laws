Bekendtgørelse om kaldesignaler og identifikationsnumre til luftfartsradiotjenester i dansk indregistrerede luftfartøjer eller på jordstationer I medfør af § 45, stk. 2, jf. § 29, i lov nr. 475 af 12. juni 2009 om radiofrekvenser samt efter bemyndigelse fra Ministeriet for Videnskab, Teknologi og Udvikling, jf. bekendtgørelse nr. 492 af 23. maj 2011 om bemyndigelse til at udstede og tilbagekalde kaldesignaler og identifikationsnumre og til at fastsætte regler for udstedelsen og tilbagekaldelsen, fastsættes:
 § 1. Trafikstyrelsen udsteder efter ansøgning kaldesignaler og identifikationsnumre til brug for anvendelse af radiofrekvenser i luftfartsradiotjenester i dansk indregistrerede luftfartøjer eller på jordstationer.
 § 2. Et kaldesignal eller identifikationsnummer udstedt efter § 1 bortfalder, hvis luftfartøjet ikke længere er optaget i det danske luftfartøjsregister.
 § 3. Bekendtgørelsen træder i kraft den 1. august 2011.
