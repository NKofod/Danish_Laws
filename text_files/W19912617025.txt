 Nævnet inddrager sendetilladelsen til lokal fjernsynsvirksomhed med  

 den begrundelse, at stationen ikke overholder de gældende regler om reklame.  

 Nævnet påtaler samtidig, at reglerne for selvstændig programvirksomhed ikke  

 overholdes ved samtidig udsendelse af TV 3's programmer.
Udvalget kunne i det hele tiltræde nævnets opfattelse På sit møde den 14. maj 1991 har Udvalget vedr.
Lokal Radio og TV  

 behandlet en klage af 23. februar 1991 fra TV Viborg ApS, over en afgørelse  

 om midlertidig inddragelse af sendetilladelse til lokal tv-virksomhed.  

 Afgørelsen er truffet af det fælleskommunale lokalradio- og TV-nævn for  

 Viborg m.fl. kommuner og meddelt i brev af 20. marts 1991.
Udvalget vedr.
Lokal Radio og TV har behandlet sagen på grundlag af  

 følgende oplysninger:
I brev af 20. marts 1991 begrunder nævnet afgørelsen med, at stationen  

 ikke overholder de gældende regler om reklame.
Det oplyses, at inddragelsen  

 af sendetilladelsen vil blive ophævet af nævnet, når TV Viborg har meddelt  

 skriftligt, at de gældende bestemmelser om reklamer i lokal-tv vil blive  

 overholdt ved fremtidige udsendelser.
Der henvises endvidere til nævnets brev af 15. marts 1991 til stationen.  

 Det fremgår heraf, at nævnet over for stationen påtaler, at reglerne for  

 udsendelse af reklamer i lokal-tv ikke overholdes.
Såfremt reklameindslagene  

 i TV Viborg ApS ikke straks bringes i overensstemmelse med bestemmelserne i  

 lovbekendtgørelse nr. 339 af 22. maj 1990, vil nævnet inddrage TV Viborgs  

 sendetilladelse, indtil man fra TV Viborg modtager skriftlig erklæring om, at  

 disse bestemmelser vil blive overholdt ved fremtidige udsendelser.
Nævnet påtaler i samme brev, at reglerne for selvstændig udøvelse af  

 programvirksomheden ikke overholdes ved TV Viborgs samtidige udsendelse af TV  

 3's programmer.
Senest pr. 1. maj 1991 skal disse regler overholdes, og TV  

 Viborg bedes senest den 10. april 1991 skriftligt meddele nævnet, hvorledes  

 man efter den 1. maj 1991 vil udfylde sendetiden under overholdelse af  

 reglerne om selvstændig udøvelse af programvirksomheden.
I brev af 20. marts 1991 klages over afgørelsen.
Det anføres, at nævnet  

 ikke har hjemmel til at inddrage stationens sendetilladelse med henvisning  

 til, at stationen har overtrådt de gældende reklameregler.
Derudover anføres, at nævnets afgørelse er i strid med Rom-Traktatens art.  

 59, der omhandler fri udveksling af tjenesteydelser inden for EF.
Endvidere  

 kan det lokale nævn ikke inddrage sendetilladelsen under henvisning til  

 overtrædelser af gældende reklamebestemmelser, idet de danske reklameregler  

 er i strid med reklamebestemmelserne i EF-direktiv (89/552/EØF) om samordning  

 af visse love og bestemmelser i medlemsstaterne vedr. udøvelse af tv- og  

 radiospredningsvirksomhed.
Direktivet træder i kraft den 3. oktober 1991.
 I nævnets udtalelse af 23. april 1991 fastholdes nævnets afgørelse, og det  

 påpeges, at afgørelsen er truffet med hjemmel i § 15 f, stk. 5 og § 15 d,  

 stk. 3 i lovbekendtgørelse nr. 339 af 22. maj 1990. Endvidere mener nævnet  

 ikke, at hverken Romtraktatens artikel 59, eller EF-direktivet af 3. oktober  

 1989 tilsidesætter den danske lovgivning på området.
Udvalget vedr.
Lokal Radio og TV skal herefter udtale:
 Udvalget kan i det hele tiltræde nævnets opfattelse.
 I overensstemmelse hermed træffes følgende afgørelse:
 Der kan ikke gives klageren medhold.
