I medfør af § 2, stk. 7, og § 18, stk. 2, i lov nr. 508 af 30. juni 1993 om åben uddannelse (erhvervsrettet voksenuddannelse) m.v., fastsættes:
Uddannelsens formål og struktur § 1.  Formålet med uddannelsen er at kvalificere de  

 studerende til på forsvarlig måde at varetage tolkeopgaver for indvandrere,  

 flygtninge m.fl.
 Stk. 2.  Undervisningsministeriet godkender efter  

 indstilling fra institutionen, inden for hvilke sprog institutionen kan  

 udbyde uddannelsen efter denne bekendtgørelse.
 Stk. 3.  Uddannelsen udbydes i sprog, der ikke er  

 omfattet af uddannelsen til cand. ling. merc. i Danmark.
§ 2.  Uddannelsen er en erhvervsrettet videregående  

 deltidsuddannelse, der tilrettelægges som åben uddannelse.
Uddannelsen  

 udbydes ved Handelshøjskolen i København og ved Handelshøjskolen i Århus med  

 et omfang, der svarer til 1 års heltidsuddannelse.
Uddannelseslængden angiver  

 det antal årsværk, der skal lægges til grund for planlægningen af  

 uddannelsen.
Et årsværk er en fuldtidsstuderendes arbejde i et år.  

 Uddannelsen består af en 1. del og en 2. del, der hver er normeret til 1/2  

 årsværk.
 § 3.  Den, der har gennemført uddannelsen, har ret til  

 at betegne sig statsprøvet tolk.
Adgangsbetingelser § 4.  Adgang til uddannelsen er betinget af, at  

 ansøgeren har bestået en adgangseksamen.
Eksamenen består af en mundtlig og  

 en skriftlig prøve.
For at indstille sig til den mundtlige prøve skal  

 ansøgeren have bestået den skriftlige prøve.
 Stk. 2.  For at indstille sig til adgangseksamenen skal  

 ansøgeren have en gymnasial adgangsgivende eksamen med dokumentation for  

 A-niveau i dansk samt have tilsvarende niveau på tolkesproget.
 § 5.  Institutionen kan give adgang til  

 adgangseksamenen for ansøgere, der ikke opfylder betingelserne i § 4, stk. 2,  

 men som skønnes at have de nødvendige forudsætninger for at kunne gennemføre  

 uddannelsen.
Uddannelsens indhold § 6.  1. del består af en grundig indføring i  

 tolkeetik og tolketeknik, social og medicinsk tolkning samt introduktion til  

 politi- og retstolkning, forretningstolkning og oversættelse.
 § 7.  For at kunne begynde på 2. dels studiet skal den  

 studerende have bestået 1. delseksamenen eller den tidligere grunduddannelse  

 til social og medicinsk tolk.
 Stk. 2.  En bestået 1. del eller den tidligere  

 grunduddannelse giver adgang til 2. del ved begge uddannelsesinstitutioner,  

 der udbyder uddannelsen i det samme sprog.
 § 8.  2. del er en specialisering inden for politi- og  

 retstolkning, medicinsk og psykiatrisk tolkning eller forretningstolkning.
 Stk. 2.  Efter indstilling fra en af institutionerne kan  

 ministeriet godkende andre specialer end dem, der er nævnt i stk. 1.
 § 9.  Politi- og retstolkning er en specialisering i  

 tolkning inden for bl.a. udlændingeret og civil- og strafferet med særligt  

 henblik på tolkning i sager, der involverer politiet eller retsvæsenet.
 § 10.  Medicinsk og psykiatrisk tolkning er en  

 specialisering i tolkning inden for udvalgte medicinske, herunder  

 psykiatriske områder med særligt henblik på tolkning i sager, der involverer  

 personer, der har været udsat for tortur eller er socialt belastet i særlig  

 grad.
 § 11.  Forretningstolkning er en specialisering i  

 tolkning inden for international handel med særligt henblik på at arbejde som  

 tolk for små og mellemstore virksomheder.
 Eksamen m.v.
 § 12.  For eksamen, herunder prøveformer, bedømmelse,  

 eksamensbeviser, klage over eksamen m.v. gælder reglerne i bekendtgørelse om  

 eksamen ved visse videregående uddannelser under Undervisningsministeriet.
 Stk. 2.  Ved bedømmelsen gives karakter efter  

 bekendtgørelse om karakterskala og anden bedømmelse.
Andre regler § 13.  Institutionen fastsætter inden for  

 bekendtgørelsens rammer nærmere regler om uddannelsen i en studieordning.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Inden en studieordning vedtages og ved  

 væsentlige ændringer af studieordningen, tager institutionen kontakt til  

 aftagerrepræsentanter.
Derudover indhentes en udtalelse fra  

 censorformandskabet.
Den anden uddannelsesinstitution, der udbyder  

 uddannelsen efter denne bekendtgørelse, orienteres med henblik på  

 koordinering af uddannelserne.
 Stk. 5.  Studieordninger og væsentlige ændringer heri  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til orientering til den anden institution, censorerne og  

 Undervisningsministeriet.
 § 14.  Beståede uddannelseselementer eller dele heraf  

 i uddannelsen til registreret tolk ved en af institutionerne ækvivalerer  

 tilsvarende uddannelseselementer eller dele heraf ved den anden institution.
 Stk. 2.  Institutionen kan i hvert enkelt tilfælde eller  

 ved almindelige bestemmelser i studieordningen godkende, at gennemførte  

 uddannelseselementer eller dele heraf fra en anden dansk eller udenlandsk  

 videregående uddannelsesinstitution træder i stedet for prøver, der er  

 omfattet af denne bekendtgørelse.
 Stk. 3.  Ved godkendelse efter stk. 2 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 15.  Ministeriet kan fravige bekendtgørelsen som led  

 i forsøg.
Samtidig fastsættes forsøgets varighed og rapporteringsformen.
 Stk. 2.  Ministeriet kan dispensere fra bekendtgørelsens  

 bestemmelser, når det findes begrundet i usædvanlige forhold, bortset fra de  

 tilfælde der er nævnt i § 5 og i § 14.
§ 16.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt den pågældende.
 § 17.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
Ikrafttræden § 18.  Bekendtgørelsen træder i kraft den 1. februar  

 1997.
