Fremsat den 20. oktober 2004 af  

 kulturministeren (Brian Mikkelsen) Forslag til Lov  

 om ændring af radio- og fjernsynsloven (Politiske  

 reklamer og forlængelse af programtilladelser) § 1 I lov om radio- og fjernsynsvirksomhed, jf.  

 lovbekendtgørelse nr. 506 af 10. juni 2004, foretages følgende ændringer:
 1.  


  

 § 76, stk. 3,  

  

 ophæves og i stedet  

 indsættes:
 »  

 Stk. 3.  

  

 I fjernsyn  

 må der ikke udsendes reklamer for arbejdsgiverorganisationer, fagforeninger,  

 religiøse bevægelser, politiske partier, politiske bevægelser samt valgte  

 medlemmer eller opstillede kandidater til politiske forsamlinger.
Stk. 4.  

  

 I fjernsyn  

 må der ikke udsendes reklamer for politiske budskaber i perioden fra  

 tidspunktet  

 for udskrivelse af valg til politiske forsamlinger eller folkeafstemninger og  

 indtil afholdelsen af valget eller afstemningen.
Er dato for valget eller  

 afstemningen bekendtgjort tidligere end 3 måneder før afholdelsen, indtræder  

 den reklamefri periode først 3 måneder før afholdelsen af valget eller  

 afstemningen.« 2.  

  

 I  

  

 § 98  

  

 indsættes efter stk. 2 som nyt  

 stykke:
»  

 Stk. 3.  

  

 Kulturministeren kan uanset bestemmelsen i § 60 fastsætte regler om  

 forlængelse af programtilladelser, der er udstedt i henhold til lovens  

 kapitel  

 9 før den 1. januar 2003.« § 2 Loven træder i kraft den 1. januar 2005.
Bemærkninger til lovforslaget Almindelige bemærkninger 1. Indledning Lov om radio- og fjernsynsvirksomhed blev senest  

 gennemgående revideret ved lov nr. 1052 af 17. december 2002  

 (Folketingstidende  

 2002-2003, Forhandlingerne sp. 1329, 2676, 2944; Tillæg A sp. 857, 939;  

 Tillæg  

 B sp. 263; Tillæg C sp. 174). Loven er senest ændret ved lov nr. 439 af 10.  

 juni 2003 (Folketingstidende 2002-2003, Forhandlingerne sp. 8042, 9354,  

 10211;  

 Tillæg A sp. 6495; Tillæg B sp. 1136, 1295; Tillæg C sp. 568).
 Loven foreligger i sin nuværende skikkelse som  

 lovbekendtgørelse nr. 506 af 10. juni 2004.
Herudover er adgangen til udsendelse af politiske reklamer  

 reguleret i bekendtgørelse nr. 194 af 20. marts 2003 om reklame og  

 sponsorering  

 i radio og fjernsyn.
Spørgsmålet om tilladelse til udøvelse af lokal  

 programvirksomheds  

 varighed er reguleret i bekendtgørelse nr. 45 af 29. januar 2004 om  

 midlertidige tilladelser til udøvelse af lokal programvirksomhed samt i  

 bekendtgørelse nr. 104 af 18. februar 2004 om lokal radio- og  

 fjernsynsvirksomhed.
2. Politiske reklamer 2.1 Baggrund og afgrænsning I henhold til § 76, stk. 3, i den gældende radio-  

 og fjernsynslov må der ikke i fjernsyn udsendes reklamer for  

 arbejdsgiverorganisationer eller fagforeninger eller for religiøse bevægelser  

 eller politiske partier.
 I foråret 2003 besluttede regeringen, at forbuddet mod  

 udsendelse af reklamer for politiske partier var for snævert, og at man  

 ønskede  

 at vende tilbage til den tidligere retstilstand, hvorefter der i fjernsyn  

 ikke  

 må udsendes reklamer for økonomiske interessegrupper samt religiøse  

 bevægelser  

 og politiske anskuelser.
På denne baggrund indeholder lov nr. 439 af 10. juni 2003  

 bl.a. en ændring af lovens § 76, stk. 3. I henhold til den vedtagne  

 ændring må der ikke i fjernsyn udsendes reklamer for økonomiske  

 interessegrupper samt for religiøse og politiske anskuelser.
Lov nr. 439 af  

 10.  

 juni 2003 indeholder en bemyndigelse til kulturministeren til at sætte loven  

 i  

 kraft.
Denne bemyndigelse er ikke udnyttet for så vidt angår § 76,  

 stk. 3, om politiske reklamer.
Baggrunden for, at ændringen vedrørende udsendelse af  

 reklamer ikke blev sat i kraft, skyldes, at det under Folketingets behandling  

 af det pågældende lovforslag blev drøftet, om den nævnte ændring af radio- og  

 fjernsynslovens bestemmelse om forbud mod udsendelse af reklamer for  

 politiske  

 anskuelser var forenelig med Den Europæiske Menneskerettighedskonventions  

 artikel 10 om ytringsfrihed, således som denne er fortolket af  

 Menneskerettighedsdomstolen i en dom afsagt den 28. juni 2001 i sagen VgT  

 Verein gegen Tierfabriken mod Schweiz.
Drøftelserne i Folketinget drejede sig  

 alene om spørgsmålet om politiske partier/politiske anskuelser.
 Som en følge af debatten om regulering af adgangen til at  

 udsende reklamer med et politisk indhold og på baggrund af en konsultation af  

 Justitsministeriet om reguleringen af disse reklamer, besluttede  

 kulturministeren,  

 at han ikke ville sætte den bredere bestemmelse i kraft, førend  

 Kulturministeriet i samarbejde med Justitsministeriet havde haft lejlighed  

 til  

 en nærmere gennemgang af de juridiske spørgsmål, som spørgsmålet om adgangen  

 til at regulere udsendelse af reklamer for politiske partier/anskuelser m.v.  

 rejser i relation til de internationale forpligtelser, som Danmark har  

 påtaget  

 sig.
De øvrige dele af bestemmelsen blev således ikke debatteret  

  hverken forud for eller efter vedtagelsen af lovændringen.
Da  

 diskussionen  

 således alene har angået spørgsmålet om politiske reklamer, og da der ikke  

 har  

 været rejst politisk spørgsmål om videreførelse af forbuddet mod udsendelse i  

 fjernsyn af reklamer for arbejdsgiverorganisationer, fagforeninger samt  

 religiøse bevægelser, foreslås det i nærværende lovforslag, at denne  

 formulering videreføres, hvorimod der foreslås ændringer med hensyn til  

 adgangen til i fjernsyn at udsende politiske reklamer.
2.2 Gældende ret Lov nr. 1052 af 17. december 2002 om radio- og  

 fjernsynsvirksomhed indeholder i § 76, stk. 3, følgende  

 bestemmelse:
 »§ 76.
Stk. 3.  

  

 I  

 fjernsyn må der ikke udsendes reklamer for arbejdsgiverorganisationer eller  

 fagforeninger eller for religiøse bevægelser eller politiske partier.« Bestemmelsen fik sin nuværende  

 formulering i forbindelse med gennemførelsen af den mediepolitiske aftale  

 2002-2006. I bemærkningerne til bestemmelsen er det anført, at der med  

 bestemmelsen  

 er tale om en videreførelse af et gældende forbud mod at udsende reklamer for  

 arbejdsgiverorganisationer eller fagforeninger samt religiøse bevægelser  

 eller  

 politiske partier i fjernsyn.
 Den tidligere lov, jf. lovbekendtgørelse nr. 701 af 15.  

 juli 2001, indeholdt følgende bestemmelse:
 »§ 65.
 .
 2)  

 	  

  Der må endvidere  

 ikke reklameres for økonomiske interessegrupper samt religiøse og politiske  

 anskuelser.
« Denne formulering har været  

 benyttet siden reklamering i fjernsyn blev tilladt i forbindelse med lov nr.  

 335 af 4. juni 1986. Bemærkningerne til den oprindelige bestemmelse er ganske  

 summariske og indeholder for så vidt angår politiske anskuelser ingen  

 kommentarer om, hvad der skal forstås herved, eller hvorledes den retlige  

 afgrænsning skal foretages.
Der gives i bemærkningerne heller ikke nogen  

 nærmere information om, hvilke overvejelser og hensyn der har ligget til  

 grund  

 for valget af udtrykket »politiske anskuelser«.
 Bemærkningerne indeholder alene en passus om, at de regler,  

 som kulturministeren skal fastsætte om reklamer i TV 2, skal være i  

 overensstemmelse med EuropaRådets rekommandation om principper for reklame i  

 tv  

 og under hensyntagen til dels de etiske regler, der i øvrigt følges ved  

 reklamering  

 i Danmark, dels de regler, som findes i de lande, som Danmark normalt  

 sammenlignes med, og hvor der udsendes reklamer i tv.
 Ved lov nr. 261 af 28. april 1989 blev der i radio- og  

 fjernsynsloven indsat et nyt kapitel, hvori reklamering i radio og fjernsyn  

 blev reguleret generelt i modsætning til tidligere, hvor der var særregler  

 for  

 lokalradio, lokal-tv og TV 2. Formålet med at samle reglerne i et fælles  

 kapitel var, at det herved klarere ville komme til at fremgå, hvilke regler  

 der  

 gjaldt om udsendelse af reklamer, og i hvilke tilfælde der var forskel på  

 reglerne afhængig af hvilket medie, der var tale om.
Indtil vedtagelsen af lov nr. 261 i 1989 var det tilladt at  

 udsende reklamer for bl.a. politiske anskuelser i såvel lokalradio som i  

 lokal-tv.
Ved vedtagelsen af lov nr. 261 blev der etableret en sondring  

 mellem  

 radio og fjernsyn således, at det fra da af fortsat var tilladt at udsende  

 disse reklamer i radio, medens dette herefter ikke var tilladt i fjernsyn.
 Bemærkningerne til denne lov indeholder ikke noget bidrag  

 til forståelsen og afgrænsningen af politiske anskuelser.
 Denne retstilstand og formulering af reglen har været  

 gældende frem til vedtagelsen af lov nr. 1052 af 17. december 2002, hvor  

 formuleringen ændredes således, at der nu bl.a. er anført politiske partier.  

 Heller ikke bemærkningerne til denne bestemmelse indeholder  

 fortolkningsbidrag  

 til, hvad der skal forstås ved henholdsvis politiske partier og politiske  

 anskuelser, eller hvorfor formuleringen blev ændret.
 Bestemmelsen har indtil debatten i foråret 2003 ikke været  

 genstand for hverken nogen nærmere retlige eller politiske overvejelser eller  

 givet anledning til konkrete sager.
2.3 Den Europæiske Menneskerettighedskonventions  

 artikel 10 Artikel 10 i Den Europæiske  

 Menneskerettighedskonvention har følgende indhold:
»  

 Art. 10.  

  

 Enhver  

 har ret til ytringsfrihed.
Denne ret omfatter meningsfrihed og frihed til at  

 modtage  

 eller meddele oplysninger eller tanker, uden indblanding fra offentlig  

 myndighed og uden hensyn til landegrænser.
Denne artikel forhindrer ikke  

 stater  

 i at kræve, at radio-, fjernsyns- eller filmforetagender kun må drives i  

 henhold til bevilling.
Stk. 2.  

  

 Da  

 udøvelsen af disse frihedsrettigheder medfører pligter og ansvar, kan den  

 underkastes sådanne formaliteter, betingelser, restriktioner eller  

 straffebestemmelser,  

 som er foreskrevet ved lov og er nødvendige i et demokratisk samfund af  

 hensyn  

 til den nationale sikkerhed, territorial integritet eller offentlig tryghed,  

 for at forebygge uorden eller forbrydelse, for at beskytte sundheden og  

 sædeligheden, for at beskytte andres gode navn og rygte eller rettigheder,  

 for  

 at forhindre udspredelse af fortrolige oplysninger, eller for at sikre  

 domsmagtens  

 autoritet og upartiskhed.« Artikel 10, stk. 1,  

 indebærer, at enhver har ret til frit at modtage og meddele oplysninger,  

 information  

 og idéer.
Beskyttelsen omfatter alle, både fysiske og juridiske personer.
En  

 bestemmelse om forbud mod reklamer for politiske partier eller budskaber er  

 rettet mod fjernsynsforetagenderne.
Det indebærer en begrænsning med hensyn  

 til,  

 hvilken slags reklame der lovligt kan sendes i reklameblokkene i fjernsyn, og  

 dermed også en begrænsning i fjernsynsforetagendernes mulighed for at  

 formidle  

 information og idéer på denne måde i dette medie.
Det indebærer endvidere en  

 begrænsning i privates adgang til at booke reklamer i reklameblokkene, og  

 dermed er der tillige tale om en begrænsning i privates adgang til at meddele  

 information og idéer på en bestemt måde i et bestemt medie.
 En begrænsning i adgangen til at udsende reklamer for  

 politiske partier eller budskaber er på denne baggrund en indgriben i  

 ytringsfriheden.
Under opfyldelse af de betingelser, som udtømmende er  

 opregnet i artikel 10, stk. 2, kan en indgriben i ytringsfriheden  

 imidlertid  på baggrund af en konkret fortolkning  være  

 tilladelig i henhold  

 til konventionen.
I artikel 10, stk. 2, nævnes indledningsvis, at da  

 udøvelse af ytringsfrihed medfører pligter og ansvar, kan der under visse  

 betingelser sættes begrænsninger for ytringsfriheden.
Artikel 10, stk. 2, bestemmer derfor, at begrænsningen  

 skal være foreskrevet ved lov og være nødvendig i et demokratisk samfund.
I  

 bestemmelsen gøres der herefter udtømmende op med, hvilke hensyn der kan være  

 tale om ved bedømmelse af, om betingelsen om at være nødvendig i et  

 demokratisk  

 samfund er opfyldt.
Hensynene er national sikkerhed, territorial integritet  

 eller offentlig tryghed, for at forebygge uorden eller forbrydelse, for at  

 beskytte sundheden eller sædeligheden, for at beskytte andres gode navn og  

 rygte eller rettigheder, for at forhindre udspredelse af fortrolige  

 oplysninger, eller for at sikre domsmagtens autoritet og upartiskhed.
Ved bedømmelsen af, om begrænsningen er foreskrevet ved  

 lov, indgår tillige, at der skal være tale om et legitimt formål   

 f.eks. at  

 beskytte andres ytringsfrihed  med at indføre begrænsningen.
Ved  

 bedømmelsen  

 af, om begrænsningen er nødvendig i et demokratisk samfund, indgår  

 overvejelser  

 om, hvorvidt begrænsningen er proportional i forhold til det formål, som  

 ønskes  

 tilgodeset, og om begrundelsen for begrænsningen er relevant og  

 tilstrækkelig.
»Nødvendig« har også et selvstændigt indhold.
For at en  

 begrænsning skal være nødvendig og dermed tilladelig i henhold til  

 konventionen, kræves på den ene side ikke, at det er absolut nødvendigt for  

 samfundet, at den pågældende begrænsning gennemføres, men det er på den anden  

 side heller ikke tilstrækkeligt, at begrænsningen er ønskelig, fornuftig  

 eller  

 nyttig m.v.
Den Europæiske Menneskerettighedsdomstol lægger vægt på, at der  

 er  

 tale om »a pressing social need«, hvilket nærmest vil sige, at der skal være  

 tale om et presserende samfundsbehov.
Artikel 10, stk. 2, overlader efter sin ordlyd en vis  

 skønsmargin til medlemsstaterne ved bedømmelsen af disse forskellige begreber  

 og betingelser.
Denne skønsmargin for medlemsstaterne kan dog være større  

 eller  

 mindre afhængig af indgrebets art og det samfundsområde, begrænsningen gælder  

 for.
2.3.1 Praksis fra Den Europæiske  

 Menneskerettighedsdomstol I en dom af 28. juni 2001 tog Den Europæiske  

 Menneskerettighedsdomstol stilling til en sag om politiske reklamer   

 VgT  

 Verein gegen Tierfabriken mod Schweiz.
En dyrebeskyttelsesforening ønskede en 55 sekunder lang  

 tv-reklame for et budskab om, at man bør spise mindre kød af hensyn til eget  

 helbred, dyrene og miljøet, bragt i tv.
Foreningen fik tv-reklamen afvist  

 under  

 henvisning til, at det var ulovligt at reklamere for politiske anskuelser.
 Foreningen indbragte afslaget for Den Europæiske  

 Menneskerettighedsdomstol med påstand om, at afslaget var i strid med Den  

 Europæiske Menneskerettighedskonventions artikel 10 om ytringsfrihed.
Til støtte for begrænsningen i ytringsfriheden og dermed  

 også forbuddet mod udsendelse af politiske reklamer i (radio og) fjernsyn  

 gjorde Schweiz gældende, at det skulle være med til at sikre den demokratiske  

 proces, idet de finansielt stærke politiske kræfter derved ikke har lejlighed  

 til  gennem tv-reklamer  at udkonkurrere de svagere.
Formålet med  

 reguleringen var således at beskytte andres rettigheder.
Domstolen var enig  

 i,  

 at dette hensyn er ét af de hensyn, som er opregnet i artikel 10,  

 stk. 2,  

 om ytringsfrihed.
Domstolen gik herefter over til at prøve, om indgrebet var  

 nødvendigt i et demokratisk samfund.
Domstolen bemærkede hertil, at  

 ytringsfriheden er en af de grundlæggende rettigheder i et demokratisk  

 samfund,  

 og at indgreb/begrænsninger heri må fremføres overbevisende, og at dette især  

 er gældende, når der er tale om politiske ytringer frem for mere almindeligt  

 kommercielle.
Domstolen bemærkede, at når der var tale om almindelige  

 kommercielle ytringer (reklamer), var der en adgang for medlemsstaterne til  

 at  

 bestemme, om indgrebet er en følge af »a pressing social need«.
Domstolen fandt imidlertid ikke, at den pågældende reklame  

 burde kategoriseres som kommerciel, men fandt i stedet, at der snarere var  

 tale  

 om et (politisk) indlæg i en løbende generel samfundsdebat.
I en sådan  

 situation fandt Domstolen, at der gælder snævrere grænser for den margin, som  

 medlemsstaterne har til at bedømme, om der foreligger »a pressing social  

 need«.  

 Domstolen undersøgte derfor nøje spørgsmålet om, hvorvidt der forelå  

 proportionalitet  

 mellem formålet og de midler, som var valgt af Schweiz.
Domstolen bemærkede indledningsvis, at hensynet til  

 tv-foretagenders uafhængighed var et legalt hensyn, og at staten var garanten  

 for at sikre pluralisme.
Domstolen fandt dog, at idet forbuddet alene gjaldt  

 radio og fjernsyn og således ikke alle medier, gav det formodning for, at der  

 ikke er et presserende behov for forbuddet.
Der blev endvidere lagt vægt på, at dyreværnsforeningen  

 ikke var finansiel stærk, og at tv-stationernes uafhængighed således ikke var  

 i  

 fare.
Efter Domstolens opfattelse ønskede foreningen at tage del i den  

 generelle offentlige debat.
Domstolen bemærkede, at den ikke kan udelukke, at forbud  

 mod politiske reklamer i visse situationer kan være forenelige med artikel  

 10.  

 Imidlertid fandt Domstolen ikke, at Schweiz på en »relevant and sufficient  

 manner« har demonstreret, hvorfor de generelle legale grunde, som kan tale  

 for  

 et forbud mod politiske reklamer, også kunne danne konkret baggrund for at  

 begrænse  

 dyreværnsforeningens reklame.
Domstolen fandt derfor, at der var sket en  

 krænkelse  

 af artikel 10.
Det kræver således en konkret begrundelse at bringe et  

 forbud mod politiske reklamer i anvendelse.
Reklamer for et politisk budskab,  

 som nyder høj grad af beskyttelse under artikel 10, kan ikke nægtes adgang  

 til  

 reklametid på nationalt tv, medmindre der kan gives en konkret og legitim  

 begrundelse for, at det er nødvendigt i et demokratisk samfund at meddele  

 afslag på en anmodning om reklametid.
Dommen angiver følgende elementer, der  

 efter omstændighederne vil kunne begrunde et afslag:
1)  

 	  

 hensynet til at  

 sikre pluralisme i mediebilledet, 2)  

 	  

 annoncørens  

 finansielle styrke, 3)  

 	  

 annoncørens hensigt  

 med reklamen, 4)  

 	  

 andre muligheder  

 for at udbrede kendskabet på landsplan, samt 5)  

 	  

 indholdet af  

 reklamen.
2.4 Kulturministeriets overvejelser Med vedtagelsen af ændringsforslaget til lov nr. 439 af 10.  

 juni 2003 om ændring af radio- og fjernsynsloven som følge af omdannelse af  

 TV  

 2/DANMARK, hvorved Folketinget vedtog en bredt formuleret forbudsbestemmelse  

 mod politiske reklamer, tilkendegav et flertal i Folketinget, at det gerne  

 så,  

 at forbuddet i radio- og fjernsynsloven rækker videre end til politiske  

 partier.
Bestemmelsen er af de grunde, der er anført foran i de almindelige  

 bemærkninger punkt 2.1, ikke sat i kraft og bortfalder i givet fald som en  

 følge af nærværende lovforslags vedtagelse og ikrafttræden.
 Af de grunde, der er anført i punkt 2.1, angår  

 Kulturministeriets overvejelser alene muligheden for at regulere adgangen til  

 at udsende politiske reklamer på en måde, som bedst muligt tilgodeser  

 Folketingets ønske, og samtidig er forenelig med Den Europæiske  

 Menneskerettighedskonvention.
Selvom det af Domstolens afgørelse i Tierfabriken-sagen,  

 jf. foran under punkt 2.3.1, fremgår, at de enkelte stater har mulighed for  

 at  

 begrænse adgangen til udsendelse af politiske reklamer, indeholder Domstolens  

 afgørelse ikke megen konkret vejledning om, hvori mulighederne består.  

 Rækkevidden af dommen kan derfor ikke nærmere præciseres.
Det ligger dog  

 fast,  

 at Domstolen har anerkendt, at et (snævert) forbud mod politiske reklamer i  

 visse situationer kan være foreneligt med artikel 10 om ytringsfrihed, og det  

 kan derfor overvejes at indarbejde en mindre udvidelse af det gældende  

 forbud.
 Da der imidlertid er betydelige vanskeligheder med at  

 præcisere grænserne for den tilladelige indgriben i ytringsfriheden, finder  

 Kulturministeriet, at udvidelsen skal være båret af et eller flere af de  

 hensyn, som direkte er nævnt i konventionen.
 Det foreslås herefter, at reguleringen af adgangen til i  

 fjernsyn at udsende politiske reklamer sker ved en to-leddet bestemmelse, som  

 1) indeholder et permanent forbud mod i fjernsyn at udsende reklamer for  

 politiske  

 partier, politiske bevægelser samt valgte medlemmer eller opstillede  

 kandidater  

 til politiske forsamlinger, og som 2) indeholder et temporært forbud mod  

 udsendelse  

 af reklamer for politiske budskaber i en periode op til valg til politiske  

 forsamlinger, såsom Folketinget, kommunalbestyrelser og Europa-Parlamentet  

 samt  

 forud for afholdelse af folkeafstemninger.
Første led af en sådan bestemmelse vil udover de politiske  

 partier f.eks. omfatte Folkebevægelsen mod EU, Junibevægelsen, løsgængere  

 samt  

 lokallister/borgerlister til kommunalvalg.
Ved bedømmelsen af rækkevidden af  

 forbuddet vedrørende politiske bevægelser i første led af bestemmelsen, må  

 der  

 i øvrigt bl.a. lægges vægt på, om der er tale om fysiske eller juridiske  

 personer, som er forankret i en parlamentarisk forsamling, dvs. stiller op i  

 politiske  

 forsamlinger ud over Folketinget.
Vedrørende politiske kandidater og  

 løsgængere  

 må der lægges vægt på, om vedkommende stiller op til valg til en politisk  

 forsamling,  

 eller om der på anden måde kan fastslås et politisk tilhørsforhold.
 Med henblik på at imødegå omgåelser af forbuddet er  

 situationer, hvor en politisk kandidat medvirker i en reklame, også selv om  

 der  

 ikke samtidig vises partilogo eller andre partipolitiske kendetegn, efter  

 omstændighederne  

 også omfattet af den skitserede bestemmelse.
Med hensyn til andet led af bestemmelsen vil konsekvensen  

 være, at det i en periode op til valg til politiske forsamlinger samt ved  

 afholdelse af folkeafstemninger ikke vil være tilladt at udsende reklamer for  

 politiske budskaber.
Det foreslås, at spærretiden tager sin begyndelse fra  

 det  

 tidspunkt, hvor valget bliver udskrevet, eller datoen for en afstemning  

 bekendtgjort, og indtil valget henholdsvis afstemningen er afsluttet.
For de  

 valg og afstemninger, hvor datoen kendes lang tid forud, såsom valg til  

 Europa-Parlamentet,  

 foreslås det, at spærretiden indtræder 3 måneder før valget.
Der skal anlægges en bred fortolkning af begrebet  

 »politiske budskaber«.
Politiske budskaber omfatter herefter alle meddelelser  

 uanset form, som har til formål at fremme tilslutningen til og påvirke  

 opinionen i forskellige politiske spørgsmål både på det lokale, det nationale  

 og det internationale niveau.
Politiske budskaber omfatter derfor ikke blot  

 partipolitiske spørgsmål, men også ytringer der har til formål at påvirke  

 opinionen  

 generelt i en politisk retning.
 Forbuddet omfatter således enhver reklame for politiske  

 budskaber fra fysiske og juridiske personer, som arbejder for at fremme  

 tilslutning til forskellige samfundsspørgsmål og vil f.eks. betyde, at  

 organisationer, foreninger eller lignende ikke i den reklamefri periode kan  

 indrykke reklamer i fjernsyn, hvori der gives udtryk for organisationens  

 eller  

 foreningens syn på dansk politik.
Bestemmelsen omfatter også situationer, hvor politiske  

 partier og organisationer ønsker at markedsføre bestemte produkter eller  

 tjenester, såsom tøj, tasker, paraplyer og lignende med politiske slogans  

 eller  

 symboler.
Andre eksempler på omfattede reklamer er reklamer for en  

 oplysningstelefon eller web-sider om et bestemt tema, idet sådan  

 markedsføring  

 vil kunne opfattes som skjult reklame for et politisk budskab.
Bestemmelsen er imidlertid ikke til hinder for reklamer i  

 fjernsyn for bøger, aviser, tidsskrifter og lignende, så længe reklamen ikke  

 benytter et politisk budskab i markedsføringen.
Bestemmelsen er således ikke  

 til hinder for reklamer for et historisk værk om et politisk parti eller  

 lignende.
Reklamer indrykket af velgørenhedsorganisationer og  

 indsamlinger til humanitære formål anses som udgangspunkt ikke som reklamer  

 for  

 politiske budskaber, og forbuddet må i disse situationer fortolkes mindre  

 strengt, selvom der kan være uenighed om formålet.
Det afgørende må være i  

 hvilken grad, reklamen indeholder et klart politisk budskab.
En bestemmelse med det foreslåede indhold har først og  

 fremmest til formål at beskytte den demokratiske proces, idet finansielt  

 stærke  

 kræfter med politiske budskaber herved ikke har lejlighed til via tv-reklamer  

 at udkonkurrere de svagere.
Bestemmelsen har endvidere til formål at beskytte  

 tv-foretagendernes uafhængighed, idet foretagenderne ikke udsættes for pres  

 af  

 den ene eller den anden karakter fra finansielt stærke grupper i samfundet.  

 Endelig er der hensynet til, at vælgerne ikke i fjernsyn udsættes for  

 ensidige  

 og direkte forsøg på at påvirke deres politiske stillingtagen.
 Kravet i artikel 10, stk. 2, i Den Europæiske  

 Menneskerettighedskonvention om, at der skal være proportionalitet mellem  

 formålet med indgrebet i ytringsfriheden og det middel, som benyttes dertil,  

 er  

 imødekommet ved, at forbuddet mod reklamer for politiske budskaber er  

 begrænset  

 til en periode op til valg til politiske forsamlinger eller ved afholdelse af  

 en folkeafstemning.
 Det forhold, at forbuddet og begrænsningen alene gælder for  

 udsendelse af reklamer på tv-stationerne, kan begrundes i, at dette medie har  

 en langt større og bredere gennemslagskraft end øvrige medier, hvor man  

 eksempelvis enten kan bladre videre i avisen eller lukke internetvinduet.
 En to-leddet bestemmelse med det nævnte indhold og  

 anvendelsesområde kan affattes præcist, og forbuddet vurderes at ligge inden  

 for rammerne af Den Europæiske Menneskerettighedskonvention, idet forbuddet  

 er  

 afgrænset, og idet bestemmelsen er begrundet med hensyn, som også er  

 beskyttelsesværdige i henhold til Den Europæiske Menneskerettighedskonvention  

 og Domstolens praksis.
 En regel med det skitserede indhold vil endvidere relativt  

 ubesværet kunne administreres af tv-stationerne.
3. Forlængelse af programtilladelser 3.1 Baggrunden for lovforslaget Det fremgår af radio- og fjernsynslovens § 60, stk. 1,  

 at programtilladelse udstedes for en bestemt periode, der maksimalt kan vare  

 5  

 år for radio og 7 år for fjernsyn.
Tilladelser til networking vedrørende  

 fjernsynsprogramvirksomhed udstedes dog for en periode af 7 år.
Det fremgår  

 videre af lovens § 60, stk. 1, at fornyelse af tilladelsen kan ske  

 ved periodens udløb.
Eventuel fornyelse finder normalt sted på baggrund af en  

 ansøgningsrunde  

 med henblik på også at give nye stationer mulighed for at opnå en  

 programtilladelse, jf. blandt andet de lokale nævns forpligtelse til i  

 henhold  

 til lovens § 59, stk. 1, at søge at sikre det enkelte lokale område  

 en samlet programvirksomhed af alsidig karakter.
 I henhold til § 98, stk. 1, kan  

 programtilladelser i henhold til lovens kapitel 9 om lokal radio- og  

 fjernsynsvirksomhed,  

 der er udstedt efter 1. januar 2003, uanset bestemmelsen i § 60 ikke  

 række  

 ud over den 2. marts 2004. Kulturministeren kan med hjemmel i § 98,  

 stk. 2, fastsætte nærmere regler om fravigelse af stk. 1.
 Baggrunden for den gældende § 98 var ønsket om, at en  

 eventuel ny lokalradio- og lokal-tv-ordning kunne træde i kraft så hurtigt  

 som  

 muligt, og der var derfor behov for en bestemmelse, der sikrede, at det var  

 muligt at udstede programtilladelser af kortere varighed end anført i lovens  

 § 60. Da det ikke kunne udelukkes, at arbejdet med udarbejdelsen af  

 nyordningen eller den politiske stillingtagen hertil kunne blive forsinket,  

 var  

 der givet kulturministeren adgang til at kunne fastsætte regler om fravigelse  

 af § 98, stk. 1, jf. lovens § 98, stk. 2, der giver  

 kulturministeren hjemmel til at fravige § 98, stk.1. Kulturministeren  

 kan  

 i den forbindelse forlænge de tilladelser, der er udstedt i medfør af  

 § 98, stk. 1. Endvidere kan ministeren fastsætte regler om  

 varigheden  

 af tilladelser, som udstedes efter den i stk. 1 nævnte frist, såfremt  

 der  

 ikke er gennemført en nyordning af lokalradio- og lokal-tv-området på dette  

 tidspunkt  eksempelvis ved at forlænge den i stk. 1 nævnte frist.
På denne baggrund udstedte kulturministeren den 29. januar  

 2004 bekendtgørelse nr. 45 om midlertidige tilladelser til udøvelse af lokal  

 programvirksomhed.
Bekendtgørelsen giver hjemmel til, at de lokale nævn kan  

 forlænge de tilladelser, der er udstedt  

  

 efter  

  

 den 1. januar 2003, og som udløber den 2. marts 2004, til 2. marts 2005, og  

 at  

 tilladelser, der udstedes efter den 2. marts 2004, ikke kan række ud over den  

 2. marts 2005. Hermed fik de lokale nævn mulighed for at forlænge  

 tilladelser,  

 der er udstedt efter den 1. januar 2003, uden opslag og ansøgning.
3.2 Kulturministeriets overvejelser I lyset af, at der over de kommende år forventes gennemført  

 en ny lokalradio- og tv-ordning, jf. tillægsaftalen af 17. juni 2004 om en ny  

 lokal-tv-ordning, en ny tilskudsordning og en ændret nævnsstruktur og de  

 igangværende forhandlinger om en tillægsaftale om lokalradioområdet, vil det  

 efter Kulturministeriets opfattelse ikke være hensigtsmæssigt, at der skal  

 gennemføres en ansøgningsprocedure, når de programtilladelser, der er udstedt  

  

 før  

  

 1. januar 2003, udløber, og der, jf.  

 lovens § 98, stk. 1 og 2, samt bekendtgørelse nr. 45 af 29. januar  

 2004, alene kan blive tale om en ny, kortere tilladelsesperiode.
Det foreslås derfor, at de lokale nævn får mulighed for ved  

 udløb at forlænge de programtilladelser, der er udstedt før 1. januar 2003,  

 uden gennemførelse af en ny ansøgningsrunde.
Der skabes hermed parallelitet  

 mellem de tilladelser, der er udstedt før den 1. januar 2003, og de  

 tilladelser, der er udstedt efter den 1. januar 2003, idet disse tilladelser  

 vil få en fælles udløbsfrist.
De lokale nævn vil fortsat have mulighed for,  

 såfremt dette måtte findes hensigtsmæssigt, at gennemføre en ansøgningsrunde  

 i  

 stedet for at forlænge de eksisterende tilladelser.
En ny tilladelse kan dog  

 kun blive af kortere varighed, jf. lovens § 98, stk. 1 og 2, samt  

 bekendtgørelse  

 nr. 45 af 29. januar 2004. Det skal bemærkes, at en forlængelse af en  

 tilladelse  ligesom ved udstedelse af en ny tilladelse  skal ske  

 på baggrund  

 af den gældende lovgivning, herunder for så vidt angår placering af sendetid.  

 Det skal ligeledes bemærkes, at forlængelse af tilladelser som udgangspunkt  

 skal ske på de vilkår, der er fastsat i den eksisterende tilladelse.
4. Lovforslagets økonomiske og administrative  

 konsekvenser for det offentlige Lovforslaget medfører marginale eller ingen negative eller  

 positive økonomiske eller personaleadministrative konsekvenser for stat,  

 amtskommuner eller kommuner.
 Lovforslaget medfører marginale eller ingen administrative  

 konsekvenser for stat, amtskommuner eller kommuner.
 5. De økonomiske og administrative konsekvenser for  

 erhvervslivet m.v.
 Lovforslaget medfører marginale eller ingen økonomiske og  

 administrative konsekvenser for erhvervslivet m.v.
6. De miljømæssige konsekvenser Lovforslaget indeholder ikke miljømæssige konsekvenser.
7. Forholdet til EU-retten Lovforslaget indeholder ikke EU-retlige aspekter.
 8. Hørte myndigheder og organisationer m.v.
 Lovforslaget har forud for fremsættelsen været sendt til  

 høring hos følgende myndigheder og organisationer m.v.:
 DR, TV 2/DANMARK A/S, TV 3, TV 2/Bornholm, TV 2/Lorry, TV  

 2/Øst, TV 2/FYN, TV SYD, TV Midt-Vest, TV 2/ØSTJYLLAND, TV 2/NORD, TvDanmark  

 Kanal 60 A/S, IT- og Telestyrelsen, TDC, Telia/STOFA A/S, Finansministeriet,  

 Indenrigs- og Sundhedsministeriet, Justitsministeriet, Miljøministeriet,  

 Ministeriet for Videnskab, Teknologi og Udvikling, Socialministeriet,  

 Statsministeriet, Udenrigsministeriet, Undervisningsministeriet, Økonomi- og  

 Erhvervsministeriet, Ministeriet for familie- og forbrugeranliggender,  

 Rigsrevisionen,  

 Forbrugerombudsmanden, Forbrugerstyrelsen, Forbrugerrådet, ITEK,  

 IT-Brancheforeningen, Samarbejdsforum for Danske Lytter- og  

 Seerorganisationer,  

 Dansk Journalistforbund, Forenede Danske Antenneanlæg, Danske Dagblades  

 Forening, Danske Reklamebureauers Brancheforening, Dansk Annoncørforening,  

 Producenterne, KODA, Gramex, Copy-Dan, Amtsrådsforeningen i Danmark, Danmarks  

 Lokal-TV Forening, Danske Uddannelsesmedier, De lokale radio- og  

 fjernsynsnævn,  

 Demokratiske Lokalstationer, Den Kristne Producentkomité for Lokalradio og  

 TV,  

 FAEM-Sekretariatet, Foreningen af Kommercielle Lokalradio og tv-stationer,  

 Foreningen Dansk Lokal-tv, Frederiksberg Kommune, IASTAR Danmark, Kommunernes  

 Landsforening, Københavns Kommune, Sammenslutningen af Lokale Radio- og  

 TV-stationer  

 i Danmark, Værkstedssammenslutningen, Det Centrale Handicapråd, De  

 Samvirkende  

 Invalideorganisationer, Danske Døves Landsforbund, Dansk Blindesamfund,  

 Landsforeningen for Bedre Hørelse, Det Danske Filminstitut, Foreningen af  

 Danske Spillefilmproducenter, Boligselskabernes Landsforening, Dansk  

 Arbejdsgiverforening, Landsorganisationen i Danmark LO, Dansk Industri, Dansk  

 Handel og Service, Arbejderbevægelsens Erhvervsråd, Hovedstadens  

 Udviklingsråd  

 HUR, Konkurrencerådet, Radio- og tv-nævnet, Danmarks Erhvervsradio og -TV  

 A/S/Radio 24-7, Klassisk FM ApS/Gold FM ApS, Mesopotamia Broadcast  

 Radio/Mesopotamia International og METV, Nordisk Radioreklame/The Voice,  

 Nordisk Radioreklame/The Voice Pop FM, Radio 2, SBS Broadcast  

 Danmark/TvDanmark, Voice of Scandinavia/Gold FM, CIAC Holding/dk4, Dan  

 Toto/Racing  

 Live, ViaSat A/S, Canal Digital Danmark A/S, BFE, Bryggeriforeningen,  

 Lægemiddelstyrelsen, Sky Radio, Danmarks Afholdsforening, Foreningen TVT,  

 Dansk  

 Metal, Dansk Reklame Film A/S, Stig Hartvig Nielsen, HK-Stat, STOP   

 Scandinavian TV Organisations Against Piracy Nordic,  

 Lægemiddelindustriforeningen, Bispebjerg Lokal-tv og Jonas Christoffersen fra  

 Københavns Universitet.
9. Sammenfattende skema Positive  

 konsekvenser Negative  

 konsekvenser Økonomiske  

 konsekvenser for stat, amter og kommuner Ingen Ingen Administrative  

 konsekvenser for stat, amter og kommuner Ingen Ingen Økonomiske  

 og administrative konsekvenser for erhvervslivet Ingen Ingen Miljømæssige  

 konsekvenser Ingen Ingen Administrative  

 konsekvenser for borgerne Ingen Ingen Forholdet  

 til EU-retten Lovforslaget  

 indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 (politiske reklamer) Ad stk. 3 (forbudte reklamer) Med den foreslåede affattelse af § 76, stk. 3,  

 videreføres det gældende permanente forbud om, at der i fjernsyn ikke må  

 udsendes reklamer for arbejdsgiverorganisationer, fagforeninger og religiøse  

 bevægelser.
 For politiske reklamers vedkommende foreslås en ændret  

 afgrænsning af forbudsbestemmelsens rækkevidde, idet det nuværende forbud mod  

 i  

 fjernsyn at udsende reklamer for politiske partier videreføres og suppleres  

 af  

 et forbud mod i fjernsyn at udsende reklamer for politiske bevægelser samt  

 valgte medlemmer eller opstillede kandidater til politiske forsamlinger.
 Om baggrund, formål og rækkevidde af bestemmelsen henvises  

 i det hele til indholdet af punkt 2.4 i de almindelige bemærkninger.
Ad stk. 4 (temporært forbudte reklamer) Den foreslåede bestemmelse er ny og betyder, at der  

 indføres et midlertidigt forbud mod i fjernsyn at udsende reklamer for  

 politiske budskaber i perioden fra tidspunktet for udskrivelsen af valg til  

 en  

 politisk forsamling eller ved afholdelse af folkeafstemninger, og indtil  

 valghandlingen eller folkeafstemningen er afsluttet.
 I de situationer, hvor datoen for valg til en politisk  

 forsamling eller afholdelsen af en folkeafstemning er bekendtgjort tidligere  

 end tre måneder før valg eller afstemning, såsom valg til Europa-Parlamentet,  

 foreslås det, at forbuddet indtræder tre måneder før datoen for valget eller  

 afstemningen.
Ved bedømmelsen af, om der er tale om et politisk budskab,  

 skal der anlægges en bred fortolkning.
Politiske budskaber omfatter herefter  

 alle meddelelser uanset form, som har til formål at fremme tilslutningen til  

 og  

 påvirke opinionen i forskellige politiske spørgsmål både på det lokale, det  

 nationale og det internationale niveau.
Politiske budskaber omfatter derfor  

 ikke blot partipolitiske spørgsmål, men også ytringer, der har til formål at  

 påvirke opinionen generelt i en politisk retning.
 Forbuddet omfatter således enhver reklame for politiske  

 budskaber fra fysiske eller juridiske personer, som arbejder for at fremme  

 tilslutning til forskellige samfundsspørgsmål, og vil f.eks. betyde, at  

 organisationer, foreninger eller lignende ikke i den reklamefri periode kan  

 indrykke reklamer i fjernsyn, hvori der gives udtryk for organisationens  

 eller  

 foreningens syn på dansk politik.
 Om baggrund, formål og rækkevidde henvises endvidere i det  

 hele til indholdet af punkt 2.4 i de almindelige bemærkninger.
Til nr. 2 (forlængelse af programtilladelser) Konsekvensen af den foreslåede ordning vil være, at en  

 række programtilladelser samlet vil få en varighed, som rækker ud over de i  

 lovens § 60 nævnte tilladelsesperioder på henholdsvis 5 år for radio og  

 7  

 år for fjernsyn.
Det skal dog bemærkes, at den forlængelse eller den  

 varighed,  

 en tilladelse, der forlænges eller udstedes efter den 2. marts 2005, kan  

 opnå,  

 vil være væsentligt kortere end den varighed, der er omtalt i lovens  

 § 60.
Det er tanken efter vedtagelsen af lovforslaget at udsende  

 en revideret bekendtgørelse om midlertidige tilladelser til udøvelse af  

 programvirksomhed.
Det konkrete tidspunkt, der vil blive fastsat i  

 bekendtgørelsen for udløbet af programtilladelser, vil afhænge af de  

 igangværende  

 forhandlinger om en ny lokalradioordning, herunder drøftelserne om  

 gennemførelse  

 af en replanlægning af frekvensanvendelsen på FM-båndet.
Efter  

 omstændighederne  

 kan der blive tale om forlængelse af alle tilladelser eller af særlige  

 kategorier af tilladelser, eksempelvis såfremt det besluttes, at en nyordning  

 på lokalradioområdet skal træde i kraft på et andet tidspunkt end nyordningen  

 på lokal-tv-området.
 Om forslagets baggrund, formål og rækkevidde henvises til  

 de almindelige bemærkningers punkt 3.
Til § 2 Det foreslås, at loven træder i kraft den 1. januar 2005.
Bilag 1 Lovforslaget sammenholdt med gældende lov Gældende formulering Lovforslaget § 76.  

  

 Der må ikke udsendes reklamer for tobaksprodukter eller for varer, der  

 fortrinsvis benyttes i forbindelse med tobaksrygning, jf. lov om forbud mod  

 tobaksreklame m.v.
 Stk. 2.  

  

 Der må  

 udsendes reklamer for lægemidler og sundhedsydelser efter reglerne i lov om  

 lægemidler og lov om reklamering for sundhedsydelser.
 1.  


  

 § 76, stk. 3,  

  

 ophæves og i stedet  

 indsættes:
 Stk. 3.  

  

 I  

 fjernsyn må der ikke udsendes reklamer for arbejdsgiverorganisationer eller  

 fagforeninger eller for religiøse bevægelser eller politiske partier.
 »  

 Stk. 3.  

  

 I  

 fjernsyn må der ikke udsendes reklamer for eller fra  

 arbejdsgiverorganisationer,  

 fagforeninger, religiøse bevægelser, politiske partier, politiske bevægelser  

 samt valgte medlemmer eller opstillede kandidater til politiske forsamlinger.
Stk. 4.  

  

 I  

 fjernsyn må der ikke udsendes reklamer for politiske budskaber i perioden fra  

 tidspunktet for udskrivelse af valg til politiske forsamlinger eller  

 folkeafstemninger  

 og indtil afholdelsen af valget eller afstemningen.
Er dato for valget eller  

 afstemningen bekendtgjort tidligere end 3 måneder før afholdelsen, indtræder  

 den reklamefri periode først 3 måneder før afholdelsen af valget eller  

 afstemningen.« § 98.  

  

 Programtilladelser i henhold til lovens kapitel 9, som er udstedt efter 1.  

 januar 2003, kan uanset bestemmelsen i § 60 ikke række ud over den 2.  

 marts 2004.
 2.  

  

 I  

  

 § 98  

  

 indsættes efter stk. 2 som nyt  

 stykke:
 Stk. 2.  

  

 Kulturministeren kan fastsætte nærmere regler om fravigelse af stk. 1.
