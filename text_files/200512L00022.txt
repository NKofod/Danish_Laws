Fremsat den 5. oktober 2005 af  

 skatteministeren (Kristian Jensen) Forslag til Lov  

 om indgåelse af dobbeltbeskatningsaftale med  

  

 Hong Kong for så vidt angår skibsfart § 1.  

  

 Aftale af 9. december 2004 mellem Kongeriget Danmark og Det Særlige  

 Administrative Område Hong Kong i Folkerepublikken Kina til undgåelse af  

 dobbeltbeskatning for så vidt angår indkomst fra skibsfart kan tiltrædes på  

 Danmarks vegne.
Aftalen er optaget som bilag til denne lov.
 Stk. 2.  

  

 Aftalen  

 træder i kraft og finder anvendelse i Danmark efter bestemmelserne i aftalens  

 artikel 6.
 § 2.  

  

 Loven træder i kraft dagen efter bekendtgørelsen i Lovtidende.
 § 3.  

  

 Loven gælder ikke for Færøerne og Grønland.
Bilag Oversættelse AFTALE  

  

 MELLEM  

  

 KONGERIGET DANMARK  

  

 OG DET SÆRLIGE ADMINISTRATIVE OMRÅDE HONG KONG I FOLKEREPUBLIKKEN KINA TIL  

 UNDGÅELSE AF DOBBELTBESKATNING FOR SÅ VIDT ANGÅR INDKOMST FRA SKIBSFART Regeringen i Kongeriget Danmark og regeringen i det  

 særlige administrative område Hong Kong i Folkerepublikken Kina, som ønsker  

 at  

 indgå en aftale til undgåelse af dobbeltbeskatning for så vidt angår skatter  

 på  

 indkomst fra skibsfart, er blevet enige om følgende:
ARTIKEL 1 Aftalens anvendelsesområde Denne aftale skal finde anvendelse på foretagender hos  

 de kontraherende parter, som driver virksomhed med skibsfart i international  

 trafik.
ARTIKEL 2 Definitioner 1. Medmindre andet fremgår af sammenhængen, har følgende  

 udtryk i denne aftale den nedenfor angivne betydning:
a)  

 	  

 udtrykket »en  

 kontraherende part« betyder Danmark eller det særlige administrative område  

 Hong Kong alt efter sammenhængen, b)  

 	  

 udtrykket »Danmark«  

 betyder Kongeriget Danmark, bortset fra Færøerne og Grønland, c)  

 	  

 udtrykket »det  

 særlige administrative område Hong Kong« betyder det særlige administrative  

 område Hong Kong i Folkerepublikken Kina og omfatter Hong Kong Island,  

 Kowloon,  

 de nye territorier (New Territories) og Hong Kongs farvand, d)  

 	  

 udtrykket »foretagende  

 hos en kontraherende part« betyder:
(i)  

 	  

 for så vidt angår  

 Danmark, erhvervsvirksomhed som udøves af en person, som under Danmarks  

 lovgivning er skattepligtig på grund af hjemsted, bopæl, ledelsens sæde eller  

 ethvert andet lignende kriterium, (ii)  

 	  

 for så vidt angår  

 det særlige administrative område Hong Kong, erhvervsvirksomhed, som drives  

 af  

 en person og   

 	  

 denne virksomhed normalt  

 kontrolleres eller ledes i det særlige administrative område Hong Kong, eller   

 	  

 personen er et  

 selskab registreret i det særlige administrative område Hong Kong, e)  

 	  

 udtrykket »international  

 trafik« betyder enhver form for transport med skib, som udføres af et  

 foretagende hos en kontraherende part, undtagen når skibet udelukkende  

 anvendes  

 mellem steder på den anden kontraherende parts område, f)  

 	  

 udtrykket »person«  

 omfatter en fysisk person, et selskab og enhver anden sammenslutning af  

 personer og for så vidt angår det særlige administrative område Hong Kong et  

 interessentskab, g)  

 	  

 udtrykket »kompetent  

 myndighed« betyder:
(i)  

 	  

 i Danmark,  

 skatteministeren eller dennes befuldmægtigede repræsentant, (ii)  

 	  

 i det særlige  

 administrative område Hong Kong, skattedirektøren (the Commissioner of Inland  

 Revenue) eller dennes befuldmægtigede repræsentant eller enhver anden person  

 eller institution, som er befuldmægtiget til at varetage funktioner, som i  

 øjeblikket varetages af skattedirektøren eller tilsvarende embeder.
 2. Ved anvendelsen af aftalen hos en kontraherende part  

 skal ethvert udtryk, som ikke er defineret deri, medmindre andet følger af  

 sammenhængen, til enhver tid tillægges den betydning, som det har på dette  

 tidspunkt i denne parts lovgivning vedrørende de skatter, som er omfattet af  

 aftalen, idet enhver betydning i de skattelove, der gælder hos denne part,  

 skal  

 gå forud for den betydning, som dette udtryk er tillagt i andre love, der  

 gælder hos denne part.
ARTIKEL 3 Skatter omfattet af aftalen 1. Denne aftale skal finde anvendelse på skatter på  

 indkomst, som udskrives på vegne af en kontraherende part eller af dens  

 politiske underafdelinger eller lokale myndigheder, uanset hvordan de  

 opkræves.
 2. De gældende skatter, på hvilke aftalen skal finde  

 anvendelse, er:
 a)  

 	  

 I Danmark:
(i)  

 	  

 indkomstskatten til  

 staten; (ii)  

 	  

 den kommunale  

 indkomstskat; (iii)  

 	  

 den amtskommunale  

 indkomstskat; b)  

 	  

 I det særlige  

 administrative område Hong Kong:
 skat på  

 fortjeneste, uanset om denne skat denne opkræves ved personlig påligning  

 eller  

 ej.
3. Denne aftale skal også finde anvendelse på skatter af  

 samme eller væsentligt samme art, som efter datoen for aftalens undertegnelse  

 udskrives som tillæg til eller i stedet for de gældende skatter som omhandlet  

 i  

 denne artikels stykke 2, såvel som enhver anden skat, der falder inden for  

 bestemmelserne af denne aftale, som de kontraherende parter måtte indføre i  

 fremtiden.
De kontraherende parters kompetente myndigheder skal underrette  

 hinanden om væsentlige ændringer, som foretages i deres respektive  

 skattelove,  

 og som måtte have betydning for anvendelsen af aftalen.
 4. De eksisterende skatter samt de skatter, der indføres  

 efter undertegnelsen af denne aftale, betegnes herefter henholdsvis som  

 »dansk  

 skat« og »skat i det særlige administrative område Hong Kong«.
ARTIKEL 4 Skibsfart 1. Fortjeneste, som et foretagende hos en kontraherende  

 part erhverver ved skibsfartsvirksomhed i international trafik, kan kun  

 beskattes hos denne kontraherende part.
 2. Fortjeneste ved skibsfartsvirksomhed i international  

 trafik omfatter tillige:
a)  

 	  

 fortjeneste ved  

 udlejning af skibe med besætning (time-charter eller pr. rejse) eller uden  

 besætning  

 (bareboat-charter), i sidstnævnte tilfælde under forudsætning af, at  

 udlejningen sker i tilknytning til skibsfartsvirksomhed i international  

 trafik, b)  

 	  

 fortjeneste ved  

 anvendelse, rådighedsstillelse eller udlejning af containere (herunder  

 trailere, pramme og lignende udstyr til transport af containere), som  

 anvendes  

 ved transport af varer eller gods i international trafik, hvis sådan  

 anvendelse, rådighedsstillelse eller udlejning sker i tilknytning til  

 skibsfartsvirksomhed i international trafik, c)  

 	  

 fortjeneste ved salg  

 af billetter eller tilsvarende dokumenter og ved levering af tjenesteydelser  

 i  

 forbindelse med sådan virksomhed, når sådan levering af tjenesteydelser sker  

 i  

 tilknytning til skibsfartsvirksomhed i international trafik, enten for  

 foretagendet selv eller for et andet foretagende, d)  

 	  

 renter af midler, som  

 har direkte tilknytning til skibsfartsvirksomhed i international trafik.
 3. Bestemmelserne i stykke 1 og 2 skal også finde  

 anvendelse på fortjeneste ved deltagelse i en pool, et forretningsfællesskab  

 eller en international driftsorganisation.
 4. Fortjeneste, der erhverves af et foretagende hos en  

 kontraherende part ved afhændelse af skibe, der anvendes i international  

 trafik, eller af rørlig ejendom (herunder containere og trailere, pramme og  

 lignende udstyr til transport af containere), som er knyttet til driften af  

 sådanne skibe, kan kun beskattes hos denne kontraherende part.
ARTIKEL 5 Fremgangsmåden ved  

 indgåelsen af gensidige aftaler De kontraherende parters kompetente myndigheder skal ved  

 konsultationer bestræbe sig på ved gensidig aftale at løse alle  

 vanskeligheder  

 eller tvivlsspørgsmål, som måtte opstå vedrørende fortolkningen og  

 anvendelsen  

 af denne aftale.
ARTIKEL 6 Ikrafttræden 1. Hver af de kontraherende parter skal underrette den  

 anden part, når de nødvendige juridiske procedurer for, at aftalen kan træde  

 i  

 kraft, er afsluttet.
 2. Aftalen skal træde i kraft på dagen for den seneste  

 af de underretninger, der er omhandlet i stk. 1, og dens bestemmelser  

 skal  

 have virkning som følger:
a)  

 	  

 i Danmark, for så  

 vidt angår dansk skat fra det indkomstår, der begynder den 1. januar eller  

 senere i det kalenderår, hvor aftalen træder i kraft, b)  

 	  

 i det særlige  

 administrative område Hong Kong, for så vidt angår skat i det særlige  

 administrative  

 område Hong Kong fra det skatteår, der begynder den 1. april eller senere i  

 det  

 kalenderår, hvor aftalen træder i kraft.
ARTIKEL 7 Opsigelse Denne aftale skal forblive i kraft indtil den opsiges af  

 en kontraherende part.
Hver af de kontraherende parter kan opsige denne  

 aftale  

 ved at give skriftlig underretning om opsigelse mindst seks måneder før  

 udgangen af et kalenderår, efter at aftalen har været i kraft i fem år.
I så  

 fald skal aftalen ophøre med at have virkning a)  

 	  

 i Danmark, for så  

 vidt angår dansk skat fra det indkomstår, som begynder den 1. januar eller  

 senere i det kalenderår, der følger efter det år, hvor underretning er givet, b)  

 	  

 i det særlige  

 administrative område Hong Kong, for så vidt angår skat i det særlige  

 administrative  

 område Hong Kong fra det skatteår, som begynder den 1. april eller senere i  

 et  

 kalenderår, der følger efter det år, hvor underretning er givet.
 TIL BEKRÆFTELSE HERAF har de undertegnede, behørigt  

 befuldmægtiget dertil af deres respektive regeringer, underskrevet denne  

 aftale.
 Udfærdiget i to eksemplarer i Hong Kong den 9. december  

 2004, på engelsk.
For regeringen i  

  

 Kongeriget Danmark Søren Kragholm For regeringen i det særlige  

  

 administrative område  

  

 Hong Kong i  

  

 Folkerepublikken Kina Stephen Ip Bemærkninger til lovforslaget Almindelige bemærkninger Formålet med lovforslaget er at bemyndige regeringen til at  

 tiltræde en ny dobbeltbeskatningsaftale for så vidt angår indkomst ved  

 skibsfart med Hong Kong og gennemføre dens bestemmelser i Danmark, når  

 aftalens  

 betingelser herfor er opfyldt.
Hong Kong er et særligt administrativt område inden for  

 Folkerepublikken Kina.
Den dobbeltbeskatningsoverenskomst, som Danmark har  

 indgået med Folkerepublikken Kina, gælder ikke i Hong Kong, idet »Kina« i  

 denne  

 overenskomst er defineret som det område, hvor kinesisk skattelovgivning er  

 gældende.
Kinas skattelovgivning gælder ikke i Hong Kong, og Hong Kong er  

 derfor ikke omfattet af den dansk-kinesiske dobbeltbeskatningsoverenskomst.  

 Med  

 en parallel til danske forhold kan Hong Kongs forhold til Kina på  

 skatteområdet  

 sammenlignes med Færøernes og Grønlands forhold til Danmark.
Den foreliggende dobbeltbeskatningsaftale mellem Danmark og  

 Hong Kong handler udelukkende om indkomst ved skibsfart.
Der er tidligere  

 mellem Danmark og Hong Kong indgået en luftfartsaftale, som bl.a. indeholder  

 bestemmelser om beskatning af indkomst ved luftfart, jf. lovforslag L 16  

 fremsat den 2. oktober 2002. Denne aftale er i kraft.
Som det blev oplyst i bemærkningerne til lovforslag L 16,  

 har der været ført forhandlinger mellem Danmark og Hong Kong om indgåelse af  

 en  

 generel dobbeltbeskatningsaftale.
Imidlertid er det ikke lykkedes at nå til  

 enighed om en sådan generel aftale, og parterne er i stedet enedes om at  

 indgå  

 en aftale på dette mere begrænsede område.
En generel  

 dobbeltbeskatningsaftale  

 vil blive søgt indgået, når grundlaget herfor måtte vise sig at være til  

 stede.
Den foreliggende aftale indeholder de samme bestemmelser om  

 beskatning af indkomst ved skibsfart, som findes i de generelle  

 dobbeltbeskatningsaftaler, og som følger principperne i OECD-modellen for  

 dobbeltbeskatningsaftaler og kommentarerne hertil.
Bestemmelserne om  

 beskatning  

 kan imidlertid ikke stå alene, men må suppleres med bestemmelser, som kan  

 sætte  

 skattebestemmelserne ind i den fornødne ramme.
Der er under bemærkningerne  

 til  

 lovforslagets enkelte bestemmelser nærmere redegjort for de enkelte elementer  

 i  

 den foreliggende aftale.
 Lovforslagets økonomiske og erhvervsmæssige  

 konsekvenser.
 Aftalen vil være en fordel for dansk skibsfart, idet der  

 skabes klarhed over de skattemæssige konsekvenser af økonomiske  

 dispositioner.  

 De provenumæssige konsekvenser af aftalen skønnes at være meget beskedne.
 Lovforslagets administrative konsekvenser.
Lovforslaget skønnes at medføre en administrativ lettelse  

 for danske rederier med aktiviteter i Hong Kong.
Lovforslaget skønnes ikke at  

 have administrative konsekvenser for skattemyndighederne.
 Forholdet til EU-retten.
 Lovforslaget har ikke EU-retlige aspekter.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og kommuner Meget beskedne provenumæssige konsekvenser Administrative konsekvenser for stat, amter og kommuner Ingen Økonomiske konsekvenser for erhvervslivet Fordel at der skabes klarhed over de skattemæssige konsekvenser  

 af økonomiske dispositioner Ingen Administrative konsekvenser for erhvervslivet Administrativ lettelse for danske rederier med aktiviteter  

 i Hong Kong Ingen Miljømæssige konsekvenser Ingen Administrative konsekvenser for borgerne Ingen Forholdet til EU-retten Ingen EU-retlige aspekter Bemærkninger til lovforslagets enkelte bestemmelser Til § 1 Efter lovforslagets § 1 bemyndiges regeringen til at  

 tiltræde den aftale, som Danmark og Hong Kong indgik den 9. december 2004 om  

 undgåelse af dobbeltbeskatning for så vidt angår indkomst ved skibsfart.  

 Aftalen  

 er optaget som bilag til lovforslaget, og dens bestemmelser gennemgås  

 nedenfor.  

 Regeringen vil efter lovens vedtagelse kunne gennemføre aftalens bestemmelser  

 i  

 Danmark, når dens betingelser herfor er opfyldt.
Disse betingelser er, at de kontraherende parter skal  

 underrette hinanden, når de forfatningsmæssige betingelser for aftalens  

 ikrafttræden er opfyldt.
Dette vil for Danmarks vedkommende sige, at dette  

 lovforslag er endeligt vedtaget.
Aftalen træder i kraft, når begge parter har  

 givet underretning, og den finder anvendelse fra og med det næstfølgende  

 indkomstår, jf. aftalens artikel 6. Aftalen vil herefter være en del af  

 Danmarks og Hong Kongs skattelovgivning.
 De enkelte bestemmelser i dobbeltbeskatningsaftalen om  

 skibsfart med Hong Kong har følgende indhold:
 Artikel 1. Aftalens anvendelsesområde.
 Aftalen omfatter foretagender, som driver virksomhed med  

 skibsfart i international trafik.
 Artikel 2. Definitioner.
Artiklen definerer en række generelle begreber, som  

 anvendes i aftalen, og som overalt i aftalen har den anførte betydning.  

 Definitionen  

 af »Danmark« omfatter ikke Færøerne og Grønland, da skatteområdet i disse  

 dele  

 af riget er et hjemmestyreanliggende.
Udtrykket »international trafik« er  

 defineret  

 som i OECD-modellen, bortset fra at lufttransport ikke er medtaget.
Udtrykket »person« er defineret som en fysisk person, et  

 selskab og enhver anden sammenslutning af personer og for så vidt angår Hong  

 Kong tillige et interessentskab.
Efter skattelovgivningen i Hong Kong  

 betragtes  

 et interessentskab som et selskab, hvorimod et interessentskab efter dansk  

 lovgivning er transparent.
Herved forstås, at det ikke er interessentskabet  

 som  

 sådant, der er skattepligtigt, men de enkelte interessenter.
En dansk interessent i et interessentskab i Hong Kong vil  

 hermed efter dansk lovgivning være skattepligtig af sin andel i  

 interessentskabets overskud, uanset om indkomsten udloddes til den pågældende  

 eller ej.
Hvis interessentskabet har betalt (selskabs)skat i Hong Kong, vil  

 den  

 danske interessent få nedslag (»credit«) i den danske skat for sin del af den  

 skat, som interessentskabet har betalt i Hong Kong, således at  

 dobbeltbeskatning  

 undgås.
Eventuelle senere udlodninger fra interessentskabet i Hong Kong til  

 den  

 danske interessent medfører ikke beskatning i Danmark, da indkomsten allerede  

 er blevet beskattet hos den danske interessent.
Endelig er udtrykket »kompetent myndighed« defineret.
Det  

 fastsættes i stk. 2, at medmindre andet følger af sammenhængen, skal  

 alle  

 udtryk, som ikke er defineret i aftalen, have den betydning, som de har i  

 skattelovgivningen  

 hos den part, der skal anvende overenskomsten.
 Artikel 3. Skatter omfattet af aftalen.
Artiklen opregner de skatter, som er omfattet af aftalen.  

 Alle danske indkomstskatter er omfattet, uanset om skatterne pålignes af  

 staten, amterne eller kommunerne.
Aftalen omfatter desuden alle skatter af  

 samme eller væsentligt samme art, som efter aftalens underskrivelse pålignes  

 som tillæg til eller i stedet for de eksisterende skatter.
 Artikel 4. Skibsfart.
 Efter bestemmelserne kan fortjeneste ved skibsfartsvirksomhed  

 i international trafik kun beskattes dér, hvor rederiet er hjemmehørende.  

 Fortjeneste ved skibsfartsvirksomhed omfatter tillige fortjeneste ved  

 time-charter (udleje af skib med besætning) og bareboat-charter (udleje af  

 skib  

 uden besætning), i sidstnævnte tilfælde dog kun, når udlejningen sker i  

 tilknytning til skibsfartsvirksomhed i international trafik.
Fortjeneste ved anvendelse, rådighedsstillelse eller  

 udlejning af containere er også omfattet, når det sker i tilknytning til  

 skibsfartsvirksomhed i international trafik.
Det samme gælder fortjeneste ved  

 salg af billetter m.v. og ved levering af tjenesteydelser i forbindelse  

 hermed.  

 Renter af midler, som har direkte tilknytning til sådan virksomhed, er også  

 omfattet.
 Ovennævnte bestemmelser gælder også ved deltagelse i en  

 pool, et forretningsfællesskab eller en international driftsorganisation.  

 Endelig kan fortjeneste ved afhændelse af skibe, som anvendes i international  

 trafik, eller løsøre (herunder containere) knyttet til driften af sådanne  

 skibe  

 kun beskattes dér, hvor rederiet er hjemmehørende.
 Artikel 5. Fremgangsmåden ved indgåelse af  

 gensidige aftaler.
 De kompetente myndigheder skal ved konsultationer bestræbe  

 sig på ved gensidig aftale at løse de problemer, som måtte opstå vedrørende  

 fortolkningen og anvendelsen af aftalen.
 Artikel 6. Ikrafttræden.
Aftalen træder i kraft, når de to parter har underrettet  

 hinanden om, at de nødvendige juridiske procedurer herfor er afsluttet.  

 Aftalen  

 træder i kraft, når begge parter har afgivet en sådan underretning, og den  

 finder for Danmarks vedkommende anvendelse fra og med det indkomstår, hvor  

 aftalen træder i kraft.
For Hong Kongs vedkommende finder aftalen anvendelse  

 fra og med det skatteår, som begynder den 1. april eller senere i det  

 kalenderår, hvor aftalen træder i kraft.
 Artikel 7. Opsigelse.
 Aftalen løber i fem år og kan derefter opsiges med seks  

 måneders varsel til udløb ved udgangen af et kalenderår.
Til § 2 Loven træder efter lovforslagets § 2 i kraft dagen  

 efter bekendtgørelsen i Lovtidende.
Til § 3 Loven gælder efter forslagets § 3 ikke for Færøerne og  

 Grønland, da skatteområdet er hjemmestyreanliggende for disse dele af riget.  

 Færøerne og Grønland er hermed ikke omfattet af aftalen med Hong Kong.
