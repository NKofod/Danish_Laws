 Statsansattes Kartel har meddelt Finansministeriet, at der er truffet  

 beslutning om at nedlægge Tjenestemandssektionen og Overenskomstsektionen med  

 udgangen af 1993.
 Beslutningen medfører, at Statsansattes Kartel, Tjenestemandssektionen,  

 skal udtræde som part i hovedaftalen af 27. oktober 1969 mellem Ministeriet  

 for Statens Lønnings- og Pensionsvæsen (nu Finansministeriet) og  

 tjenestemændenes centralorganisationer, og at Statsansattes Kartel skal  

 indtræde i stedet.
 De øvrige centralorganisationer, der er parter i hovedaftalen, og  

 Finansministeriet har tilsluttet sig ændringen.
 Statsansattes Kartel indtræder herefter med virkning fra den 1. januar  

 1994 i de rettigheder og pligter, der hidtil har tilkommet Statsansattes  

 Kartel, Tjenestemandssektionen, i medfør af tjenestemandslovgivningen mv.
 Cirkulære nr. 83 af 5. juli 1988 om Statsansattes Kartels indtræden som  

 part i hovedaftale for tjenestemænd i staten, folkeskolen og folkekirken  

 (LP.nr. 71/88) ophæves.
Finansministeriet Den 8. marts 1994 P.M.V.
 E.B.
