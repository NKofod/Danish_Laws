Anerkendelse selv om ansættelsen var ophørt SAGEN:
En sømand beskadigede en finger i en skibsdør, da han i beruset tilstand  

 færdedes rundt på skibet.
Han var på ulykkestidspunktet fyret fra stillingen,  

 men var nødt til at opholde sig på skibet, til det nåede næste havn, og han  

 var udtrykkeligt blevet bedt om at opholde sig i sit lukaf.
Arbejdsskadestyrelsen anerkendte, at fingerskaden var en arbejdsulykke.
Vi  

 lagde vægt på, at sømanden på grund af de særlige arbejdsforhold for  

 søfarende ikke havde haft mulighed for at forlade skibet, selv om han var  

 blevet fyret samme dag.
 Den Sociale Ankestyrelse nåede frem til samme resultat som  

 Arbejdsskadestyrelsen.
 Ankestyrelsen lagde ligesom Arbejdsskadestyrelsen vægt på, at han ikke  

 kunne forlade skibet, og at dørene på et skib er store og tunge.
 KOMMENTAR:
 Afgørelsen har betydning for alle, der af omstændighederne er tvunget til  

 at opholde sig på arbejdspladsen efter arbejdsforholdets ophør og herunder  

 kommer til skade på grund af arbejdsstedets forhold.
 For så vidt angår beruselsen har den ingen betydning ved anerkendelsen,  

 men kan få indflydelse, når vi vurderer erstatningens størrelse.  

 Selvforskyldt beruselse er imidlertid ikke i sig selv tilstrækkeligt til, at  

 erstatningen kan nedsættes.
 Erstatning for erhvervsevnetab og godtgørelse for men kan kun nedsættes,  

 når skaden er fremkaldt forsætligt eller ved en handling eller undladelse,  

 der er retsstridig.
 Her kan beruselsen få betydning, idet det fx er retsstridigt at føre skib  

 i beruset tilstand.
 Bestemmelsen om nedsættelse anvendes kun i meget begrænset omfang, og når  

 den anvendes, nedsættes erstatningen normalt med en fjerdedel.
 Yderligere oplysninger kan fås hos kontorchef Conny Lund Andersen.
------------------- Vi udsender hvert kvartal oplysninger om udviklingen i antallet af  

 anmeldte arbejdsskader - se vedlagte bilag.
 Yderligere oplysninger kan fås hos budget- og statistikchef Carl Georg  

 Røser.
