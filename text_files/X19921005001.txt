Hvis et realkreditinstitut før udbetaling af et realkreditlån til  

 indfrielse af lån med pant i ejendommen har modtaget et tinglyst pantebrev  

 alene med anmærkning om de prioriteter, der skal indfries med det nye  

 realkreditlån, vil tilsynet anse det for foreneligt med § 40, stk. 3., at  

 lånet udbetales uden garantistillelse fra pengeinstitut e.lign.
Såfremt der  

 er tale om fremsendelse af indfrielsesbeløb til virksomheder under  

 Finanstilsynets tilsyn i.h.t. aftale, og under forudsætning af, at  

 pantebrevet kvitteres og indleveres til instituttet.
 Vedrørende § 40, stk. 3, i realkreditloven meddelte Finanstilsynet i  

 august 1992 følgende:
 I de tilfælde, hvor realkreditinstituttet før udbetaling af et  

 realkreditlån til indfrielse af lån med pant i ejendommen har modtaget et  

 tinglyst pantebrev alene med anmærkning om de prioriteter, de skal indfries  

 med det nye realkreditlån, vil tilsynet anse det for foreneligt med  

 realkreditlovens § 40, stk. 3, at lånet udbetales uden garantistillelse fra  

 pengeinstitut eller lignende i følgende tilfælde: Såfremt der er tale om  

 fremsendelse af indfrielsesbeløb til virksomheder under Finanstilsynets  

 tilsyn i henhold til indfrielsestilbud fra sådanne, og fremsendelsen sker  

 under forudsætning af, at de pågældende pantebreve kvitteres og indleveres  

 til realkreditinstituttet.
