Løfteplatforme er beregnet til transport af personer og materialer fra eet  

 niveau til et andet - ofte i forbindelse med ramper og lignende.
Selve  

 platformen løftes af eet eller flere hydraulikstempler enten direkte eller  

 indirekte gennem et sæt saksearme.
Fast opstillede løfteplatforme skal opfylde arbejdsmiljølovgivningens  

 bestemmelser for tekniske hjælpemidler.
Arbejdstilsynets bestemmelser for  

 opstilling, eftersyn og vedligeholdelse er nærmere beskrevet i At-anvisning  

 nr. 2.3.0.2. Ud fra disse bestemmelser stilles efter Arbejdstilsynets  

 administrative praksis følgende krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
 Brugsanvisningen skal herunder oplyse, hvordan løfteplatformen betjenes på  

 en sikkerhedsmæssig forsvarlig måde, herunder også i forbindelse med den  

 almindelige vedligeholdelse, opstilling og nedtagning.
Brugsanvisningen skal indeholde løfteplatformens foreskrevne, forventede  

 anvendelse tillige med unormale, men forudsigelige anvendelser og  

 brugssituationer.
Hvis der er anvendelsesmåder, der frarådes, skal disse  

 specificeres.
 Brugsanvisningen skal altid opbevares på eller ved løfteplatformen.
 Opbevares brugsanvisningen ikke på løfteplatformen, skal det være oplyst,  

 hvor brugsanvisningen opbevares.
Anmeldelse En fast opstillet løfteplatform, der er indrettet til løft af personer,  

 skal anmeldes til den lokale arbejdstilsynskreds før ibrugtagning første gang  

 for hver ny ejer.
 Ny anmeldelse for samme ejer skal også foretages før ibrugtagning efter  

 væsentlig ombygning eller reparation, og hvis der i forbindelse med ny  

 opstilling af løfteren foretages væsentligt monteringsarbejde.
 Dokumentation for anmeldelsen skal fremgå af journalen.
Anmeldelsen foretages på en særlig blanket, som kan rekvireres hos  

 Arbejdstilsynet. (Form. nr.
B 83.93).
Journal På eller i nærheden af en fast opstillet løfteplatform, der er indrettet  

 til løft af personer, skal der findes en journal.
 Det skal af journalen fremgå, præcis hvilken løfter den hører til.
 Journalen skal bl.a. indeholde:
 1. Dokumentation for undersøgelse af løfterens  

 stabilitet.
 2. Dokumentation for belastningsprøver.
 3. Dokumentation for anmeldelser.
 4. Certifikat for bæremidler.
 5. Oplysning om eftersyn og evt. konstaterede fejl og  

 mangler, samt hvilke forholdsregler der er taget herunder det næste eftersyn.
 6. Oplysninger om reparationer af sikkerheds- og  

 sundhedsmæssig betydning, samt hvilke forholdsregler der er taget, før  

 løfteren igen tages i brug.
 7. Oplysninger om udskiftning af bæremidler.
 8. Oplysninger om Arbejdstilsynets påbud vedrørende  

 løfteren.
 Det skal tydeligt fremgå, hvem der er ansvarlig for de enkelte  

 oplysninger, der indføres i journalen.
Belastningsprøve En fast opstillet løfteplatform, der er indrettet til løft af personer,  

 skal i forbindelse med anmeldelsen have været underkastet en statisk  

 prøvebelastning.
 Arbejdstilsynets bestemmelser om belastningsprøve er nærmere beskrevet i  

 At-anvisning nr. 2.3.0.3.
 Attest for prøvebelastningen skal opbevares i journalen.
 Løfteplatformen skal normalt prøvebelastes statisk med 50%, dog mindst 100  

 kg, over største tilladte arbejdsbelastning, medmindre andet fremgår af  

 leverandørens brugsanvisning.
 En dynamisk belastningsprøve skal normalt gennemføres med en prøvelast på  

 25% over største tilladte arbejdsbelastning.
Indretning Fast opstillede løfteplatforme skal være således indrettet, at de kan  

 anvendes, indstilles og vedligeholdes, så brugeren eller andre ikke udsættes  

 for fare.
 Arbejdstilsynets almene indretningskrav er nærmere beskrevet i  

 At-anvisning nr. 2.2.0.1.
Fast opstillede løfteplatforme, der leveres til brug som nye efter 1.  

 januar 1995, skal være CE-mærket.
For løfteplatforme til personløft kræves  

 dette krav dog ikke opfyldt før efter 1. januar 1997.
Løfteplatformen skal være forsynet med brugsanvisning og tydeligt mærket  

 med leverandøroplysninger.
I nødvendigt omfang skal oplysninger fra  

 brugsanvisningen være angivet på løfteren.
Sådanne oplysninger kan fx være tilladelig belastning fjernstyret platform personophold/-færdsel forbudt kun ophold under platformen, når den er mekanisk blokeret.
 En løfteplatform må ikke anvendes til løft af personer, medmindre den er  

 indrettet dertil.
 Der er to typer fast opstillede løfteplatforme:
 Den lukkede type.
 Den åbne type.
 Den lukkede type kan anvendes i alle tilfælde og skal anvendes,  

 hvis den opstilles på et sted, der er tilgængeligt for alle, fx ved en rampe  

 ud til offentligt færdselsområde.
 Den lukkede type skal være sikret således:
På de sider, hvor der er fri adgang til ladet i dets nederste stilling,  

 skal ladet være forsynet med et pladejernsskørt, som er fastgjort til ladet  

 og bevæger sig ned i en grube under løfteplatformen.
Afstanden mellem skørtet  

 og grubekanten skal være mellem 10 og 20 mm, og kanten af skørtet skal gå  

 mindst 50 mm ned i gruben i ladets øverste stilling.
Indskærmningen om de andre sider skal fra ladets nederste til øverste  

 stilling være fast, solid, plan og ubrudt.
Afstanden mellem indskærmning og  

 ladkant skal være mellem 10 og 20 mm.
Ved øverste ladested skal der være afspærring, hvis der er fare for, at  

 personer eller gods kan falde ned herfra, når ladet er sænket.
Afspærringen  

 skal være automatisk låst, når ladet ikke er ud for ladestedet, og ladets  

 sænkebevægelse skal være blokeret, indtil afspærringen er på plads og låst.  

 Afspærring, der bevæges af løfteren selv, skal være således placeret og  

 indrettet, at der ikke er klemningsfare.
 Den åbne type må kun anvendes på steder, hvor kun de på  

 virksomheden direkte eller indirekte beskæftigede har adgang til den.
 Med indirekte beskæftigede menes personer, som uden at være ansat dog har  

 »lovligt« ærinde, fx fremmede håndværkere, folk der henter eller  

 bringer varer, kontrollanter fra myndigheder osv.
 Den åbne type skal være sikret således:
 På de sider, hvor der er fri adgang til ladet i dets nederste stilling,  

 skal der være sikret mod fodklemning således:
Enten skal der langs de frie sider være en føleliste, som ved berøring  

 standser bevægelsen, inden følelisten har nået sin endestilling, og indrettet  

 således, at klemning mellem følelisten og den konstruktionsdel, hvorpå den  

 sidder, er forhindret, eller der skal altid være en friafstand under ladets kanter på mindst 120  

 mm.
 Klemningsfare mellem saksearme skal være forebygget således:
 Afstanden fra ladets og bundrammens kant og ind til saksearmene skal være  

 mindst 50 mm.
 Afstanden mellem de enkelte arme skal være mindst 30 mm.
Der gælder samme krav som for den lukkede type for indskærmningen om de andre sider af ladet og afspærringen vd øverste ladested.
 For begge typer gælder i øvrigt:
 Løftehøjden må højst være 1,7 m (ved større løftehøjder betragtes løfteren  

 som en elevator, og der gælder andre bestemmelser).
 Ladets overflade skal være skridsikker.
 Løfteplatformen skal være tydeligt mærket med den største tilladte  

 belastning.
 Ladets vandrette kanter, ladets frie lodrette kanter samt kanter og  

 eventuel afspærring ved øverste ladested bør markeres med advarselsstriber  

 (sort/gule eller rød/hvide).
 Løfteplatforme skal være opstillet således, at ladets frie kanter ikke i  

 nogen stilling kommer andre bygningsdele eller andre fast opstillede  

 genstande nærmere end 0,5 m.
Betjeningsorganer Betjeningsorganer skal være placeret og udformet således, at utilsigtet  

 påvirkning er forhindret.
Fx skal trykknapper være forsænket eller forsynet  

 med krave, og pedaler skal have overdækning.
 Betjeningsorganernes funktion skal være angivet ved let forståelige  

 symboler eller tekst på dansk.
 Kun løfteplatforme af den lukkede type og med afspærring ved øverste  

 ladested må være inpulsstyrede, dvs. at bevægelsen fortsætter efter at  

 startindretningen er sluppet.
I andre tilfælde skal betjeningsorganerne have dødmandsknapfunktion, dvs.  

 at bevægelsen standser, så snart betjeningsorganet er sluppet.
Desuden skal  

 betjeningsorganerne være anbragt, så der er fuldt udsyn til løfteplatformen.
 Fast opstillede løfteplatforme skal være forsynet med et eller flere  

 nødstop, der stopper alle funktioner.
 Et nødstop skal være synligt og let tilgængeligt for betjening og  

 indrettet således, at løfteren ikke kan startes, før det pågældende nødstop  

 er tilbagestillet.
Brug Brugen af fast opstillede løfteplatforme skal ske på forsvarlig måde og  

 under hensyn til, hvad det pågældende redskab er bestemt for.
 Arbejdstilsynets almene bestemmelser for brug er nærmere beskrevet i  

 AT-meddelelse nr. 2.02.11.
 Løfteplatforme, der er indrettet til personløft, må først tages i brug,  

 når de er anmeldt til Arbejdstilsynet.
 Arbejdstilsynets bestemmelser om anmeldepligten er nærmere beskrevet i  

 At-anvisning nr. 2.3.0.2.
 Den største tilladelige belastning for et redskab må ikke overskrides.  

 Denne belastning kan være angivet som SWL (Safe Working Load) eller WLL  

 (Working Load Limit).
 Gods skal anbringes stabilt, og sikringsdele og andet beskyttelsesudstyr  

 på redskabet skal anvendes efter hensigten og må ikke sættes ud af funktion.
 Der må ikke stables gods omkring løfteren nærmere end 0,5 m fra ladets  

 frie kanter.
Under brug af redskabet skal det sikres, at friafstanden på mindst 0,5  

 meter op til en højde af 2,1 meter overholdes.
Kan dette ikke opfyldes, skal  

 redskabets arbejdsområde afspærres, eller klemningsfaren skal være imødegået  

 på en anden lige så sikker måde.
Ved enhver indstillingsmanøvre med redskabet - især ved opstart- og  

 sænkebevægelser - skal føreren sikre sig, at der ikke er personer så nær  

 redskabet, at de kan komme i fare, og eventuelt skal der anvendes  

 signalgivning.
Dette gælder også ved kombinerede anlæg eller redskaber, samt  

 hvor færdselsområder fra andre anlæg, redskaber og personer ikke kan  

 adskilles.
 Et redskab skal tages ud af brug på en efter forholdene forsvarlig måde,  

 så snart der på redskabet konstateres fejl eller skade, som kan medføre  

 ulykkes- eller sundhedsfare.
 Det samme gælder, når der opstår omstændigheder, der kan betyde, at  

 underlaget i redskabets arbejdsområde ikke er fast og bæredygtigt, eller at  

 betjenings-, overvågnings- eller kontrolorganer, hvorpå redskabets sikkerhed  

 beror, ikke fungerer efter hensigten.
 Såfremt fører eller betjeningspersonale ikke kan afhjælpe manglerne, er  

 pågældende pligtig at anmelde disse til redskabets ejer eller bruger.  

 Redskabet må ikke tages i brug, før manglerne er afhjulpet.
Vedligeholdelse Løfteplatforme skal efterses og vedligeholdes, så de til stadighed under  

 brugen holdes i forsvarlig stand og i overensstemmelse med gældende regler  

 for redskabets konstruktion, udstyr, sikkerhedsanordninger m.v. (se  

 At-anvisning nr. 2.3.0.2).
Leverandørens anvisninger i så henseende skal følges.
Hvis sådanne ikke  

 findes, da efter anvisninger fra sagkyndig person.
 Løfteplatforme, der er mekanisk drevne, skal have foretaget hovedeftersyn  

 mindst hver 12. måned, og i forbindelse med dette eftersyn skal  

 løfteplatforme, der er indrettet til løft af personer, have foretaget en  

 prøvebelastning.
 Hydraulisk og pneumatisk udstyr skal jævnligt kontrolleres, udluftes og  

 justeres i fornødent omfang.
 Føreren eller brugeren af et redskab skal hver dag inden ibrugtagning  

 kontrollere, at redskabets sikkerhedsfunktioner er i orden, og at der ikke er  

 synlige mangler.
 Under vedligeholdelse, reparation eller rengøring under løftet lad skal  

 ladet kunne fastholdes sikkert i løftet stilling med en forsvarlig  

 spærreanordning.
 Der skal være skilt herom.
Ladet kan være indrettet til at klappe op for at lette vedligeholdelse og  

 eftersyn.
Et opklappet lad skal fastholdes sikkert i sin åbne stilling.
 En løfteplatform skal sikres mod benyttelse af uvedkommende, når føreren  

 har forladt redskabet.
Jens Andersen Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
