 I henhold til § 58 c, stk. 2, i lov om tjenestemænd i staten, folkeskolen  

 og folkekirken, jf. lovbekendtgørelse nr. 671 af 2. oktober 1986, som ændret  

 ved lov nr. 384 af 13. juni 1990 og lov nr. 382 af 6. juni 1991, og § 19,  

 stk. 2, i lov om tjenestemandspension, jf. lovbekendtgørelse nr. 311 af 14.  

 juni 1988, som ændret ved lov nr. 383 af 13. juni 1990, fastsættes efter  

 indhentet udtalelse fra Lønningsrådet:
 § 1.  Personer, der ansættes i staten, folkeskolen  

 eller folkekirken i henhold til De Europæiske Fællesskabers regler om  

 arbejdskraftens frie bevægelighed, ansættes på tilsvarende vilkår som  

 tjenestemænd og behandles i pensionsmæssig henseende efter reglerne i  

 lovgivningen om tjenestemandspension, jf. dog §§ 2 og 3.
 § 2.  Bestemmelserne i kapitel 1 i lov nr. 173 af 28.  

 april 1971 om kongelig udnævnelse og åremålsansættelse af visse tjenestemænd  

 finder ikke anvendelse.
 § 3.  Bekendtgørelsen finder ikke anvendelse ved  

 ansættelser, som efter almindelige regler sker på andre vilkår end  

 tjenestemandsvilkår.
§ 4.  Afgørelse om anvendelsen af bestemmelserne i §§  

 1 og 3 træffes af den myndighed, der i øvrigt har afgørelsen om ansættelse i  

 den pågældende stilling.
Afgørelsen kan indbringes for finansministeren.
 § 5.  Bekendtgørelsen træder i kraft den 12. juli  

 1991.
