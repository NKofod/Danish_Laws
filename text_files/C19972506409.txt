Cirkulære om løn- og  

 ansættelsesvilkår for videnskabelige stillinger ved forskningsbiblioteker ved  

 de højere uddannelsesinstitutioner under Undervisningsministeriet Dette cirkulære indeholder regler for videnskabelige  

 medarbejdere ved forskningsbiblioteker ved de højere uddannelsesinstitutioner  

 under Undervisningsministeriet, som indtil 1. april 1997 har været omfattet  

 af  

 stillingsstrukturen for sektorforskningsinstitutioner.
 Samtidig omfattes alle forskningsbiblioteker under  

 Undervisningsministeriet af stillingsstrukturen for de højere  

 uddannelsesinstitutioner under Undervisningsministeriet pr. 1. april 1997.  

 Udover de i protokollatets § 1 nævnte biblioteker er også biblioteket ved  

 Handelshøjskolen i Århus, biblioteket ved Handelshøjskole Syd og biblioteket  

 ved Danmarks Farmaceutiske Højskole omfattet af stillingsstruktur ved de  

 højere  

 uddannelsesinstitutioner under Undervisningsministeriet.
 Med virkning fra den 1. april 1997 sker ansættelse i  

 videnskabelige stillinger ved forskningsbiblioteker ved de højere  

 uddannelsesinstitutioner i henhold til cirkulære af 22. juni 1993 om  

 Stillingsstruktur  

 ved de højere uddannelsesinstitutioner under Undervisningsministeriet.  

 Ansættelse sker med de ændringer af stillingsindholdet i stillingerne som  

 adjunkt og lektor, som fremgår af Undervisningsministeriets notat af 17.  

 december 1996 (bilag).
 Den ændrede beskrivelse af stillingerne som adjunkt og  

 lektor vil danne grundlag for bedømmelse af overgang til lektoransættelse for  

 allerede ansatte samt for besættelse af nye stillinger som adjunkt og lektor  

 ved forskningsbibliotekerne ved de højere uddannelsesinstitutioner under  

 Undervisningsministeriet.
 Undervisningsministeriets notat af 17. december 1996 vil  

 gælde for besættelse af stillinger som adjunkt og lektor ved  

 forskningsbiblioteker  

 ved de højere uddannelsesinstitutioner under Undervisningsministeriet indtil  

 Undervisningsministeriets notat af 22. juni 1993 om stillingsstruktur ved de  

 højere uddannelsesinstitutioner er justeret.
 De i protokollatet anførte tillæg er angivet i grundbeløb  

 pr. 1. oktober 1984.
Bemærkninger til de enkelte bestemmelser i  

 protokollatet Til § 5 Det anførte tillæg er pensionsgivende, jf.  

 pensionsbestemmelserne i AC-overenskomstens § 6.
Til § 4 og 6 Der bør ved fordelingen af arbejdsopgaver tages hensyn  

 til, at forskere ansat uden tidsbegrænsning og ansatte efter  

 overgangbestemmelserne gives muligheder for at kvalificere sig til ansættelse  

 som lektor.
 Såfremt den ansatte efter eget ønske vælger ansættelse i  

 en akademisk stilling uden for stillingsstrukturen, vil fagkyndig bedømmelse  

 ikke være nødvendig.
Finansministeriet, den 5. marts 1997 P.M.V.E.B.Marianne Hansen Protokollat til overenskomst for akademikere i  

 staten 1995 LØN- OG ANSÆTTELSESVILKÅR FOR VIDENSKABELIGE  

 STILLINGER VED FORSKNINGSBIBLIOTEKER VED DE HØJERE UDDANNELSESINSTITUTIONER  

 UNDER UNDERVISNINGSMINISTERIET § 1.  

  

 Protokollatet omfatter medarbejdere, der pr. 1. april 1997 var ansat i  

 henhold  

 til cirkulære af 9. april 1991 om Stillingsstruktur for videnskabelige  

 stillinger ved sektorforskningsinstitutioner, ved følgende  

 forskningsbiblioteker under Undervisningsministeriet:
Roskilde Universitetsbibliotek Ålborg Universitetsbibliotek Danmarks Tekniske Videnscenter og Bibliotek Danmarks Veterinær- og Jordbrugsbibliotek Handelshøjskolens Bibliotek i København Danmarks Pædagogiske Bibliotek.
 § 2.  

  

 Til  

 forskere (jf. § 2 i aftale af 9. april 1991) ydes et særligt tillæg, der  

 udgør  

 følgende årlige beløb:
 Fra ansættelsen - 19.400 kr.
 Efter 3 års ansættelse - 25.000 kr.
 Til forskere, der har erhvervet licentiatgraden eller har  

 dokumenteret videnskabelige kvalifikationer på tilsvarende niveau, f.eks. ved  

 at være bedømt kvalificeret til en stilling som universitetsadjunkt,  

 universitetslektor, seniorforsker eller professor, ydes et tillæg på 28.100  

 kr., der træder i stedet for tillægget på 25.000 kr.
 Stk. 2.  

  

 Ved ydelse af de  

 i stk. 1 nævnte tillæg medregnes ansættelse i videnskabelige stillinger ved  

 højere uddannelsesinstitutioner, sektorforskningsinstitutioner,  

 forskningsrådsstipendier og tilsvarende videnskabelig virksomhed i  

 institutionsancienniteten.
Stk. 3.  

  

 Forskere, der er  

 ansat for en  

  

 tidsbegrænset  

  

 periode, fratræder ved ansættelsesperiodens udløb  

 uden særligt varsel.
Ansættelsesforholdet kan herudover bringes til ophør  

 efter  

 de sædvanlige overenskomstmæssige regler.
 For ansatte i tidsbegrænsede stillinger, som har  

 tjenestefrihed som følge af barsel eller adoption, forlænges  

 ansættelsesperioden svarende til tjenestefrihedsperiodens længde, dog højst  

 32  

 uger.
 § 4.  

  

 Forskere, der er ansat  

  

 uden  

  

 tidsbegrænsning, skal senest 4 år efter  

 cirkulærets ikrafttræden gennemgå en fagkyndig bedømmelse af kvalifikationer  

 som lektor.
 Bedømmelse af forskere, der er ansat uden tidsbegrænsning  

 efter 1. januar 1994 kan tidligst finde sted 6 år efter ansættelsen.  

 Ansættelsesmyndigheden og den ansatte kan dog aftale, at bedømmelsen finder  

 sted på et tidligere tidspunkt.
Stk. 2.  

  

 Er bedømmelsen  

 positiv, overgår pågældende til ansættelse som lektor.
Er bedømmelsen  

 betinget  

 positiv, kan der træffes aftale om en fornyet bedømmelse efter yderligere  

 mindst et halvt år.
Er bedømmelsen negativ, overgår pågældende til en  

 akademisk  

 stilling uden for stillingsstrukturen.
 Overgår pågældende efter bedømmelsen til en akademisk  

 stilling uden for stillingsstrukturen, bevarer pågældende som en personlig  

 ordning sit hidtidige tillæg.
 § 5.  

  

 Seniorforskere (jf. § 3 i aftale af 9. april 1991) overgår til ansættelse som  

 lektor, jf. dog stk. 2.
 Stk. 2.  

  

 Seniorforskere,  

 der er ansat på prøve i henhold til ovennævnte aftale, bevarer det hidtidige  

 tillæg på 46.400 kr.
 Inden prøvetidens udløb skal der iværksættes en fagkyndig  

 bedømmelse.
Stk. 3.  

  

 Er bedømmelsen  

 positiv, overgår pågældende til ansættelse som lektor.
Er bedømmelsen  

 negativ,  

 fratræder seniorforskeren ved prøvetidens udløb.
Sker underretning om en  

 negativ bedømmelse mindre end 3 måneder før prøveansættelsens udløb,  

 fratræder  

 seniorforskeren med sædvanligt overenskomstmæssigt varsel.
 § 6.  

  

 Videnskabeligt personale, der er ansat i henhold til overgangsbestemmelserne  

 i  

 aftale af 9. april 1991 (jf. aftalens § 4), bevarer de hidtidige tillæg på  

 henholdsvis 25.000 kr. og 37.200 kr.
 Stk. 2.  

  

 Senest 3 år  

 efter aftalens ikrafttræden skal der være gennemført bedømmelse af forskerens  

 kvalifikationer som lektor.
 Er bedømmelsen positiv, overgår pågældende til en stilling  

 som lektor.
Er bedømmelsen betinget positiv kan der træffes aftale om  

 en fornyet bedømmelse efter yderligere mindst et halvt år.
Er bedømmelsen  

 negativ, overgår pågældende til en akademisk stilling uden for  

 stillingsstrukturen.
 Overgår pågældende efter bedømmelsen til en akademisk  

 stilling uden for stillingsstrukturen, bevarer pågældende som en personlig  

 ordning sit hidtidige tillæg.
 § 7.  

  

 De  

 i §§ 2, 5 og 6 anførte tillæg bortfalder ved ledighed og kan ikke  

 genanvendes.
 § 8.  

  

 Protokollatet har virkning fra den 1. april 1997.
 Stk. 2.  

  

 Protokollatet kan  

 af de underskrivende parter opsiges samtidig med overenskomsten efter  

 reglerne  

 i samme.
København, den 5. marts 1997 Akademikernes Centralorganisation Søren Vang Rasmussen Finansministeriet P.M.V.
 E.B.
