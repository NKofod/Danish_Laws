1. Skattepligtens overgang til udlægsmodtageren 2. Udlægsmodtageres stilling med hensyn til udlagte aktiver 1. Skattepligtens overgang til udlægsmodtageren Med kildeskatteloven er der tilvejebragt en vis kontinuitet i beskatningen  

 af indkomst og formue ved dødsfald.
Ved privat og offentligt skiftede  

 dødsboer afløses afdødes skattepligt, der ophører ved dødsfaldet, af en  

 skattepligt for dødsboet under visse nærmere betingelser vedrørende boets  

 størrelse, se J 2.2.1.
 Ved boer, der overtages til hensidden i uskiftet bo eller udlægges uden  

 skifte i henhold til skiftelovens § 57, stk.1 i umiddelbar forbindelse med  

 dødsfaldet, opstår der ikke noget skattepligtigt dødsbo, men her indtræder  

 ægtefællen direkte i afdødes kattepligt.
 Ikke alene med hensyn til skattepligten er der ved kildeskatteloven  

 gennemført kontinuitet, men også ved beskatning af fortjeneste eller tab på  

 visse skattemæssige aktiver og ved af- eller nedskrivninger sker der med  

 visse undtagelser en videreførelse af afdødes forhold, en succession i  

 afdødes skattemæssige stilling, såvel for boets som for ægtefællens,  

 arvingens og legatarens vedkommende, se J 2. Vedrørende de særlige regler for  

 ægtefæller, se B 1.5.4.
 Der henvises iøvrigt til J.F.E.Vedel: Dødsbobeskatningen, 5. udg., samt  

 skattedepartementets vejledning i reglerne om dødsbobeskatning m.v. (1985).  

 Om beskatningsforholdene vedrørende fast ejendom, se H 1.4.
1.1. Offentligt skifte i umiddelbar forbindelse med dødsfaldet eller  

 overgang fra privat skifte til offentlig skiftebehandling senest 15 måneder  

 efter dødsfaldet Arvingen, legataren og ægtefællen skal ikke beskattes af deres  

 arvelod/legat (legatarens andel af boet) eller boslod i det under skifte  

 værende bo.
Indkomsten af udlagte aktiver skal først medregnes fra den dag,  

 de udlægges til den pågældende, enten fra skæringsdagen i den endelige  

 boopgørelse eller evt. fra en tidligere udlægsdato, såfremt aktivet er udlagt  

 særskilt.
Dette gælder, selv om boet udbetaler renterne og udbyttet af boets  

 formue til den pågældende, jfr.
KL § 28. Bestemmelsen finder dog ikke  

 anvendelse på et egentligt gældsforhold, f.eks. hvis arvingen har en  

 prioritet i afdødes ejendom.
Sådanne renter skal medregnes til den  

 berettigedes skattepligtige indkomst.
Udfører arvingen/legataren eller den efterlevende ægtefælle arbejde for  

 oet, skal den pågældende indkomstbeskattes af et beløb, der svarer til det  

 arbejdsvederlag, som kunne opnås ved tilsvarende arbejde udført for fremmede,  

 jfr.
KL § 20 E.
 Aktieudbytte, der deklareres efter skæringsdagen i boopgørelsen, beskattes  

 fuldtud hos udlægsmodtageren, medens renter af obligationer, bankindestående  

 m.v. skal medregnes efter de almindelige regler, d.v.s. efter  

 forfaldstidspunktet, med fradrag af beregnede renter som er beskattet i boet.  

 Om periodisering af renter i dødsboer, se skd.vejledning om dødsbobeskatning  

 m.v. samt -cirk.1987-14.
Udlægsmodtageren bliver først formueskattepligtig af det udlagte aktiv i  

 det indkomstår, hvori skæringsdagen for den endelige boopgørelse ligger, og  

 kun af den del, der er i behold ved indkomstårets udløb, jfr.
KL. § 18,  

 stk.5. Er skæringsdatoen 31. december 1987, er arvingen formueskattepligtig  

 for hele 1987.
Tidspunktet for aktivernes faktiske udlevering spiller ingen rolle for  

 spørgsmålet om, hvornår udlægsmodtagerne skal beskattes af aktiverne og deres  

 afkast.
Det er skæringsdagen i den endelige boopgørelse, der er afgørende,  

 eller evt. udlægsdatoen, såfremt udlæg er foretaget før skæringsdagen, og de  

 pågældende skal i deres formueopgørelse medregne deres nettotilgodehavende,  

 selv om faktisk udlevering endnu ikke har fundet sted. (Anslået arveafgift  

 kan fradrages ved formueopgørelsen).
Acontoudlæg Er der allerede inden skiftets afslutning (skæringsdagen) foretaget udlæg  

 af enkelte aktiver, beskattes disse aktiver og indkomster heraf hos  

 udlægsmodtagerne fra udlægstidspunktet, d.v.s. fra det tidspunkt, hvor  

 indtægter og udgifter, der hidrører fra det udlagte aktiv, ikke længere  

 indgår i boet.
I lsr.1976.79 blev en påstand om, at en fast ejendom forlods  

 var udlagt til ægtefællen, ikke taget til følge, bl.a. fordi der ikke var  

 indgivet den i KL § 17, stk.2, 2.pkt. krævede meddelelse om forlods udlæg;  

 det afgørende i disse sager er, at der ved indgivelse af acontomeddelelse  

 eller på anden måde føres bevis for en tidligere vedtagelse af udlægsdatoen,  

 jfr. ligeledes lsr.1980.146 og 1982.131. Det henhører under skifterettens  

 kompetence at tage stilling til, hvornår et acontoudlæg af arv kan anses for  

 foretaget.
Negativ afskrivningssaldo Hvis der under bobehandlingen er opstået en negativ afskrivningssaldo, og  

 dødsboet er uafsluttet ved det pågældende indkomstårs udløb, kan dødsboet  

 vælge, om saldoen skal indtægtsføres i dette år, eller eventuelt overføres  

 til det næstfølgende år.
Såfremt det sidste vælges, og dødsboets skattepligt  

 er ophørt, skal indtægtsførelsen ske hos den, der har fået driftsmidlerne  

 m.v. udlagt, skd. 34.263.
Underskudsoverførsel Har afdøde haft et skattemæssigt underskud for indkomstårene før  

 dødsfaldet eller i mellemperioden, der kan fremføres i medfør af LL § 15 (nu  

 PSL § 13 og VSL § 13), kan den længstlevende ægtefælle (eller en arving) ikke  

 begære dette fradraget i sin indkomstansættelse for dødsåret.
Heller ikke  

 underskud fra afdødes erhvervsvirksomhed i tiden efter dødsfaldet kan  

 fratrækkes i længstlevendes indkomstansættelse, før fra det tidspunkt, hvor  

 virksomheden eventuelt udlægges fra dødsboet til ægtefællen.
Se iøvrigt herom  

 C 3.3 og 3.4 og lsr.1974.82.
 Renter af arveforskud m.v.
 Er der under bobehandlingen udbetalt forskud på en arv m.v., og arven  

 bliver reduceret med renter af forskuddet, er denne renteudgift ikke  

 fradragsberettiget i arvingens skattepligtige indkomst, HD af 5. nov. 1969,  

 UfR 1970.8 og skd. 11.50, og renten er ikke skattepligtig indkomst for boet.
I lsr.1981.28 blev boet anset for skattepligtig af et rentebeløb fra et  

 pantebrev, som afdødes enke havde udstedt i forbindelse med udlæg af boets  

 ejendom til hende.
Pantebrevet blev udlagt til afdødes søn pr. skæringsdagen.  

 Retten fandt, at disse renter var skattepligtige i boet, da det drejede sig  

 om et reelt tilgodehavende hos enken.
I lsr.1984.124 ansås et dødsbo ikke for indkomstskattepligtig af renter af  

 de sælgerpantebreve, som arvingerne havde udstedt til boet i forbindelse med  

 arvingernes overtagelse af 2 ejendomme den 1.okt. 1980, idet gælden ifølge  

 sælgerpantebrevene ansås som gæld til arvingerne selv.
Modsvarende havde  

 arvingerne ikke rentefradragsret.
Derimod var boet skattepligtig af (og  

 arvingerne kunne fradrage) renter af ejerskiftelån - optaget i forbindelse  

 med arvingernes overtagelse af ejendommen - for tidsrummet 1.jan.-9.febr.  

 1981, idet ejerskiftelånet, der var hjemtaget den 9. febr. skulle forrentes  

 fra den 1.jan. 1981.
1.2. Privat skifte A.
Privat skifte i umiddelbar forbindelse med dødsfaldet, eller boet er  

 overgået fra offentlig skiftebehandling til privat skifte, og behandlingen  

 afsluttes senest 15 måneder efter dødsfaldet.
 Her gælder ganske de samme regler som anført under J 1.1 om offentligt  

 skifte.
B.
Fortsætter det private skifte efter 15 måneder fra dødsdagen, bliver  

 arvingerne, derunder en efterlevende ægtefælle (men ikke legatarer),  

 skattepligtige af boets indtægter efter 15 ånedersdagen og  

 formueskattepligtige fra begyndelsen af det indkomstår, hvori fristen  

 udløber.
Indkomst og formue - derunder også den del, der endnu ikke er udlagt  

 til eventuelle legatarer - medregnes i de pågældendes indkomst- og  

 formueopgørelse i forhold til deres andel i det resterende bo, jfr.
KL § 20,  

 stk.4.
Skiftet anses at fortsætte efter 15 månedersdagen, hvis den endelige  

 boopgørelse ikke på denne dag er indleveret til skifteretten.
Kan et på anden  

 måde dokumenteres, at bobehandlingen er afsluttet, kan der bortses fra foran  

 nævnte skattemæssige konsekvenser af KL § 20, stk.4. Dokumentation kan f.eks.  

 foreligge ved en dateret og underskrevet tilførsel i boets skifteprotokol,  

 ved at udlevering af boets aktiver har fundet sted, dokumenteret f.eks. ved  

 deres modtagelse i udlægsmodtagerens åbne depot eller notering i aktiebog  

 eller lignende.
 Indlevering af blanket S 326 (Meddelelse om udlæg med succession) er ikke  

 i sig selv en betingelse for at anse et privat skifte for at være afsluttet.
 Ved opgørelsen af boets indkomst medregnes fortjeneste eller tab på  

 aktiver, som ved fristens udløb endnu ikke er udlagt, i samme omfang som hvis  

 de på dette tidspunkt var solgt til deres værdi i handel og vandel,  

 lsr.1976.78. Dette gælder dog ikke fortjeneste og tab vedrørende almindelige  

 aktier og faste ejendomme, der er omfattet af EBL.
C.
Offentligt skiftet bo, der overgår til privat skifte, efter at der er  

 forløbet 15 måneder fra dødsfaldet.
 Her gælder de samme regler som under B. foran for privat skifte efter 15  

 måneder fra dødsdagen, idet udleveringen til privat skifte træder i stedet  

 for udløbet af 15-månedersfristen.
 1.3. Uskiftet bo m.v.
Uskiftet bo eller udlevering efter skiftelovens § 57, stk.1 eller (for  

 dødsfald 1.1.1977 eller senere) udsættelse med arveafgiftspligtens indtræden,  

 jfr. arveafgiftslovens § 14A.
Der henvises til B 1.5.4.1. og det følgende  

 afsnit J 1.4.
1.4. Skifte og derefter uskiftet bo Skifte i umiddelbar forbindelse med dødsfaldet og derefter udlevering af  

 hele boet til hensidden i uskiftet bo/skiftelovens § 57, stk.1.
Dødsfaldet er indtrådt før 1.1.1977 Se ligningsvejledningen for 1980, side 546.
Dødsfaldet er indtrådt 1.1.1977 eller senere I tilfælde, hvor et bo i umiddelbar forbindelse med dødsfaldet har været  

 under skifte og derefter udleveres til hensidden i uskiftet bo, samt i  

 tilfælde, hvor længstlevende ægtefælle efter reglen i § 14A i lov om afgift  

 af arv og gave opnår udsættelse med pligten til at svare arveafgift af hele  

 arvebeholdningen, sker beskatningen efter KL § 13.
Længstlevende ægtefælle vil således være indkomstskattepligtig af  

 ægtefællernes samlede indkomster i dødsåret efter reglerne i KL § 3, jfr.
B.  

 1.5.4.1., ligesom ægtefællen efter reglen i KL § 29, stk.2 succederer i  

 afdødes skattemæssige stilling, jfr.
J 2.1.
Det bemærkes, at en eventuel mellemperiodebeskatning af afdøde og/eller en  

 eventuel foretagen beskatning af dødsboet ophæves.
Derimod skal endelig  

 boopgørelse indgives og behandles på normal måde, når der er meddelt  

 udsættelse med arveafgiftspligtens indtræden.
 Hvis der inden udleveringen til hensidden i uskiftet bo eller udsættelsen  

 efter arveafgiftslovens § 14A er sket en fuldstændig udskiftning af en eller  

 flere arvinger (partielt skifte) skal den efterlevende ægtefælle ikke  

 beskattes efter KL § 13. Der kan derimod foretages mellemperiodebeskatning og  

 bobeskatning efter reglerne i KL § 14 og §§ 16-18, jfr. § 20 C, stk.1, 4.  

 pkt. og stk. 2, 2. pkt., se lsr.1974.184.
 En arvings arveafkald mod vederlag anses i denne forbindelse ikke for et  

 partielt skifte med denne arving, ØLD af 27.juni 1984 (skd.71.801).
1.5. Uskiftet bo i umiddelbar forbindelse med dødsfaldet og senere  

 skiftebehandling i længstlevende ægtefælles levende live De under J 1.1. og 1.2. anførte regler gælder, idet datoen for  

 skiftebegæringens imødekommelse i relation til 15-månedersfristens udløb ved  

 privat skifte træder i stedet for dødsfaldet.
Om overførsel af længstlevendes  

 underskud til boet og omvendt, se KL § 32, stk.2 og 3.
Hvor boet påny udleveres til hensidden i uskiftet bo, bortses der fra  

 skiftebehandlingen, og den længstlevende ægtefælle indkomst- og  

 formuebeskattes, som om skiftebehandling ikke havde fundet sted.
Er der  

 skiftet med en enkelt eller enkelte arvinger/legatarer, vil disse være  

 skattepligtige af de udlagte aktiver fra udlægsdatoen, ligesom længstlevendes  

 skattepligt med hensyn til sådanne aktiver ophører på dette tidspunkt.
Er der  

 i forbindelse med udlæg til en arving/legatar konstateret skattemæssige  

 fortjenester eller tab, skal dette tages i betragtning ved opgørelsen af  

 længstlevendes skattepligtige indkomst, jfr.
KL §32, stk.5, hvorefter  

 arvingen/legataren skal anvende udlægsværdien som skattemæssig  

 anskaffelsessum og udlægstidspunktet som anskaffelsestidspunkt; succession  

 finder altså ikke sted.
 Om negativ saldo på afskrivningskonto, se J 1.1 og skd. 34.263.
2. Udlægsmodtageres stilling med hensyn til udlagte aktiver 2.1. Succession Kildeskattelovens hovedregel er, at udlægsmodtagere, når skattemæssige  

 aktiver udlægges med fortjeneste fra et skattepligtigt bo, indtræder i boets  

 og dermed i afdødes eller den efterlevende ægtefælles skattemæssige stilling  

 (de succederer) med hensyn til afskrivninger, nedskrivninger, opgørelse af  

 avancer m.v., jfr.
KL §33, stk.1.
 Udlægsmodtageren kan endvidere fortsætte afdødes og boets afskrivninger  

 uden for afskrivningslovens område, selv om der ikke er hjemmel til at  

 beskatte en eventuel fortjeneste i dødsboet.
Succession betyder, at modtageren stilles, som om det udlagte aktiv var  

 anskaffet af ham selv på det tidspunkt, hvor afdøde, ægtefællen eller boet i  

 sin tid har anskaffet aktivet.
Udlægsmodtageren ligestilles tillige med den  

 oprindelige erhverver ved afgørelsen af, om aktivet må anses anskaffet i  

 spekulationshensigt eller i næringsøjemed.
Det kan ikke antages, at en  

 udlægsmodtager, der er succederet i afdødes spekulationshensigt, har mulighed  

 for over en årrække at lade aktivet overgå til sin anlægsformue.
Salg af boets aktiver til arvinger og legatarer eller længstlevende  

 ægtefælle sidestilles med udlæg.
Successionen omfatter også udlagte aktiver,  

 hvis værdi overstiger det beløb, modtageren har krav på som arvelod, boslod  

 eller legat.
Se skd. 56.35.
 Det er ikke udelukket at acontoudlægge en del af et aktiv med succession  

 og under bobehandlingen sælge denne andel sammen med boets resterende andel,  

 jfr. lsr. 1982.131. Derimod er der ikke hjemmel til at udlægge en del af et  

 aktiv til en arving med succession og samtidig udlægge resten af aktivet til  

 samme arving med krav om beskatning efter KL §33, stk.5. .
Passivpostberegning Såfremt der ved udlægget kan konstateres en skattepligtig fortjeneste i  

 forhold til anskaffelsessum, saldoværdi m.v., tages der ved beregningen af  

 arveafgiften og ved opgørelsen af arveparten hensyn hertil, idet  

 udlægsmodtageren kan godskrives en passivpost, der skal modsvare den latente  

 skattebyrde, han overtager ved i stedet for udlægsværdien at skulle anvende  

 afdødes, den efterlevende ægtefælles eller boets anskaffelsessum/saldoværdi  

 m.v. som sin anskaffelsessum.
Passivposten beregnes efter reglerne i KL § 33A  

 og er uden indflydelse på udlægsmodtagerens indkomst- og formuebeskatning  

 iøvrigt.
Udlægsmodtagers afskrivning Udlægsmodtageren kan, når han succederer, i udlægsåret foretage et helt  

 års afskrivning efter AL's almindelige regler.
Afskrivningsgrundlaget  

 pristalsreguleres ikke i det indkomstår, hvor udlægget finder sted, jfr.
KL §  

 33 A, stk.10.
Successionsudelukkelse Der behøver dog ikke ske succession ved udlæg af skattemæssige aktiver.  

 Dels kan boet kræve, at udlægsmodtageren ikke succederer, hvilket medfører,  

 at den ved udlægget konstaterede avance beskattes som indkomst for dødsboet,  

 og at udlægsmodtageren herefter som anskaffelsesværdi skal anvende  

 udlægsværdien og iøvrigt stilles, som om han havde købt det pågældende aktiv,  

 dels sker der efter KL i visse tilfælde ikke succession, jfr. nedenfor 2.2.
Investeringsfondshenlæggelse I tilfælde, hvor indehaveren af en erhvervsvirksomhed afgår ved døden, kan  

 de kommunale skattemyndigheder tillade, at henlæggelsen overtages af den  

 efterlevende ægtefælle på de for afdøde gældende betingelser, såfremt  

 virksomheden tilhørte fællesboet, og dette af den efterlevende ægtefælle  

 overtages til hensidden i uskiftet bo.
Hvor boet skiftes, kan tilsvarende  

 tilladelse meddeles en enearving efter afdøde, investeringsfondslovens § 10,  

 stk.3.
En i uskiftet bo hensiddende enke videreførte ikke den afdøde mands  

 virksomhed, men påbegyndte inden 1 år efter dødsfaldet anden selvstændig  

 erhvervsvirksomhed.
Man tillod enken at overtage de af hendes afdøde mand  

 foretagne henlæggelser til investeringsfond, skd. 1.14.
 I skd. 38.215, blev der ligeledes givet tilladelse til overtagelse af  

 mandens henlæggelser, selv om enkens hensidden i uskiftet bo ikke blev  

 etableret i umiddelbar tilslutning til dødsfaldet.
 Når en investeringsfondshenlæggelse tillades overtaget ved skifte, kan der  

 ikke beregnes passivpost efter KL § 33A, men skifteretten kan tillade en til  

 skatteforpligtelsen svarende gældsposts optagelse i boopgørelsen.  

 Skattedepartementet har, jfr. punkt 47 i skd.cirk.nr.185 af 17.november 1982  

 om værdiansættelsen af aktiver og passiver i dødsboer m.v. og ved  

 gaveafgiftsberegning, fastsat fradraget til 25 pct. af den samlede  

 henlæggelse.
2.1.1. Eksempler på virkningen af succession 2.1.1.1. Driftsmidler A.
En udlægsmodtager, der overtager alle en virksomheds driftsmidler og  

 benytter dem erhvervsmæssigt, kan afskrive på den saldo, hvormed  

 driftsmidlerne indgik i boets afsluttende skatteansættelse, hvorved bemærkes,  

 at boet er berettiget til at foretage afskrivning også i sit sidste  

 indkomstår.
B.
Hvis kun en del af driftsmidlerne overtages, foretages der en beregning  

 af det beløb, hvormed aktiverne indgår i saldoværdien i boets afsluttende  

 skatteansættelse.
Om muligt udfindes beløbet på grundlag af  

 anskaffelsessummen for de pågældende aktiver og de på saldoværdien fra  

 anskaffelsesåret anvendte afskrivningsprocenter.
Kan disse oplysninger ikke  

 fremskaffes, må andelen af saldoværdien beregnes efter følgende brøk:
Overtager udlægsmodtageren driftsmidler, hvis anskaffelsessum straks er  

 fradraget i indkomsten, jfr.
AL § 3, stk.1 og 2, skal han som anskaffelsessum  

 regne med 0 (nul) kroner.
C.
Hvis udlægsmodtageren ikke benytter de udlagte driftsmidler, kan han  

 ikke foretage skattemæssige afskrivninger, men sælger han de modtagne  

 driftsmidler, skal han beskattes af eventuel fortjeneste eller have fradrag  

 for tab beregnet i forhold til aktivernes saldoværdi eller andel af  

 saldoværdi i boets afsluttende ansættelse.
D.
Under forudsætning af, at udlægsmodtageren anvender et udlagt blandet  

 driftsmiddel til blandet benyttelse, kan han fortsætte afskrivningen på den  

 værdi, hvortil driftsmidlet var optaget i boets afsluttende skatteansættelse.
E.
Udlægges et driftsmiddel, der efter udlægget alene benyttes til private  

 eller til både erhvervsmæssige og private formål, skal der efter AL § 32 ske  

 opgørelse af avancen.
Avancen/tabet opgøres som forskellen mellem aktivets  

 værdi i handel og vandel og den værdi, hvormed det indgik i boets afsluttende  

 skatteansættelse.
Den skattepligtige del af avancen eller tabet tages i  

 betragtning i det indkomstår, hvori skæringsdagen i den endelige boopgørelse  

 ligger, eller i det år, hvori udlæg forinden måtte være sket.
2.1.1.2. Varelagre Et arvet varelager skal anses anskaffet til den værdi, hvortil varelageret  

 er nedskrevet i boets afsluttende ansættelse.
Dette gælder, hvad enten  

 udlægsmodtageren viderefører afdødes virksomhed, eller han kun overtager  

 varelageret eller en del heraf.
En udlægsmodtager er ikke ved opgørelsen af varelageret ultimo bundet til  

 at anvende samme opgørelsesmåde, som er anvendt ved boets afsluttende  

 skatteansættelse.
Dette forudsætter dog, at varelageret anvendes i  

 pågældendes erhvervsvirksomhed.
Er dette ikke tilfældet, kan han ikke  

 foretage nedskrivninger, men tab og fortjeneste i forhold til varelagerets  

 nedskrevne værdi i boets afsluttende ansættelse, eller andel af denne værdi  

 beskattes/fradrages i afhændelsesåret.
 Anvendes det udlagte varelager eller en del deraf til private formål, skal  

 der ske beskatning efter reglerne om forbrug af egne varer, d.v.s. varerne  

 anses udtaget til den værdi, hvortil de er udlagt, med tillæg af den i boet  

 foretagne nedskrivning.
 2.1.1.3. Aktier m.v.
Ved lov nr. 295 af 10. juni 1981 er der gennemført væsentlige ændringer i  

 reglerne om succession med hensyn til aktier, anparter i anpartsselskaber,  

 andelsbeviser og lignende værdipapirer.
Med hensyn til aktier, der er  

 omfattet af aktiebeskatningslovens (ABL) § 2, (almindelige aktier) indtræder  

 der som hovedregel ikke uccession.
Udlægsværdien er udlægsmodtagerens  

 fremtidige anskaffelsessum.
 Succession indtræder dog for så vidt angår aktier eller anparter, der er  

 erhvervet i forbindelse med omdannelse (evt. boets omdannelse) af en  

 personligt ejet virksomhed efter lov nr. 264 af 8.juni 1983 om skattefri  

 virksomhedsomdannelse, se iøvrigt skd.cirk. af 4.januar 1984, pkt.26-35.
 For så vidt angår aktier, der er omfattet af ABL § 3, d.v.s. aktier, som  

 er erhvervet som led i den skattepligtiges næringsvej, kan succession finde  

 sted efter de hidtil gældende regler.
Hovedaktionæraktier, jfr.
ABL § 4, kan udlægges med succession, såfremt  

 aktieposten har været i afdødes og boets samlede besiddelse i mere end 3 år.  

 Ved en besiddelsestid på under 3 år behandles aktierne som almindelige  

 aktier.
Hvis udlægsmodtageren selv er hovedaktionær på udlægstidspunktet og  

 bliver ved med at være det, er successionen uden begrænsning.
Hvis  

 udlægsmodtageren ikke selv er hovedaktionær, er successionens virkninger  

 begrænset til maksimalt 5 år fra udlægget.
Beskatning ved afhændelse kan kun  

 ske indtil det tidspunkt, hvor afdøde selv kunne være blevet beskattet, med  

 mindre udlægsmodtageren selv i mellemtiden er blevet omfattet af  

 hovedaktionærreglerne.
 Der henvises til skd.cirk. af 2.januar 1984, pkt.25-37 samt K 3.2.3.
Udlægsmodtagere, der med succession og eventuel passivpost har fået udlagt  

 almindelige aktier før 1. juli 1981, kan afhænde disse uden beskatning, når  

 der er forløbet 3 år fra arveladers anskaffelse af aktierne, bortset fra  

 næringsaktier.
Se iøvrigt J.
F.
E.
Vedel i UfR 1981 B s. 349-352 og skd.cirk.  

 nr.164 af 26.september 1981, punkterne 23-41.
 Ved udlæg af aktier til en ægtefælle, arving eller legatar, der er  

 hjemmehørende i en fremmed stat, Færøerne eller Grønland, beskattes dødsboet  

 iflg. en ny bestemmelse i ABL § 13 c af fortjenesten, i samme omfang som hvis  

 aktierne var blevet solgt af oet.
 For aktier omfattet af ABL § 2 gælder dette dog kun, hvis de blev  

 erhvervet i forbindelse med omdannelsen af en personligt ejet virksomhed  

 efter lov om skattefri virksomhedsomdannelse.
 Udlægsmodtageren indtræder ikke i boets skattemæssige stilling med hensyn  

 til de udlagte aktier.
Bestemmelsen i ABL § 13 c har virkning for aktier m.v. i dødsboer, hvor  

 dødsfaldet er indtrådt den 18.feb. 1987 eller senere.
Se evt.
K 3.2.3.
2.1.1.4. Fast ejendom næring Er en fast ejendom erhvervet af afdøde, længstlevende ægtefælle eller boet  

 i næringsøjemed, vil udlægsmodtageren indtræde i den oprindelige erhververs  

 skattemæssige stilling, såfremt der ved udlægget konstateres en fortjeneste,  

 d.v.s. hvis ejendommen udlægges til en værdi, der overstiger  

 anskaffelsessummen m.v. reduceret med eventuelle skattemæssige afskrivninger.  

 Fortjeneste eller tab i forhold til den oprindelige anskaffelsessum reduceret  

 med eventuelle afskrivninger indgår i udlægsmodtagerens almindelige  

 skattepligtige indkomst.
Se iøvrigt skd.cirk. af 22.november 1983 om  

 afskrivningsloven, pkt. 174.
- i øvrigt Med hensyn til fast ejendom i øvrigt, derunder spekulationsejendom, der  

 udlægges fra et dødsbo 1.juli 1982 eller senere, sker der ikke succession.  

 Udlægsværdien er modtagerens anskaffelsessum, jfr. lov nr.247 af 9.juni 1982.  

 Succession sker stadigt vedr. fortjeneste efter LOSI § 2, nr.2 (genvundne  

 afskrivninger), se J.
F.
E.
Vedel, UfR 1982 B, s.347.
 Se i øvrigt H 1.4 og skd.cirk.nr.216 af 17.dec. 1982.
2.1.1.5. Parcelhusreglen En udlægsmodtager, der får udlagt et en- eller tofamilieshus, et sommerhus  

 eller en ejerlejlighed, som boet kunne have solgt skattefrit efter EBL § 14,  

 stk.3, indtræder ikke i denne ret til at sælge uden beskatning, men skal selv  

 for at undgå beskatning ved salget opfylde de i EBL § 8 eller § 9, stk.4,  

 angivne betingelser derfor, eller evt. søge dispensation, jfr. skd. 21.135.  

 Som anskaffelsessum anvendes den værdi, hvortil ejendommen er optaget i den  

 endelige boopgørelse, en opgørelse efter KL 20, stk.2, eller 20 C, stk. 4, og  

 som anskaffelsestidspunkt anvendes udlægstidspunktet.
Ægtefællens stilling adskiller sig dog fra andre arvingers.
Hvis den  

 efterlevende ægtefælle boede i huset før dødsfaldet, lægges ved anvendelsen  

 af 2 års reglen i § 8, stk. 1, i EBL også vægt på såvel dennes benyttelsestid  

 før dødsfaldet som benyttelsestiden under bobehandlingen og efter  

 afslutningen af denne.
Ved anvendelse af EBL §§ 5 og 6 om avanceopgørelse m.v., når beskatning  

 skal ske, anses ejendommen erhvervet af ægtefælle, arving eller legatar på  

 udlægstidspunktet for udlægsværdien, idet der ikke kan succederes.
Dette  

 gælder også, hvis ejendommen hørte til den længstlevende ægtefælles bodel i  

 fællesejet.
2.1.1.6. Genvundne afskrivninger Fortjeneste vedrørende bygninger og særlige installationer i  

 afskrivningsberettigede bygninger, hvorpå der kan afskrives, foreligger, hvis  

 det beløb, hvortil bygningen og installationen er opført i den endelige  

 boopgørelse, er større end anskaffelsessummen og eventuelle  

 forbedringsudgifter med fradrag af de foretagne afskrivninger, se lsr.  

 1985.114. For bygninger m.v., anskaffet den 1.januar 1982 eller senere, kan  

 opgørelse af den skattepligtige fortjeneste ske i forhold til det  

 pristalsregulerede nedskrevne beløb, jfr.
AL § 29. Hvis udlægsmodtageren  

 derfor afhænder ejendommen, beskattes hans eventuelle fortjeneste som særlig  

 indkomst, jfr.
LOSI § 2, nr.2, og § 18 C.
AL 1968 indeholder en særlig overgangsordning for ejendomme og  

 installationer erhvervet før den 15.marts 1968, og hvorpå der efter den  

 tidligere afskrivningslov kun har været foretaget ordinære (levetids-)  

 afskrivninger og ikke ekstraafskrivning, forlods afskrivning eller  

 forskudsafskrivning.
Ved salg m.v. af sådanne ejendomme og installationer kan  

 der højst ske beskatning af den del af fortjenesten, der svarer til de for  

 skatteåret 1969/70 og følgende år foretagne afskrivninger.
Det betyder i  

 praksis, at kun de i henhold til AL 1968 foretagne afskrivninger i disse  

 tilfælde kan beskattes som genvundne afskrivninger.
2.1.1.7. Afskrivningsgrundlag Udlægsmodtageren af en afskrivningsberettiget bygning eller installation i  

 en afskrivningsberettiget bygning, udlagt før den 1.jan. 1982, har altid ret  

 til i de første 10 år efter udlægget at foretage de høje  

 begyndelsesafskrivninger i AL §§ 22 og 23. Afskrivningsgrundlaget er den  

 værdi, hvortil bygningen eller installationen er nedskrevet i tiden indtil  

 udlægget, jfr. de tidligere regler i AL § 24 A, stk.2.
 Udlægsmodtageren af en bygning m.v., udlagt den 1.januar 1982 eller  

 senere, skal ligeledes anvende de tidligere regler i AL § 24 A, stk.2,  

 såfremt afdøde eller boet har anskaffet den afskrivningsberettigede bygning  

 m.v. før den 1.januar 1982, jfr. §14, stk.3 i lov nr.197 af 18.maj 1982 om  

 pristalsregulering af afskrivningsgrundlaget m.v.
 Hvis bygningen m.v. er anskaffet af afdøde eller boet den 1.januar 1982  

 eller senere, gælder der derimod ikke længere særregler for successionen,  

 idet AL §24 A er ophævet for disse aktiver.
2.1.1.8. Pantebreve Hvis der fra et dødsbo udlægges pantebreve, og afdøde i henhold til KGL  

 var indkomstskattepligtig af kursavancer herpå, vil udlægsmodtageren  

 succedere i pligten til at medregne kursavancer i den skattepligtige  

 indkomst, såfremt udlægsværdien overstiger den skattemæssige værdi af  

 pantebrevene, og boet ikke vælger at lade sig beskatte af den ved udlægget  

 konstaterede avance på pantebrevene.
Se i øvrigt E 5.3.3.
2.2. Ikke succession 2.2.1. Udlæg fra et skattefrit bo Vedrørende betingelserne for skattefrihed for boet henvises til KL § 16,  

 stk.1 og 2, jfr. stk.6. Et dødsbo er efter de p.t. gældende beløbsgrænser i  

 PSL § 16 skattepligtigt, hvis aktivmassen ved dødsfaldet overstiger 0.000 kr.  

 Et dødsbo er endvidere skattepligtigt, hvis nettoformuen ved dødsfaldet  

 overstiger 500.000 kr.
Endeligt er dødsboet skattepligtigt, hvis  

 bobeholdningen overstiger 600.000 kr.
 Om betingelserne for skattefrihed når dødsfaldet har fundet sted før 1.  

 januar 1978, se ligningsvejledningen for 1979, afsnit J 2.2.
 Man må være opmærksom på, at et ellers skattefrit bo bliver  

 skattepligtigt, såfremt skæringsdagen ligger mere end 15 måneder efter  

 dødsfaldet, eller opgørelsen først indsendes efter dette tidspunkt.
Der indtræder ikke succession ved udlæg fra et skattefrit bo.
Den  

 udlægsmodtager, der får udlagt aktiver fra et skattefrit bo, skal som  

 anskaffelsessum benytte den værdi, hvortil han har fået aktivet udlagt.  

 Udlægstidspunktet anvendes som anskaffelsestidspunkt.
Genoptagelsesboer (KL § 20A) Et offentligt bo, der genoptages som offentligt skiftet bo efter at have  

 været afsluttet, er altid skattepligtigt, uanset størrelsen af de under  

 skiftet inddragne aktiver.
Privat skiftede boer, der genoptages, er derimod  

 aldrig skattepligtige.
Her påhviler skattepligten de berettigede i boet, også  

 når genoptagelsen sker, inden der er forløbet 15 måneder fra dødsfaldet.
2.2.2. Avance beskattet i boet Som berørt i det foregående sker der ikke nogen succession, hvis boet  

 lader sig beskatte af avancen, der konstateres ved arveudlæg.
Udlægsværdien i  

 den endelige boopgørelse udgør arvingens anskaffelsessum.
2.2.3. Tabsaktiver Konstateres der tab ved udlæg til udlægsmodtagere, påvirker dette alene  

 boets indkomstansættelse.
Udlægsmodtageren, der får aktivet udlagt, anses at  

 have erhvervet aktivet på udlægstidspunktet for det beløb, hvormed det er  

 opført i en boopgørelse.
2.2.4. Privat skifte udover 15 måneder I et privat skiftet bo, der ikke er afsluttet inden 15 måneder efter  

 dødsfaldet, beskattes boet af avance på aktiver, der er i behold i boet ved  

 fristens udløb, og der sker ingen succession, for så vidt angår disse  

 aktiver, jfr. foran J 1.2.B. sidste afsnit.
Udlægsmodtagere skal som  

 anskaffelsessum anvende den værdi, hvortil aktiverne er ansat i den  

 boopgørelse, der indsendes efter KL § 20, stk.2 (værdien i handel og vandel  

 på 15 månedersdagen efter dødsfaldet). I boet sker der beskatning af avancer  

 op til handelsværdien.
 2.2.5. Uskiftet bo i forbindelse med skifte med enkelte arvinger.
I tilfælde, hvor en ægtefælle, der hensidder i uskiftet bo, skifter med  

 enkelte arvinger, og derefter påny får boet udleveret til hensidden i  

 uskiftet bo, indtræder arvingerne ikke i længstlevendes skattemæssige  

 stilling med hensyn til de udlagte aktiver.
Arvingerne skal anvende den  

 værdi, hvortil aktivet er udlagt, som skattemæssig anskaffelsessum.
 I modsætning til partielt skifte i umiddelbar forbindelse med dødsfaldet,  

 sidestilles udleveringen af restboet til den fornyede hensidden i uskiftet bo  

 ikke i den her omhandlede situation med udlæg fra boet.
 Reglen i KL § 29, stk.4, anvendes således ikke på det uskiftede bos  

 aktiver i dette tilfælde, men den længstlevende ægtefælle anses fortsat for  

 at have succederet i medfør af KL § 29, stk.1.
