En fabrikant og en grossist lavede en salgskampange gående ud på, at  

 detaillister fik præmiering i forhold til salg af fabrikantens produkter.  

 Forbrugerombudsmanden udtalte, at markedsføringsforanstaltningen var i strid  

 med markedsføringslovens § 1, idet der var tale om ulovlig  

 forhandlerpræmiering.
Ved afgørelsen lagde han vægt på, at der var tale om et  

 produkt, der konkurrerede med andre tilsvarende varer, og at de potentielle  

 købere havde mulighed for at vælge mellem fabrikantens produkter og andre  

 grossisters sortiment, således at kampangen var egnet til at modvirke den  

 rette kundemæssige betjening i detailledet.
Det blev endvidere lagt til  

 grund, at sådanne markedsføringsforanstaltninger i det lange løb er egnet til  

 at virke prisfordyrende og konkurrenceforvridende til skade for den endelige  

 forbruger.
Udtalelser En fabrikant og grossist indenfor tæppe- og gulvbelægningsbranchen havde  

 til gulvbelæggere, farvehandlere og andre detaillister inden for brachen  

 udsendt et oplæg til en salgskampagne, der gik ud på, at detaillisterne fik  

 en »charlop« hver gang vedkommende omsatte for 500 kr. excl. moms  

 af de gulvbelægningsmaterialer, der var omfattet af kampagnen.
Den løb over  

 nogle måneder, og ved afslutningen skulle hver kundes totalbeløb gøres op, og  

 alt efter hvor mange »charlopper« de pågældende havde erhvervet,  

 fik detailisterne forskellig præmier.
Således var f.eks. 1  

 »charlop« en flaske vin, 50 »charlopper« 3 dage rejse til  

 London for 1 person , og den, som havde den største  

 »charlop«-omsætning af alle, ville få en rejse til Gambia i 8 dage.
Grossisten oplyste, at de varer, der var omfattet af kampagnen var  

 specialprodukter af god kvalitet og til en forholdsvis høj pris for een  

 fabrik, men i øvrigt kunne lignende tæppeprodukter erhverves fra andre  

 fabrikanter.
Varen konkurrerede derfor med tilsvarende produkter, således at  

 der var en valgmulighed for de potentielle købere.
Langt den overvejende del  

 af de gulvbelæggere og håndværkere, som salgskampagnen rettede sig mod, efter  

 grossistens oplysning 90 pct. af deltagerne, havde ingen mulighed for selv at  

 produktet, da det var foreskrevet af andre, hvilke produkter der skulle  

 anvendes i et givet byggeri.
Derimod bestod 10 pct. af grossistens  

 engros-omsætning af salg til håndværkere, farvehandlere m.v., der havde  

 valgfrihed til hensyn til, om vedkommende ønskede at købe det omhandlede  

 produkt.
Forbrugerombudsmanden udtalte i anledning af sagen, at den iværksatte  

 markedsføringsforanstaltning efter hans opfattelse var i strid med  

 markedsføringslovens § 1, idet der var tale om en ulovlig  

 forhandlerpræmiering.
Ved afgørelsen lagde Forbrugerombudsmanden vægt på, at  

 det frejede sig om det produkt, der konkurrerede med andre tilsvarende varer,  

 og at i hvert fald en del af de potentielle købere havde mulighed for at  

 vælge mellem flere forskellige tilbud af produkter inden for grossistens  

 tilbud og andre grossisters sortiement, således at kampagnen var egnet til at  

 modvirke den rette kundemæssige betjening i detailledet.
Det blev endvidere  

 tillagt betydning, at markedsføringsforanstaltninger af den omhandlede art i  

 det lange løb var egnet til at virke prisfordyrende og således til skade for  

 den endelige forbruger.
Sluttelig blev det fremhævet, at en anerkendelse af  

 foranstaltninger af denne art måtte antages at ville medføre, at flere og  

 flere handlende blev tvunget til at benytte tilsvarende  

 markedsføringsmetoder, hvilket ville kunne virke konkurrenceforvridende og  

 være til skade for den almindelige forbruger.
 Forbrugerombudsmanden henstillede derfor, at kampagnen blev indstillet og  

 denne anmodning blev efter kommet.
81977-417-21) (* 1) Offentliggjort i Forbrugerombudsmandens årsberetning 1977-1978, side  

 25, nr. 1.
