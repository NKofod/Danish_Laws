Påtaleopgivelse Resumé  



  

 Medlemmet ledigmeldte sig den 30. december 1994 og oplyste på  

 ledighedserklæringen, at han var ophørt med at drive udlejningsvirksomhed.  


  

 Den 20. december 1994 havde han bortforpagtet sin udlejningsvirksomhed i  

 Aps-form til sin søn for en 5-årig periode.
Selskabet stod for udlejning af 5  

 ejendomme med i alt 12 lejemål og 2 sommerhuse.  


  

 Medlemmet var i bortforpagtningsperioden formand for selskabet og havde  

 underskrevet lejekontrakter og havde haft råderet over selskabets konto, hvor  

 lejeindtægterne blev sat ind.  

  

 Ankenævnet fandt den 7. marts 2003, at medlemmet ikke var endeligt ophørt med  

 at drive udlejningssvirksomhed og skulle tilbagebetale 451.924 kr., som han  

 havde modtaget i dagpenge, feriedagpenge og overgangsydelse i tiden fra den  

 1.  

 januar 1995 til den 28. november 1998 samt gennemgå en karantæne på 962 timer  

 for svig.  


  

 Den 20. juni 2003 opgav Politimesteren påtale for bedrageri.  


  

 Politimesteren anførte som begrundelse for påtaleopgivelsen, at han var enig  

 i  

 at det formentlig kunne bevises, at medlemmet havde den fulde rådighed over  

 udlejningsvirksomheden og dermed adgang til de lejeindtægter, der tilgik  

 selskabet, og at medlemmets indsats i selskabet gik ud over at være  

 formueforvaltning, og havde en egentlig erhvervsmæssig karakter.
Men  

 politimesteren fandt ikke, at det kunne bevises at medlemmet havde haft det  

 fornødne forsæt til at kunne blive dømt i en straffesag.
Politimesteren  

 henviste herved til,   

 	  

 at der efter politimesterens opfattelse stilles større krav til at  

 bevise et strafferetligt forsæt end svig efter  

 arbejdsløshedsforsikringsloven,   

 	  

 at medlemmet havde underskrevet en forpagtningskontrakt den 20.  

 december 1994, samt   

 	  

 at det evt. strafbare forhold ophørte den 22. november 1998.
 Ankenævnet  

 fandt fortsat - at medlemmet uanset påtaleopgivelsen af 20. juni 2003 - havde  

 handlet svigagtigt/forsætligt i forbindelse med fejludbetalingen.  


  

 Ankenævnet lagde ved afgørelsen til grund, at Politimesteren havde begrundet  

 påtaleopgivelsen med, at man mente at det kan bevises, at medlemmet indsats i  

 udlejningsvirksomheden gik ud over at være formueforvaltning og havde en  

 egentlig erhvervsmæssig karakter, men at man ikke ville kunne bevise, at  

 medlemmet havde det til domfældelse i en straffesag fornødne forsæt.  

 Politimesteren tilføjede, at man efter hans opfattelse stiller større krav  

 til  

 at bevise et strafferetligt forsæt end at bevise, at der foreligger forsæt  

 til  

 en overtrædelse af arbejdsløshedsforsikringslovens § 86, stk. 1.  


  

 Ankenævnet lagde ved afgørelsen vægt på, at medlemmet havde udført arbejde  

 for  

 udlejningsvirksomheden, der ikke kunne henføres under formueforvaltning, og  

 at  

 medlemmet ikke havde informeret a-kassen om dette arbejde eller oplyst herom  

 på  

 ydelseskortene.  


  

 På denne baggrund fandt nævnet fortsat, at medlemmet måtte have været klar  

 over, at han modtog ydelser fra a-kassen med urette.
 Ankenævnet fandt ved afgørelse af 7. marts 2003, at De  

 ikke havde haft ret til ydelser fra a-kassen, da De ikke kunne anses for  

 endeligt ophørt med drift af selvstændig virksomhed med udlejning af  

 ejendomme.
 Ankenævnet fandt videre, at De havde handlet svigagtigt i  

 forbindelse med fejludbetalingen og derfor skulle pålægges en effektiv  

 karantæne på 962 timer.
 Ankenævnet har fra Arbejdsdirektoratet den 13. august 2003  

 modtaget underretning om, at Politimesteren i   ved afgørelse af 20. juni  

 2003  

 har besluttet at opgive påtale mod Dem for overtrædelse af straffelovens  

 § 279 om bedrageri i forbindelse med fejludbetalingen.
Direktoratet meddelte den 13. august 2003, at man fortsat vurderede  

 forseelsen som svigagtig.
Direktoratet henviste til, at Politimesteren i   i  

 afgørelsen om påtaleopgivelse har anført, at der efter hans opfattelse  

 stilles  

 større krav til at bevise et strafferetligt forsæt end til at bevise, at der  

 foreligger overtrædelse af arbejdsløshedsforsikringslovens § 86,  

 stk. 1.
Ankenævnet har på baggrund af påtaleopgivelsen og begrundelsen  

 herfor besluttet at genoptage Deres sag til fornyet vurdering og truffet  

 følgende afgørelse den 18. december 2003 A F G Ø R E L S E Ankenævnet fastholder sin afgørelse af 7. marts 2003.
 Uanset påtaleopgivelsen af 20. juni 2003 finder ankenævnet  

 fortsat, at De har handlet svigagtigt/forsætligt i forbindelse med  

 fejludbetalingen.
Ankenævnet lægger ved afgørelsen til grund, at Politimesteren i  

 har begrundet påtaleopgivelsen med, at man mener at det kan bevises, at Deres  

 indsats i   ApS gik ud over at være formueforvaltning og havde en egentlig  

 erhvervsmæssig karakter, men at man ikke ville kunne bevise, at De havde det  

 til domfældelse i en straffesag fornødne forsæt.
Politimesteren tilføjede, at  

 man efter hans opfattelse stiller større krav til at bevise et strafferetligt  

 forsæt end at bevise, at der foreligger forsæt til en overtrædelse af  

 arbejdsløshedsforsikringslovens § 86, stk. 1.
 Ankenævnet lægger ved afgørelsen vægt på, at De har udført arbejde  

 for   ApS, der ikke kan henføres under formueforvaltning, og at De ikke har  

 informeret a-kassen om dette arbejde eller oplyst herom på ydelseskortene.
 På denne baggrund finder nævnet fortsat, at De må have været klar  

 over, at De modtog ydelser fra a-kassen med urette.
 Ankenævnets afgørelse af 7. marts 2003 fastholdes således.
