 I medfør af lov nr. 302 af 21. december 1957 om valutaforhold m.v., jfr.  

 lov nr. 352 af 27. december 1958 og lov nr. 339 af 22. december 1959,  

 bestemmes herved følgende:
§ 1.  Der oprettes et handelsministeriets  

 licenskontor.
Lederen af licenskontoret udnævnes af handelsministeren.
 De nærmere regler vedrørende licenskontorets organisation fastsættes af  

 handelsministeren.
 § 2.  Handelsministeriets licenskontor bistår ved  

 administrationen af de i henhold til lov nr. 302 af 21. december 1957 om  

 valutaforhold m.v., jfr. lov nr. 352 af 27. december 1958 og lov nr. 339 af  

 22. december 1959, besluttede foranstaltninger i overenssemmelse med de herom  

 af handelsministeren fastsatte retningslinjer.
 Handelsministeriets licenskontor kan - efter godkendelse af  

 handelsministeriet - kræve afgivet såvel af offentlige myndigheder som af  

 private alle oplysninger, der skønnes fornødne for licenskontorets  

 virksomhed.
 § 3.  Det i handelsministeriets licenskontor ansatte  

 personale er under ansvar efter borgerlig Straffelovs §§ 152 og 263, jfr.  

 tjenestemandslovens § 3, 3. stykke, forpligtet til over for alle uvedkommende  

 at hemmeligholde, hvad de gennem deres virksomhed bliver vidende om.
 § 4.  De i handelsministeriets bekendtgørelse nr. 426  

 af 10. august 1940 om overdragelse og girering af de af direktoratet for  

 vareforsyning udfærdigede indførselsbevillinger og i handelsministeriets  

 bekendtgørelse nr. 142 af 28. marts 1951, jfr. bekendtgørelse nr. 249 af 9.  

 juni 1951 angående erlæggelse af ekspeditionsgebyr for de af direktoratet for  

 vareforsyning udfærdigede indførselsbevillinger fastsatte bestemmelser,  

 opretholdes i deres helhed som gældende for de af handelsministeriets  

 licenskontor udfærdigede indførselsbevillinger.
 De funktioner, der i øvrigt er henlagt til direktoratet for vareforsyning  

 ved de i henhold til den hidtidige lovgivning om erhvervsøkonomiske  

 foranstaltninger, vareforsyning m.v. og om valutaforhold m.v. trufne  

 administrative foranstaltninger, overgår til handelsministeriets  

 licenskontor.
 § 5.  Denne bekendtgørelse træder i kraft den 1. april  

 1960. Samtidig ophæves bdekendtgørelse nr. 429 af 10. august 1940 angående  

 oprettelse af et direktorat for vareforsyning.
 Handelsministeriet, den 29. februar  

 1960.
 Kjeld Philip.
