Landsskatteretskendelse vedr. sambeskatning.
Tysk  

 moderselskabs dækning af underskud i datterselskab Klagen vedrører, at et tysk selskab, som  

 for skatteåret 1995/96 indgår i dansk sambeskatning, er anset at have  

 modtaget  

 et skattepligtigt tilskud fra dets tyske moderselskab.
Landsskatterettens afgørelse Skattepligtig indkomst Skatteankenævnet har som skattepligtigt  

 tilskud medregnet tabsudligning fra C mbH.  

 (1.904.365 DEM), eller 7.478.441 kr.
 Landsskatteretten stadfæster  

 skatteankenævnets afgørelse.
Sagens oplysninger Holding A/S var for skatteåret 1995/96  

 (regnskabsåret 1994) moderselskab for en sambeskattet koncern, herunder med  

 en  

 tysk koncern omfattende bl.a. moderselskabet B mbH og dets datterselskab A  

 GmbH.
B mbH og A GmbH er ifølge det oplyste  

 sambeskattet i Tyskland efter tyske regler, og ved en aftale af 20. december  

 1994 har A GmbH forpligtet sig til at overføre ethvert overskud til B mbH,  

 som  

 til gengæld har forpligtet sig til at dække A GmbH´s underskud.
Aftalen har  

 virkning fra 1. januar 1994 og løber i 5 år.
Ifølge årsregnskabet for skatteåret  

 1995/96 har A GmbH et resultat på 0 DEM og en egenkapital på 50.161 DEM.
Ved  

 resultatopgørelsen er indtægtsført 1.904.365 DEM, som er overført fra B mbH  

 til  

 udligning af A GmbH´s driftsøkonomiske underskud i 1994.
Ved opgørelsen af den selvangivne  

 sambeskatningsindkomst for Holding A/S for skatteåret 1995/96 indgår det  

 tyske  

 datterselskab med en skattepligtig indkomst på 566.510 DEM.
Ved  

 opgørelsen er  

 udligningsbeløbet på 1.904.365 DEM, som er indtægtsført regnskabsmæssigt,  

 tilbageført skattemæssigt.
 Der er mellem klagerens repræsentant og  

 skattemyndighederne enighed om, at der er tale om økonomiske overførsler  

 mellem  

 de tyske selskaber.
Tabsudligningen på 1.904.365 DEM, som er  

 oplyst at være et udslag af de tyske sambeskatningsregler, er i relation til  

 tyske beskatningsregler  i overensstemmelse med årsregnskabet   

 udgiftsført i  

 B mbH og indtægtsført i A GmbH.
I Tyskland skal der være overensstemmelse  

 mellem det officielle årsregnskab og skatteregnskabet.
Skatteankenævnets afgørelse Med udgangspunkt i, at tabsudligningen  

 på 1.904.365 DEM, eller omregnet 7.478.441 kr. er et tilskud, som er  

 skattepligtigt  

 for det modtagende selskab, og som ikke er fradragsberettiget for det ydende  

 selskab, er der ved indkomstansættelsen for skatteåret 1995/96 for A GmbH  

 medregnet 7.478.441 kr., jf. statsskattelovens § 4.
For så vidt der under sagens behandling  

 for skattemyndighederne har været henvist til, at tabsudligningen efter de  

 tyske regler svarer til de danske regler om fordeling af skatterne under  

 sambeskatningen, jf. sambeskatningsvilkår 2.5.2, har skatteankenævnet ikke  

 fundet grundlag for at anse nogen del af tabsudligningen for omfattet af  

 dette  

 sambeskatningsvilkår.
Det er herved bl.a. bemærket, at vilkåret efter sin  

 ordlyd udtrykkeligt kun gælder danske sambeskattede selskaber.
Klagerens påstand og argumenter Repræsentanten har fremsat påstand om,  

 at den påklagede regulering bortfalder.
Tabsudligningen kan ikke anses som et  

 tilskud, der er skattepligtigt efter statsskattelovens § 4. Den økonomiske  

 overførsel  

 ifølge aftalen af 20. december 1994 er sket mellem tyske selskaber efter  

 sambeskatningsreglerne i Tyskland, hvor der er dikteret nogle betingelser for  

 at kunne få modregnet underskud i udbytteskat m.m.
Moderselskabet skal  

 inddække  

 datterselskabernes underskud, og datterselskaberne skal til gengæld aflevere  

 deres overskud til moderselskabet.
Der er tale om gensidigt bebyrdende  

 aftaler  

 af mindst 5 års varighed, hvor man på forhånd ikke ved, hvilket selskab, der  

 nyder  

 godt af aftalen.
 Der er således tale om en fuldstændig  

 kommerciel bebyrdende aftale, der er milevidt fra en tilskudssituation, hvor  

 moderselskabet  

 vælger at forære datterselskabet noget.
 For det af sagen omhandlede år var der  

 ikke hjemmel til at beskatte frivillig overflytning af regnskabsmæssige  

 værdier  

 i form af rentefritagelse, jf. retstilstanden som fastslået af Højesteret.  

 Beskatning,  

 når der som her er tale om en gensidigt bebyrdende aftale, der endda er  

 lovreguleret i Tyskland, må så virke overraskende.
 Beskatningen bør endvidere frafaldes,  

 jf. herved Ligningsrådets afgørelse af 19. november 2002 i SKM2002.659.LR  

 (TfS  

 2003.95), hvor man ikke finder, at der er et krav om modsætningsslutning fra  

 selskabsskattelovens § 13, stk. 1, nr. 1. Betingelserne for tysk  

 sambeskatning  

 kan oversættes til, at moderselskabet ved sambeskatningens ophør skal sørge  

 for, at datterselskabet har samme kapital som ved starten af sambeskatning.  

 Det  

 vil derfor være helt naturligt at betragte kompensationen for supplering af  

 egenkapitalen (den regnskabsmæssige).
 Synspunktet, at der ikke er grundlag for  

 tilskudsbeskatning med henvisning til sambeskatningsvilkår 2.5.2. om  

 fordeling  

 af skatter under sambeskatningen, er ikke opretholdt.
Landsskatterettens bemærkninger og  

 begrundelse Det tyske moderselskab B mbH og det  

 tyske datterselskab A GmbH indgår begge for skatteåret 1995/96 (regnskabsåret  

 1994) i sambeskatning med det danske moderselskab Holding A/S.
 Klagen vedrører, at et beløb på  

 1.904.364 DEM (eller omregnet 7.478.441 kr.), som i regnskabet for A GmbH for  

 regnskabsåret 1994 er indtægtsført som vedrørende tabsudligning fra B mbH,  

 ved  

 den påklagede regulering er anset for et skattepligtigt tilskud fra det tyske  

 moderselskab til det tyske datterselskab, jf. statsskattelovens § 4. Til  

 støtte  

 for, at der ikke er grundlag for beskatningen, er der bl.a. henvist til, at  

 tabsudligningen er et udslag af de tyske sambeskatningsregler.
 Det fremgår af den af Ligningsrådet i  

 henhold til selskabsskattelovens § 31 fastsatte anvisning for sambeskatning  

 af  

 selskaber, at sambeskattede selskaber er undergivet de til enhver tid  

 gældende  

 vilkår, og at indkomsten for et af sambeskatningen omfattet udenlandsk  

 selskab  

 opgøres efter danske regler, jf. herved for skatteåret 1995/96 TS cirkulære  

 1995-9, punkt 2 og punkt 2.7. Indkomsten for de to tyske selskaber, herunder  

 datterselskabet A GmbH, må derfor i relation til beskatningen her i landet  

 opgøres efter danske regler.
 Tabsudligningen fra B mbH til  

 datterselskabet A GmbH må i overensstemmelse med den påklagede regulering  

 anses  

 som et tilskud til det tyske datterselskab, der er skattepligtigt, jf.  

 statsskattelovens § 4. Det er herved lagt til grund, at der ved  

 tabsudligningen  

 er sket en endelig økonomisk overførsel fra moderselskabet til  

 datterselskabet,  

 som også er indtægtsført regnskabsmæssigt.
 Det bemærkes, at der således heller ikke  

 er tale om beskatning af en fikseret indtægt, og at der i øvrigt ikke ses at  

 være fremkommet oplysninger, som kan begrunde en ændring af den påklagede  

 regulering.
 Den påklagede regulering stadfæstes  

 derfor.
