 Ifølge § 5, stk. 3, nr. 2, i den tidligere lov om menighedsråd  

 (lovbekendtgørelse nr. 136 af 15. april 1980) - hvilken bestemmelse fortsat  

 er gældende, jf. kirkeministeriets bekendtgørelse nr. 141 af 25. marts 1987 -  

 ophører medlemsforholdet til folkekirken, når et medlem slutter sig til et  

 trossamfund uden for folkekirkens orden.
Et folkekirkemedlem, der indtræder i et trossamfund uden for folkekirken,  

 kan give folkeregistret i bopælskommunen meddelelse herom, hvorefter den  

 pågældende i Det centrale personregister (CPR) registreres som ikke-medlem af  

 folkekirken, jf. § 2, stk. 3, i indenrigsministeriets cirkulære nr. 51 af 15.  

 maj 1986 om folkeregistrering.
Bestemmelsen er gengivet i sin helhed på  

 bagsiden af denne skrivelse.
 Efter aftale mellem kirkeministeriet og indenrigsministeriet er der  nu  

 indført den ordning, at folkeregistrene i disse tilfælde skal  underrette  

 sognepræsten/kirkekontoret i bopælssognet om  medlemsforholdets ophør.
Registrering i ministerialbøgerne af medlemsforholdets ophør,  

 tilbagemelding til dåbssted og fødselsregistreringssted samt påtegning af  

 dåbsattest sker efter samme regler som ved udmeldelse af folkekirken.
Det  

 påhviler sognepræsten/kirkekontoret at søge dåbsattesten fremskaffet.
kirkeministeriet, 10. juni 1987 P.M.V.
 E.B.
