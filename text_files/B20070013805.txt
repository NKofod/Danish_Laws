Bekendtgørelse om  

 forretningsorden for Bibeskæftigelsesnævnet I medfør af § 47 f, stk. 1, i lov om rettens  

 pleje, jf. lovbekendtgørelse nr. 1001 af 5. oktober 2006, fastsættes:
Sammensætning § 1.  

  

 Bibeskæftigelsesnævnet består af 7 medlemmer: Præsidenten for Højesteret  

 (formand), præsidenterne for landsretterne, 1 præsident valgt af de øvrige  

 retspræsidenter, 1 dommer valgt af Den Danske Dommerforening og 2  

 repræsentanter for offentligheden.
Den valgte retspræsident og dommer samt  

 repræsentanterne for offentligheden er beskikket af justitsministeren.
Opgaver § 2.  

  

 Bibeskæftigelsesnævnet  

 varetager de opgaver, der er anført i retsplejelovens §§ 47a-47d.
Nævnsmøder § 3.  

  

 Nævnets formand forbereder i samarbejde med sekretariatet sagernes  

 forelæggelse  

 for nævnet og leder nævnets møder.
 Stk. 2.  

  

 Nævnet  

 udpeger en af landsretspræsidenterne som næstformand, som træder i formandens  

 sted i tilfælde, hvor formanden er forhindret.
§ 4.  

  

 Nævnet holder møde på de mødedage, nævnet har vedtaget.
Formanden skal  

 indkalde  

 til møde, hvis 2 medlemmer anmoder om det.
Formanden kan af egen drift  

 indkalde  

 til møde.
 Stk. 2.  

  

 Sekretariatet  

 udarbejder dagsorden for nævnets møder, som sendes til medlemmerne inden  

 mødet.
 Stk. 3.  

  

 Sekretariatets medarbejdere kan efter formandens bestemmelse være til stede  

 ved  

 mødet.
Skriftlig votering § 5.  

  

 Nævnets  

 formand kan beslutte, at sager, der ikke har principiel karakter, skal  

 afgøres  

 efter skriftlig votering.
 Stk. 2.  

  

 Formanden  

 fastsætter efter drøftelse med nævnet rækkefølgen for votering.
 Stk. 3.  

  

 Hvis et  

 medlem i forbindelse med skriftlig votering anmoder om det, skal sagen overgå  

 til afgørelse på et møde.
Beslutningskompetence § 6.  

  

 Nævnet  

 er beslutningsdygtigt, når mindst 4 medlemmer, herunder formanden eller  

 næstformanden  

 samt 1 offentlighedsrepræsentant, er til stede.
Stk. 2.  

  

 Beslutning  

 træffes ved almindeligt stemmeflertal.
Hvis stemmerne står lige, er  

 formandens,  

 eller i dennes fravær næstformandens, stemme udslagsgivende.
 § 7.  

  

 I sager  

 om tilladelse til fast indtægtsgivende bibeskæftigelse, jf. retsplejelovens  

 § 47 a, stk. 1, der efter nævnets praksis ikke giver anledning til  

 tvivl, kan formanden træffe afgørelse alene.
 Stk. 2.  

  

 Nævnet kan  

 vedtage, at visse sager afgøres af 3 medlemmer (1 retspræsident, 1 dommer og  

 1  

 offentlighedsrepræsentant). En sådan vedtagelse kræver tilslutning fra alle  

 medlemmer.
Sagsoplysning § 8.  

  

 Til  

 brug for behandling af sager om tilladelse til fast indtægtsgivende  

 bibeskæftigelse, jf. retsplejelovens § 47 a, stk. 1, kan nævnet  

 indhente oplysninger om bibeskæftigelsen fra den pågældende dommer eller  

 retspræsident.
 Stk. 2.  

  

 Til brug  

 for behandling af sager om godkendelse af, at et hverv som medlem af et  

 offentligt eller privat råd eller nævn varetages af en dommer fra de  

 overordnede retter, jf. retsplejelovens § 47 a, stk. 2, kan nævnet  

 indhente oplysninger om det pågældende råd eller nævn fra hvervgiver eller  

 andre.
 Stk. 3.  

  

 Til brug  

 for nævnets varetagelse af tilsynsopgaver efter retsplejelovens § 47 b,  

 stk. 3, og § 47 d, stk. 3, kan nævnet indhente oplysninger fra  

 den pågældende dommer eller vedkommendes retspræsident.
Stk. 4.  

  

 Med henblik  

 på udarbejdelse af en årlig oversigt over dommernes indberetninger om  

 indtægtsgivende  

 bibeskæftigelse, jf. retsplejelovens § 47 c, stk. 4, 3. pkt.,  

 modtager nævnet oplysninger herom fra retspræsidenterne.
Nævnet kan indhente  

 yderligere oplysninger fra dommere og retspræsidenter.
Partshøring § 9.  

  

 Kan  

 en ansøger eller en anden, som nævnet træffer afgørelse vedrørende, antages  

 ikke at være bekendt med, at nævnet har oplysninger i sagen, der er af  

 betydning  

 for nævnets afgørelse, må der ikke træffes afgørelse, før nævnet har gjort  

 den  

 pågældende bekendt med oplysningerne og givet denne lejlighed til at udtale  

 sig.
Stk. 2.  

  

 Stk. 1  

 finder ikke anvendelse, hvis 1)  

 	  

 oplysningerne ikke er  

 til ugunst for den pågældende, 2)  

 	  

 oplysningerne ikke er  

 af væsentlig betydning for afgørelsen, 3)  

 	  

 det efter  

 oplysningernes karakter må anses for ubetænkeligt at træffe afgørelse på det  

 foreliggende grundlag, eller 4)  

 	  

 den pågældende ikke  

 har ret til aktindsigt med hensyn til oplysningerne.
Habilitet § 10.  

  

 Et  

 medlem af nævnet må ikke deltage i afgørelsen eller i øvrigt medvirke ved  

 behandlingen af en sag, i hvis udfald medlemmet har en individuel interesse,  

 eller hvor der i øvrigt foreligger omstændigheder, der kan vække tvivl om  

 medlemmets  

 upartiskhed.
 Stk. 2.  

  

 Finder et  

 medlem, at der foreligger forhold for den pågældende, der kan være omfattet  

 af  

 stk. 1, skal medlemmet inden sagens behandling i nævnet redegøre for  

 forholdet over for formanden.
 Stk. 3.  

  

 Nævnet  

 træffer afgørelse om, hvorvidt medlemmet kan deltage i sagens behandling og  

 afgørelse.  

 I behandlingen af dette spørgsmål deltager medlemmet ikke.
Referat § 11.  

  

 Der udfærdiges referat af nævnets møder.
 Stk. 2.  

  

 Referater  

 af nævnets møder er ikke offentligt tilgængelige.
Tavshedspligt § 12.  

  

 Nævnets  

 medlemmer har tavshedspligt med hensyn til, hvad de erfarer i deres egenskab  

 af  

 medlem af nævnet, når der er tale om oplysninger, som efter deres karakter er  

 fortrolige.
Samme tavshedspligt påhviler medarbejderne i sekretariatet.
Sekretariat § 13.  

  

 Nævnets sekretariatsopgaver varetages af Højesteret.
Ikrafttræden § 14.  

  

 Bekendtgørelsen  

 træder i kraft den 1. marts 2007.
