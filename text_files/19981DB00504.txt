Betænkning afgivet af Retsudvalget den  

 18. maj 1999 Betænkning over Forslag til folketingsbeslutning om  

 skærpede sanktioner for fredskrænkelser [af Bendt Bendtsen (KF) m.fl.] Udvalget har behandlet beslutningsforslaget i nogle  

 møder.
 Der er af et mindretal stillet  

 ændringsforslag, hvorom henvises til de ledsagende bemærkninger.
Justitsministerens besvarelse af spørgsmål 28  

 og 29, jf.
Retsudvalgets alm. del   bilag 121 og 437, folketingsåret  

 1997-98, 2. samling, samt spørgsmål S 567, folketingsåret  

 1998-99, er optrykt som bilag til betænkningen.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes,  

 Fremskridtspartiets og Kristeligt Folkepartis medlemmer af udvalget)  

 beslutningsforslaget til vedtagelse  med det stillede  

 ændringsforslag.
Et mindretal inden for flertallet (Venstres medlemmer af  

 udvalget) understreger, at den gældende ordning, hvorefter der meddeles  

 advarsel efter straffelovens § 265, fungerer aldeles udmærket på  

 langt de fleste tilfælde af telefonchikane.
Advarselsordningen  

 indebærer den fordel, at der ikke senere skal bevises forsæt til,  

 at den, der overtræder advarslen, ønsker at genere offeret.  

 Alene en henvendelse er tilstrækkelig til at udløse straf.  

 Gentagne overtrædelser kan medføre frihedsstraf, og erfaringen  

 viser, at langt de fleste gerningsmænd derfor opgiver fortsatte  

 overtrædelser.
En sag fra Fyn, der ganske vist er enestående, har  

 imidlertid vist, at advarselsordningen ikke kan anvendes, og at der er et hul  

 i loven.
Sagen angik nogle personer, der helt systematisk - hver gang der var  

 meddelt tilhold om ikke at telefonere til bestemte kendte personer - undgik  

 at overtræde advarslen ved blot at udvælge sig nye ofre.  

 Aktiviteterne udviklede sig til ren telefonterror, og de gældende  

 bestemmelser har ikke kunnet beskytte ofrene for denne forbrydelse, som ikke  

 blot er et indgreb i andre menneskers privatliv og fred, men som er egnet til  

 at skabe utryghed og angst.
 Mindretallet opfordrer derfor - også under  

 henvisning til Politimesterforeningens udtalelse, der er optrykt som bilag  

 til betænkningen - og set i lyset af, at moderne teknologi gør  

 det lettere at trænge ind på andre, ministeren til at udforme en  

 bestemmelse i straffeloven, der gør det muligt at straffe uden  

 forudgående advarsel.
 Et mindretal (Socialdemokratiets og Det Radikale  

 Venstres medlemmer af udvalget) indstiller beslutningsforslaget til  

forkastelse og vil stemme imod det stillede ændringsforslag.
Et andet mindretal (Socialistisk Folkepartis medlem  

 af udvalget) indstiller beslutningsforslaget til forkastelse, men vil  

 stemme for det stillede ændringsforslag.
Dette mindretal henviser i  

 øvrigt til, hvad der blev fremført af partiets ordfører  

 ved 1. behandling af beslutningsforslaget som argumentation for en afvisning  

 af beslutningsforslaget.
 Et tredje mindretal (Enhedslistens medlem af  

 udvalget) indstiller beslutningsforslaget til forkastelse og vil  

 stemme hverken for eller imod det stillede ændringsforslag.
Ændringsforslag Af	et mindretal (V og KF), tiltrådt af et mindretal  

 (SF, DF, CD, FP og KRF):
Til teksten 1) Ordene »straffelovens § 265« ændres til: »straffeloven«.
Bemærkninger Til nr. 1 Med ændringsforslaget sikres det, at der kan blive  

 tale om andre ændringer i straffeloven end i § 265, hvis dette findes  

 mere hensigtsmæssigt eller mere juridisk korrekt.
Lissa Mathiasen (S) fmd.  

Per Kaalund (S) Dorte Bennedsen (S)
Else Marie Mortensen (S)
Jan Petersen (S)  Anne Baastrup (SF)  

 nfmd.    Sonja Albrink (CD)
Elisabeth Arnold (RV)
Søren Søndergaard (EL)
Birthe Rønn Hornbech (V)   

 Inge Dahl-Sørensen (V)
Karen Rønde (V) Tom Behnke (FP)
Bendt Bendtsen (KF) Pernille Sams (KF)
Peter Skaarup (DF)   

 Jann Sjursen (KRF) Bilag 1 Udvalgets spørgsmål 28 og 29 fra  

 folketingsåret 1997-98, 2. samling, og justitsministerens svar  

 herpå Spørgsmål 28:
 Ministeren bedes kommentere vedlagte artikler »Tavse telefonterrorister« af 19. marts 1998 fra Fyns  

 Stiftstidende og »En  

 (næsten) umulig opgave« fra  

 Dansk Politi nr. 3/98 om telefonchikane.
 Svar:
Straffelovens § 265 giver mulighed for at straffe  

 personer, der krænker en andens fred ved at trænge ind på  

 den pågældende, forfølge denne med skriftlige henvendelser  

 eller på anden lignende måde forulemper den  

 pågældende.
Efter bestemmelsen er der mulighed for at straffe med  

 bøde, hæfte eller under skærpende omstændigheder  

 fængsel.
En forudsætning for straf er, at gerningsmanden på  

 trods af en forud meddelt advarsel (tilhold) fra politiet alligevel  

 forsætligt krænker nogens fred.
 Politimesteren i Assens har på baggrund af omtalen i  

 medierne orienteret Justitsministeriet om den konkrete sag fra Assens  

 politikreds.
 Der er ifølge politimesterens oplysninger tale om  

 en sag, hvor en familie bosiddende i Aarup fra bopælen og telefonbokse  

 i nærheden har udført omfattende telefonchikane mod et  

 større antal personer.
 Assens Politi har efter foretagen efterforskning i flere  

 tilfælde meddelt ét eller flere medlemmer af familien advarsel i  

 medfør af straffelovens § 265 mod at kontakte angivne personer.  

 Politiet har endvidere i flere tilfælde rejst sigtelse for  

 overtrædelse af meddelte advarsler.
Senest har politiet gennemført en succesfuld  

 efterforskning  i anledning af familiens fortsatte massive telefonchikane mod  

 en række personer. - Politiet har således på grundlag af  

 indhentede retskendelser modtaget udskrifter fra Fyns Telefon over familiens  

 bopælstelefons benyttelse i forskellige perioder.
Af udskrifterne har  

 politiet bl.a. kunnet aflæse navnene på de personer, som de  

 pågældende havde rettet henvendelse til, ligesom tidspunkterne og  

 antallet af opkald er fremgået.
På baggrund af udskrifterne har politiet herefter  

 rettet henvendelse til de personer, der var blevet ringet til og oplyst om  

 muligheden for at meddele advarsler til de pågældende, som havde  

 foretaget telefonopkaldene.
Assens Politi har efterfølgende på  

 de forurettedes begæring kunnet meddele de enkelte medlemmer af den  

 omhandlede familie advarsel efter straffelovens § 265.
 Spørgsmål 29:
Hvad agter ministeren at foretage sig i den anledning? Vil  

 ministeren f.eks. tage initiativ til, at der bliver mulighed for at  

 pålægge bødestraf for telefonchikane før tildeling  

 af advarsel, samt at der gennemføres lovgivning, som forbyder  

 teleoperatører at opkoble ordinært abonnement, bortset fra  

 nødopkald (112)? Svar:
Politimesteren i Assens har oplyst, at han i en  

 række tilfælde har udstedt advarsler til medlemmer af den  

 omhandlede familie fra Aarup.
Disse advarsler bliver tilsyneladende i vidt  

 omfang re-spekteret af de pågældende.
 Der er ingen tvivl om, at det må være endog  

 særdeles belastende og opleves som helt uacceptabelt at blive udsat for  

 telefonchikane af en sådan karakter, som det har været  

 tilfældet for en række borgere i sagen fra Fyn.
Som det fremgår af besvarelsen af  

 spørgsmål nr. 28, efterforsker Assens politi fortsat og med  

 succes mod den omhandlede familie med henblik på at bringe dennes  

 chikanøse adfærd til ophør.
Der er således meddelt  

 medlemmer af familien advarsel mod at kontakte langt over 100 nærmere  

 angivne personer.
 Den konkrete sag fra Assens viser, at man inden for den  

 eksisterende lovgivning gennem målrettet efterforskning kan komme  

 langt, også i denne type af sager.
Det er mit håb, at den valgte fremgangsmåde  

 med tiden vil bringe familiens chikanøse adfærd til  

 ophør.
Det er endvidere min vurdering, at den eksisterende bestemmelse  

 i straffelovens § 265 indeholder tilstrækkelig mulighed for i  

 almindelighed at sætte ind over for telefonchikane.
 Det er således mit umiddelbare indtryk, at sagen fra  

 Fyn som følge af dens omfang og karakter er enkeltstående, og  

 jeg mener, at man af den grund skal være varsom med at foreslå  

 ændringer i den eksisterende og på mange måder  

 velfungerende lovgivning.
 For nærmere at vurdere behovet for eventuelle  

 initiativer på området vil jeg imidlertid anmode  

 Politimesterforeningen om en udtalelse om de øvrige politikredses  

 eventuelle erfaringer med sager af den karakter, som der er tale om i  

 Assens.
 Supplerende besvarelse af spørgsmål  

 29:
 Justitsministeriet anførte i besvarelsen af 17.  

 april 1998 af spørgsmål nr. 29, at det var ministeriets  

 umiddelbare indtryk, at den konkrete sag om telefonchikane fra Fyn som  

 følge af dens omfang og karakter er enkeltstående, og at man af  

 den grund skal være varsom med at foreslå ændringer i den  

 eksisterende og på mange måder velfungerende lovgivning.
 Det fremgår ligeledes af besvarelsen, at ministeriet  

 for nærmere at vurdere behovet for eventuelle initiativer på  

 området ville anmode Politimesterforeningen om en udtalelse om de  

 øvrige politikredses eventuelle erfaringer med sager af den karakter,  

 som der var tale om i sagen fra Assens politi-kreds.
 Politimesterforeningen har i den forbindelse udtalt  

 følgende:
» 1. Om man havde været ude for sager som den, som  

 vice-politikommissær Hemmingsen, Assens, har beskrevet i Dansk  

 Politi.
 2. Hvorledes politikredsen i bekræftende fald har håndteret  

 sagen/sagerne.
 3. Om politimesteren støtter kriminalisering af chikanøse  

 henvendelser, uden at der forud er givet advarsel, således som  

 straffelovens § 265 forudsætter.
Efter at have modtaget svar fra ca. 40 politikredse kan  

 bestyrelsen oplyse, at ingen af disse har haft sager, som i omfang og grovhed  

 svarer til Assenssagen.
Flere har været berørt af Assenssagen,  

 herunder en politimester personligt.
 Fra Århus er refereret en sag vedrørende en  

 udlænding boende i Aalborg, som havde foretaget tusindvis af opkald til  

 tilfældige numre, overvejende boligområder i Århus.  

 Pågældende overtrådte også § 232.
 En del kredse har haft erfaringer med sager, som  

 vedrører chikanøse henvendelser, hvor straffelovens § 265 ikke  

 slår til, bl.a. fordi chikanen retter sig mod personer, som den  

 pågældende ikke har anden kontakt til.
 Det er den overvejende opfattelse, at kriminalisering uden  

 forudgående advarsel i grovere tilfælde er begrundet og  

 ønskelig.
10 politimestre finder dog, at der ikke er et behov for  

 udvidet straffehjemmel.
En politimester peger på risikoen for  

 diskussioner med forurettede om, hvorvidt forholdet er så groft, at  

 politiet skal springe advarslen over.
 Som andre eller supplerende muligheder for at styrke  

 indsatsen peges bl.a. på følgende muligheder:
 - 	kriminalisering af grov eller oftere gentagen chikane mod personer i  

 offentlig tjeneste eller hverv, f.eks. ved tilføjelse til § 121.
- 	afskæring af administrativ rekurs, når tiltale er rejst  

 for overtrædelse af tilholdet.
Overlad til ret-ten at tage stilling til  

 eventuelle indsigelser under straffesagen.
 - 	udvidelse af strafferammen i den eksisterende § 265.
På baggrund af politikredsenes erfaringer og  

 synspunkter i medlemskredsen, kan bestyrelsen støtte  

 vicepolitikommissærens forslag om, at der tilvejebringes hjemmel for at  

 straffe i videre omfang, end det i dag er muligt efter straffelovens § 265.  

 Sagen bør være betinget af offentlig påtale.« Det kan oplyses, at et udvalg under Justitsministeriet i  

 1987 pegede på, at en ændring af straffelovens § 265 kunne ske  

 ved, at grovere fredskrænkelser blev gjort direkte strafbare, dvs. uden  

 krav om forudgående advarsel.
 Spørgsmålet blev herefter forelagt  

 Straffelovrådet til nærmere overvejelse.
Straffelovrådet kunne dog ikke anbefale en  

 sådan løsning.
I en udtalelse af 15. februar 1988 anførte  

 Straffelovrådet bl.a., at det uden en forudgående advarsel ville  

 være særdeles vanskeligt at afgrænse det strafbare  

 område på en passende måde.
Straffelovens § 265 omfatter  

 således også en række helt dagligdags handlinger, der ikke  

 i sig selv er truende, foruroligende, fornærmende, fysisk forulempende  

 eller lignende.
Dette gælder f.eks. telefoniske henvendelser, breve og  

 fremmøde ved den pågældendes hjem eller arbejdsplads.  

 Straffelovens § 265 giver således - efter en forudgående advarsel  

 - mulighed for også i sådanne tilfælde at beskytte en  

 person mod en anden persons gentagne henvendelser, når disse opleves  

 som ubehagelige eller forstyrrende.
I grovere tilfælde, hvor der er  

 tale om egentlige trusler, vold, blufærdighedskrænkelse eller  

 husfredskrænkelse, er forholdet (direkte) strafbart efter andre  

 bestemmelser i straffeloven.
Straffelovrådet pegede også på de  

 vanskeligheder, som ville kunne opstå ved anvendelsen af en  

 bestemmelse, der ikke indeholder krav om forudgående advarsel, med  

 hensyn til beviset for gerningsmandens forsæt.
Kravet om forsæt  

 indebærer, at gerningsmanden skal forstå, at den  

 pågældendes handlinger virker krænkende.
Disse problemer  

 kan i vidt omfang undgås, hvis der forud er meddelt en advarsel.
 Det kan ligeledes oplyses, at i forbindelse med  

 behandlingen af det lovforslag, der førte til lov nr. 730 af 7.  

 december 1988 om ændring af retsplejeloven (Dørlukning og  

 advokatbistand til den forurettede), tiltrådte Folketinget, at der  - i  

 lyset af Straffelovrådets udtalelse - ikke blev fremsat forslag om  

 ændring af straffelovens § 265.
Efter Justitsministeriets opfattelse må der  

 lægges betydelig vægt på de synspunkter, der er  

 anført af Straffelovrådet.
Selv om Justitsministeriet er meget  

 opmærksom på de problemer, der peges på i  

 Politimesterforeningens udtalelse, finder ministeriet ikke  

 tilstrækkeligt grundlag for på nuværende tidspunkt at  

 foreslå en ændring af straffelovens § 265.
Bilag 2 Justitsministerens svar på spørgsmål  

  nr.
S 567, folketingsåret 1998-99 Spm. nr.
S 567 Til justitsministeren (25/11 98) af:
 Bendt Bendtsen (KF):
»Vil ministeren redegøre for, hvorvidt det vil  

 være i strid med dansk lovgivning og/eller internationale konventioner,  

 som Danmark er forpligtet af, at indføre mulighed for at sanktionere  

 gentagen grov telefonchikane med at nægte gerningsmanden ordinært  

 telefonabonnement, men med mulighed for nødopkald?« Svar (1/12 98):
 Justitsministeren (Frank Jensen):
 Justitsministeriet har anmodet Forskningsministeriet om en  

 udtalelse til brug for besvarelsen af spørgsmålet.
 Når udtalelsen foreligger, vil Justitsministeriet  

 vende tilbage til spørgsmålet.
 Supplerende svar (15/1 99):
 Justitsministeren (Frank Jensen):
 Som oplyst i den foreløbige besvarelse af 13.  

 november 1998 har Justitsministeriet anmodet Forskningsministeriet om en  

 udtalelse.
 Forskningsministeriet har oplyst følgende:
 Lov 466 af 12. juni 1996 om forsyningspligt og visse  

 forbrugerforhold i telesektoren har til formål at sikre alle brugere af  

 telekommunikation adgang til et grundlæggende udbud af teleydelser.
Forsyningspligtsydelsen er nærmere behandlet i  

 lovens kap. 2 (særligt § 3), der indeholder en bemyndigelse til  

 forskningsministeren til at fastsætte de nærmere regler om  

 forsyningspligt.
Dette er sket ved Forskningsministeriets bek. 908 af 5.  

 december 1997. I bekendtgørelsen beskrives det i § 2, stk. 2, nr. 1,  

 at forsyningspligten indeholder en forpligtelse fra forsyningspligtsudbyderen  

 til at stille en telefonlinje til rådighed for alle abonnementer.
 Der er derfor ikke efter den lovgivning, der  

 henhører under Forskningsministeriet mulighed for at nægte en  

 person et telefonabonnement, sålænge et sådant kan  

 karakteriseres som hørende under forsyningspligten.  

 Forskningsministeriets regelsæt giver desuden ikke mulighed for at  

 fratage en abonnent telefonabonnementet i tilfælde af grov  

 telefonchikane.
Forsyningspligten er internationalt behandlet i  

 EU-direktivet om ONP-vilkår for teletelefonitjenesten og om udbud af  

 forsyningspligtsydelser på teleområdet under konkurrenceforhold.  

 I præamblens afsnit (4) og direktivets art. 1, art. 2 nr. 2 (f) og art.  

 3, beskrives forsyningspligten.
De danske regler er i overensstemmelse med  

 dette direktiv.
Spørgsmålet om nægtelse af  

 telefonabonnement i tilfælde af grov chikane er ikke berørt i  

 internationale konventioner på teleområdet.
ITU (International  

 Telecommunication Union) anerkender dog, at der er en såkaldt  

 »Universal Service«-forpligtelse, som svarer til den danske forsyningspligt.  

 Spørgsmålet om nægtelse af abonnement er dog ikke  

 berørt.« Som det fremgår af Forskningsministeriets udtalelse,  

 er der ikke efter den gældende telelovgivning adgang til at nægte  

 en person almindeligt telefonabonnement i tilfælde af telefonchikane.  

 Heller ikke straffeloven indeholder en sådan hjemmel.
 Den europæiske menneskerettighedskonvention,  

 herunder navnlig artikel 8 om retten til respekt for privatliv og familieliv,  

 vil ikke generelt være til hinder for, at der indføres  

 lovregler, hvorefter personer i tilfælde af gentagen grov  

 telefonchikane fratages mulighed for at have et telefonabonnement.
 Justitsministeriet kan dog ikke støtte et  

 sådant forslag.
At nægte en person et sædvanligt  

 telefonabonnement er en meget indgribende foranstaltning i nutidens  

 kommunikationssamfund, og det vil næppe være et effektivt middel  

 til at hindre fortsat telefonchikane.
Den pågældende vil for det  

 første fortsat have adgang til offentlige mønttelefoner.
Af  

 større praktisk betydning er dog, at der fortsat vil bestå den  

 mulighed, at en anden person opretter et mobiltelefonabonnement i eget navn  

 og derefter overdrager brugen af mobiltelefonen til en person, der selv er  

 nægtet abonnement, eller at den pågældende køber en  

 mobiltelefon med taletidskort uden fast abonnement.
