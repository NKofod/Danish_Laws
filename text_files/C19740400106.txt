GODKENDELSESBETINGELSER 0.1 Gældende forskrifter Bygningsreglementet, 1972.
 DIF's forskrifter vedrørende vandinstallationer, 1962.
1.0 Funktion og udførelse Nærværende betingelser omfatter rør af plast, gummi eller lignende, hvor  

 der i begge ender fast er monteret anordninger (koblinger), der muliggør, at  

 et aftapningsarmatur eller en maskine eller apparat kan tilsluttes  

 brugsvandssystemet med en fleksibel forbindelse.
Sammensætningen af rør og koblinger kaldes et slange-sæt.
I det følgende  

 kaldes slange-sættets fleksible del for slangen og fastgøringsanordningerne  

 for koblingerne.
Slange-sættet skal være bestandig over for de påvirkninger, som kan  

 forekomme, herunder hydrostatisk tryk og trykimpulser.
Endvidere skal  

 slange-sæt, som ikke er metalomvundne, kunne tåle knækning.
 Slange-sættet må ikke give anledning til forurening af vandet og skal være  

 udført af materialer med en sådan bestandighed over for normalt forekommende  

 påvirkninger af kemisk og termisk art, at en tilfredsstillende hygiejne kan  

 påregnes i hele levetiden.
 Slange-sæt godkendes til koldt vand med maksimal temperatur 25 grader C  

 eller varmt vand med maksimal temperatur 95 grader C.
2.0 Prøvning Slange-sættet afprøves i henhold til nedenstående prøvningsbetingelser på  

 en af boligministeriets va-godkendelsesudvalg anerkendt prøvningsinstitution.  

 Prøvningsresultatet indgår i en samlet vurdering af slange-sættets egnethed  

 til godkendelse.
Den udarbejdede prøveattest eller prøverapport må ved  

 ansøgningen om godkendelse normalt højst være 1 år gammel.
3.0 Kontrol Fabrikanten (indehaveren af godkendelsen) er forpligtet til at levere  

 slangesæt, der er i overensstemmelse med de slange-sæt, der er afprøvet som  

 grundlag for godkendelsen.
I godkendelsesperioden udtages een gang eet slange-sæt til afprøvning.  

 Slangesættet udtages på foranstaltning af den prøvningsinstitution, der har  

 foretaget afprøvningen hørende til godkendelsen.
Udtagelsen vil normalt ske  

 fra grossist- eller agenturlager.
 Viser prøvningen, at slange-sættet ikke er i overensstemmelse med det  

 godkendte slange-sæt, kan godkendelsen tilbagekaldes.
4.0 Mærkning Slange-sættet skal være forsynet med et uforgængeligt mærke, der muliggør  

 identifikation, når slange-sættet er monteret i den brugsfærdige  

 installation.
Slange-sæt beregnet udelukkende til koldt vand skal desuden være mærket  

 med »25 grader C maks.« Med godkendelsen får ansøgeren tilladelse til at forsyne slange-sættet med  

 godkendelsesudvalgets mærke va 5.0 Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
Betaling for prøvninger erlægges særskilt til den  

 pågældende prøvningsinstitution efter regning.
PRØVNINGSBETINGELSER FOR SLANGE-SÆT 6.0 Alment Prøvningerne udføres normalt på 1 slange-sæt, der udtages fra den færdige  

 produktion.
Udtagelsen sker efter nærmere aftale.
Sammen med prøveemnerne  

 fremsendes til prøvningsinstitutionen oplysninger i form af tegninger og  

 materialebeskrivelse.
 Det skal fremgå af beskrivelser m.v., hvilke installationsgenstande  

 slange-sættet kan tilsluttes.
6.1 Udførelse Prøveemnets overensstemmelse med beskrivelse, tegninger og eventuelle  

 standards kontrolleres.
6.2 Materiale Fabrikanten skal give oplysning om de anvendte materialers kemiske,  

 fysiske og biologiske stabilitet.
Indtil nøjere specificerede prøvemetoder er  

 udarbejdede, undersøges materialeegenskaber på bedste måde.
6.3 Knækning Prøven udføres kun på slange-sæt, hvor røret ikke er metalomvundet.
 Slangen foldes 180 grader og presses til en total højde svarende til den  

 ydre diameter af slangen, som vist på fig. 1.
 Slangen holdes sammenpresset i 5 sekunder, hvorefter den udstrækkes og  

 forbliver udstrakt i 1 minut.
 Prøven udføres 10 gange, idet slangen foldes samme sted og i samme  

 retning.
Prøven udføres ved stuetemperatur.
Efter prøven skal slange-sættet  

 underkastes den hydrostatiske prøve beskrevet i punkt 6.4.
6.4 Trykholdbarhed Prøven udføres med vand af temperatur:
15 +/- 5 grader C for slanger beregnet til koldt vand 93 +/- 2 grader C for slanger beregnet til varmt vand Slange-sættet forbindes til vandledningsnettet og fyldes med vand, der er  

 varmet op til prøvningstemperaturen.
Eventuel luft i slangen fjernes gennem  

 ventilen eller slutproppen i den frie ende.
Derpå lukkes ventilen, og et  

 hydrostatisk tryk påføres med en ensartet stigning på min. 75 kN/kvadratmeter  

 (0,75 kp/kvadratcentimeter) pr. sekund og maks. 175 kN/kvadratmeter (1,75  

 kp/kvadratcentimeter) pr. sekund, indtil et tryk på 3000 kN/kvadratmeter (30  

 kp/kvadratcentimeter) er nået.
Trykket skal fastholdes i 1 minut.
Under prøven må slangen ikke briste  

 eller udvise revner eller buler og må ikke skille sig fra slangeniplen.
6.5 Tryksvingninger Slange-sættet forbindes til den på fig. 2 viste prøveopstilling og  

 påvirkes med 25.000 impulser med et minimumtryk på 1000 kN/kvadratmeter (10  

 kp/kvadratcentimeter) og et maksimumtryk på 2000 kN/kvadratmeter (20  

 kp/kvadratcentimeter). Antallet af impulser er svarende til en frekvens på  

 1/2 Hz (30 pr. minut), der forløber som vist på fig. 3.
 Under prøven må slangen ikke briste eller udvise revner eller buler og må  

 ikke skille sig fra slangeniplen.
6.6 Koblinger Gevindkoblinger skal have mindst 4 fulde gevind.
6.7 Bestandighed mod ældning og ozon 1 Slange-sættet opbevares i 7 x 24 timer i et varmeskab ved en temperatur  

 på:
70 +/- 2 grader C for slanger beregnet til koldt vand 93 +/- 2 grader C for slanger beregnet til varmt vand Derefter tages prøveobjektet ud af varmeskabene og afkøles til  

 stuetemperatur.
 Efter denne behandling skal slange-sættet underkastes prøven beskrevet i  

 punkt 6.4, Trykholdbarhed.
2 Yderenden af slange-sættet bestående af en længde på 100 mm slange  

 forsynet med kobling opbevares i et lukket prøverum indeholdende ozoniseret  

 luft med en temperatur på 40 +/- 2 grader c.
Ozonkoncentrationen skal være  

 0,50 +/- 0,05 ppm.
Slangestykket bøjes til en krumningsradius, som er 6 gange  

 slangens inderdiameter.
 Forholdet mellem det totale eksponerede areal af prøvestykket i  

 kvadratcentimeter og volumenet af prøverummet i kubikcentimeter må ikke  

 overstige 1:10.
 Efter 96 timer tages prøvestykket ud af prøvekammeret og må derefter ikke  

 udvise revner, når der anvendes et 7 x forstørrelsesglas.
