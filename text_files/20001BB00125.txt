Fremsat den 27. februar 2001 af  

 Søren Søndergaard (EL) og Frank&nbsp  

 ;Aaen (EL) Forslag til folketingsbeslutning om forbedring af retssikkerheden for  

 asylansøgere Folketinget pålægger regeringen inden udgangen  

 af indeværende folketingsår at fremsætte de  

 nødvendige lovforslag samt foretage de fornødne administrative  

 ændringer, således at der indføres et system, hvorefter en  

 asylansøger får juridisk bistand i form af en beskikket advokat  

 under ansøgningens behandling i Udlændingestyrelsen.
Bemærkninger til forslaget Spørgsmålet om retssikkerhed i  

 asylsagsbehandlingen er efter forslagsstillernes opfattelse afgørende  

 af hensyn til troværdigheden.
Princippet om, at der i retssystemet er  

 en to-instansproces, hvorefter en afgørelse i første instans  

 kan appelleres til et uafhængigt organ, er helt afgørende for  

 tilliden til myndighedernes afgørelser.
Imidlertid er  

 asylsagsprocessen i dag ikke indrettet på denne måde,  

 skønt Flygtningenævnet har Denne situation finder forslagsstillerne er uholdbar og  

 ikke udtryk for en reel to-instansbehandling, da sagsbehandlingen i  

 Udlændingestyrelsen i dag må betragtes som rent administrativ.  

 Sagsbehandlingen i Flygtningenævnet bliver reelt den første  

 domstolsprøvelse, og i og med, at denne afgørelse er endelig,  

 er der ikke tale om reel retssikkerhed for asylansøgeren.
 Med forslaget er det hensigten at tilnærme  

 sagsbehandlingen i Udlændingestyrelsen til en  

 førsteinstansbehandling.
Det er en kendt sag, at sagsbehandlingen i styrelsen kan  

 være præget af asylansøgerens manglende kendskab til  

 asylsystemets indretning og krav til sagsbehandlingen.
Det kan give  

 unødig forsinkelse i sagsbehandlingen og forlænge ventetiden  

 unødvendigt, ligesom det kan medføre, at sager ikke behandles  

 på det bedst opnåelige grundlag.
Med indførelse af  

 advokatbistand til asylansøgeren allerede under styrelsens behandling  

 af ansøgningen vil mange misforståelser og usikkerheder med  

 deraf følgende risiko for fejlagtige afgørelser kunne  

 undgås.
Skriftlig fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forbedring af  

 retssikkerheden for asylansøgere.
(Beslutningsforslag nr.
B 125).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
