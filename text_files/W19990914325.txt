Et figurmærke afbildende en vifte og med  

 ordet DINERCO under viften fundet forvekslelig med et figurmærke  

 bestående alene af en vifte År 1996, den 7. november afsagde  

 Patentankenævnet (Grønning-Nielsen, Hans Chr.
Thomsen,  

 Warnich-Hansen) følgende KENDELSE i sagen j.nr.
V 4/95:
Klage fra Mandarin Oriental Services B.V.
Holland v/Chas.  

 Hude A/S over Patentdirektoratets afgørelse af 17 nov 1994  

 vedrørende gyldigheden af varemærkeregistrering VR 7946 1993 for  

 Dinerco A/SUllerslev.
 Den 22. juli 1993 indleverede Dinerco A/S, Ullerslev, en  

 ansøgning om registrering af varemærket DINERCO  

 (figurmærke) for alle varer i klasse 29.
 Varemærket blev registreret den 12. november  

 1993.
 Den 15. december 1993 blev registreringen offentliggjort i  

 Dansk Varemærketidende.
 Ved skrivelse af 14. februar 1994 nedlagde klageren,  

 Mandarin Oriental Services B.V., Holland, i medfør af  

 varemærkelovens § 23 indsigelse mod registreringens gyldighed.
 Som begrundelse for indsigelsen anførtes:
 "Indsigelsen baseres på mine klienters  

 varemærkeregistrering, VR 6158/1991 figurmærke, der dækker  

 alle tjenesteydelser i klasse 42. Mine klienters viftefigur er fuldkommen  

 identisk med den viftefigur, der indgår i VR 7964/1993, og de to  

 mærker er således utvivlsomt forvekslelige.
 Der foreligger vare/tjenesteydelsessammenfald, idet klasse  

 42 omfatter bl.a. "hotel- og restaurationsvirksomhed", hvilke tjenesteydelser  

 er ligeartede med fødevarer, omfattet af klasse 29.
 Der kan ikke herske tvivl om, at mine klienters eventuelle  

 brug af mærket for eksempelvis restaurationsvirksomhed vil give  

 anledning til den opfattelse, at der er en tilknytning til den virksomhed,  

 der udøves af indehaverne af VR 7946/1993 for varer i klasse 29, netop  

 fordi den identiske viftefigur indgår i VR 7946/1993.
En yderligere sammenhæng mellem de to mærker  

 understreges også af ordet DINERCO, idet ordet "diner", som oprindeligt  

 er lånt fra fransk, bruges på dansk i betydningen en finere  

 middag, eksempelvis i sammensætningen "diner transportable" om  

 udbringning og servering af færdigtilberedte festmåltider.
Man  

 bruger også verbet "dinere" i betydningen at spise en finere middag,  

 ofte på restaurant, jfr.
Politikens Nudansk Ordbog, 15. udgave.
Derudover gøres det gældende, at viftefiguren  

 må være ophavsretligt beskyttet, jfr.
Ophavsretslovens § 1,  

 hvilken ophavsret må anses for at være krænket af Dinerco  

 A/S, jfr.
Ophavsretslovens § 2.
 Det antages, at det skyldes en fejltagelse, at  

 Patentdirektoratet ved sin behandling af VR 7946/1993 ikke i  

 undersøgelsesfasen har modholdt mine klienters registrering, VR  

 6158/1991.
På ovennævnte baggrund skal det således  

 høfligst henstilles, at VR 7946/1993 erklæres ugyldig." I skrivelse af 10. april 1994 bestred  

 mærkeindehaveren, at de to mærker er forvekslelige og udtalte  

 bl.a.:
 "1) klasse 29 og klasse 42 er så langt fra hinanden, at der ikke kan  

 opstå forvekslelighed.
 2) Vort bomærke bliver anvendt på dybfrosne  

 fødevarer, der sælges gennem detailbutikker, og der vil  

 blandt de endelige forbrugere aldrig kunne opstå en risiko for  

 forveksling.
 3) Viften anvendes aldrig alene, men altid sammen med navnet  

 DINERCO.
 4) Ordet DINERCO er mere dominerende end viften.
 5) Bomærket skal vurderes som en helhed.
Mit hovedsynspunkt er, at - det er 2 helt forskellige klasser - bomærkerne ikke kan forveksles - begge bomærkers kundegrupper er to helt  

 adskilte grupper, hvorfor vi må afvise indsigelsen." Hertil bemærkede klageren i skrivelse af 28. juni  

 1994 følgende:
 "1) Det er ikke korrekt, at klasserne 29 og 42 er så langt fra  

 hinanden, at der ikke kan opstå forvekslelighed.
Iflg.
Direktoratets egen praksis modholdes registreringer,  

 der dækker hele klasse 42 eller kun "restaurationsvirksomhed" eller  

 tilsvarende i varemærkeansøgninger, der er indleveret i  

 føde/drikkevarer klasserne 29, 30, 31, 32 og 33 i tilfælde, hvor  

 der er tale om identiske mærker.
 Dette skyldes naturligvis, at der er kollision mellem  

 føde/drikkevarerelaterede tjenesteydelser i klasse 42 såsom  

 cateringvirksomhed, drift af restauranter, barer osv. og de  

 føde/drikkevarer, der er omfattet af klasserne 29-33.
 Såfremt der markedsføres  

 føde/drikkevare relaterede tjenesteydelser under et bestemt  

 mærke og der sælges føde/drikkevarer under det samme  

 mærke, vil forbrugeren naturligvis tro, at den pågældende  

 vare og de pågældende tjenesteydelser hidrører fra den  

 samme varemærkeindehaver.
 2) Modpartens bemærkning om, at mærket kun  

 påtænkes anvendt på dybfrosne fødevarer er ikke  

 relevant, idet VR 7946/1993 dækker alle varer i klasse 29.
 Endvidere henledes opmærksomheden på, at der  

 naturligvis også vil  kunne opstå forveksling mellem dybfrosne  

 fødevarer, der sælges i en detailforretning, og visse  

 tjenesteydelser i klasse 42, jf. ovenfor.
3) Modpartens bemærkning om, at viften aldrig anvendes alene, men  

 kun sammen med navnet DINERCO er ikke relevant, idet mærkerne som  

 helhed er forvekslelige, jf.
Varemærkelovens § 15, stk. 1, no. 1 og  

 2.
 4) Ordet DINERCO er ikke mere dominerende end viften, tværtimod er  

 viften det mest dominerende element i mærket, da den er placeret  

 øverst i dette.
 5) De to mærker er forvekslelige udfra almindelige  

 varemærkeretlige synspunkter, jf. ovenfor, ligesom de iflg.  

 Direktoratets egen praksis er forvekslelige, da det ene mærke  

 indeholder det andet.
 Modparten opfordres til at dokumentere hvilken kunstner  

 eller tilsvarende, der har skabt viftemotivet i DINERCO mærket,  

 subsidiært hvor, det stammer fra.
Indsigelsen opretholdes i sin helhed og det fastholdes, at  

 registreringen af VR 7946/1993 bør erklæres ugyldig i  

 medfør af Varemærkelovens § 14, no. 5, & 15, stk. 1, no. 1  

 og 2, jf. § 23." Mærkeindehaveren anførte i skrivelse af 6.  

 september 1994 som følger:
"Vi fastholder samtlige vore bemærkninger/argumenter  

 i vort brev af 10.04.94. Disse giver også svar på  

 bemærkninger fra Chas.
Hude i deres brev af 28.06.94.
Dog skal det bemærkes, at vor firmanavn + logo er  

 udviklet og designet af vort reklamebureau." Patentdirektoratet traf afgørelse i sagen den 17.  

 november 1994 og afviste indsigelsen med følgende begrundelse:
 "To varemærker er forvekslelige i henhold til  

 varemærkelovens § 15, stk. 1, nr. 2, jf. § 4, stk. 1, når  

 mærkerne ligner hinanden så meget, at der er risiko for  

 forveksling, og mærkerne vedrører varer eller tjenesteydelser af  

 samme eller lignende art.
For så vidt angår spørgsmålet om  

 mærkelighed består indsigers mærke af en vifte  

 udført i silhuet, således at "bladene" i viften er mørke,  

 og mellemrummene er lyse.
Indsigers registrering omfatter alle farver.
Det  

 foreliggende mærke indeholder en vifte, der er udformet på samme  

 måde, således at selve viftefiguren i det foreliggende  

 mærke er stort set identisk med den tilsvarende i indsigers  

 mærke.
I det foreliggende mærke er viften udført i  

 rød farve, og den er suppleret med vandrette røde streger, der  

 er forbundet med viften, og samtidig danner en linie over ordet i  

 mærket.
En tilsvarende linie er anført under ordet i  

 mærket.
Ordet DINERCO i mærket er udført i sort farve og i  

 så store typer, at dette ord er ligeså iøjnefaldende i  

 mærket som viften.
Det foreliggende mærke omfatter alle varer i klasse  

 29, hvorimod indsigers registrering omfatter alle tjenesteydelser i klasse  

 42. Der foreligger således ikke direkte kollision mellem produkter  

 omfattet af de to registreringer, men der er dog tale om ligeartede produkter  

 for så vidt angår restaurationsvirksomhed, som er omfattet af  

 indsigers registrering.
Efter en samlet vurdering af de to mærker  

 overfor hinanden samt mærkernes beskyttelsesområde finder  

 direktoratet ikke, at risiko for forveksling foreligger, herunder at der vil  

 kunne antages at være en forbindelse mellem mærkerne.
 Indsigers fuldmægtig har endvidere gjort  

 gældende, at det foreliggende mærke krænker indsigers  

 ophavsret til viftefiguren.
 Ifølge varemærkelovens § 14, nr. 5 er et  

 varemærke udelukket fra registrering, såfremt det krænker  

 en andens ophavsret til et beskyttet litterært eller kunstnerisk  

 værk.
Det er i teori og praksis ikke helt afklaret, hvorvidt der  

 kan været knyttet en selvstændig ophavsret til udformningen af et  

 varemærke.
I Varemærkeloven med kommentarer, 1. udg., 1994, hvori  

 der henvises til Lærebog i Immaterialret, 2. udg. 1991, side 76, er om  

 dette spørgsmål anført, at et figurmærke kan have  

 en sådan udformning, at det isoleret betragtet utvivlsomt må  

 opfattes som et kunstnerisk værk.
Såfremt værket er  

 oparbejdet som varemærke, bør det normalt alene bedømmes  

 efter de varemærkeretlige regler, idet en anden antagelse vil  

 føre til kaotiske tilstande på varemærkeområdet,  

 hvor det varemærkeretlige forvekslingskriterium indeholder krav om  

 såvel lighed i fremtoning som varelighed.
Således som sagen foreligger oplyst, må det  

 lægges til grund, at indsigers mærke er frembragt med henblik  

 på at fungere som varemærke.
Under henvisning til det ovenfor  

 anførte vil indsigelsen nedlagt på basis af  

 varemærkelovens § 14, nr. 5, jf. ophavsretslovens § 1 og § 2 derfor  

 heller ikke kunne tages til følge." Denne afgørelse har klageren ved skrivelse af 17.  

 januar 1995 indbragt for Patentankenævnet.
 Ankebegrundelsen lyder som følger:
 "Det gøres gældende, at de to mærker,  

 der er registreret under hhv VR 7946/1993 og VR 6158/1991, er forvekslelige i  

 medfør af Varemærkelovens § 15.
VR 7946/1993   VR 6158/1991 Det gøres endvidere gældende, at mærket  

 DINERCO & fig., VR 7946/1993, er udelukket fra registrering i  

 medfør af Varemærkelovens § 14 nr. 5, idet det indeholder en  

 bestanddel, der kan opfattes som særegen titel på en andens  

 beskyttede litterære eller kunstneriske værk, eller som  

 krænker en andens ophavsret til sådant værk.
I henhold til Varemærkelovens § 15, jfr. § 4, er to  

 varemærker forvekslelige, når mærkerne ligner hinanden  

 så meget, at der er risiko for forveksling, og mærkerne  

 vedrører varer/tjenesteydelser af samme eller lignende art.
Der skal  

 med andre ord foreligge såvel mærkelighed som vareartslighed.
 I det foreliggende tilfælde foreligger der  

 utvivlsomt mærkelighed, idet VR 7946/1993 DINERCO & fig. indeholder  

 hele indsigers mærke, registreret under VR 6158/1991. Ifølge  

 Direktoratets egen praksis modholdes mærker altid overfor hinanden i  

 tilfælde, hvor det ene mærke fuldstændig indeholder det  

 andet, idet sådanne mærker anses som forvekslelige.
 Det gøres gældende, at dette forhold alene er  

 tilstrækkeligt til, at mærkelighed foreligger, samt at det  

 forhold, at VR 7946/1993 tillige indeholder ordet DINERCO, ikke er  

 tilstrækkeligt til at adskille de to mærker, men tværtimod  

 kun er medvirkende til at skabe indtryk af samhørighed mellem de to  

 mærker.
Ordet DINERCO vil alle steder i verden, også i  

 Danmark, blive opfattet som relateret til restaurationsvirksomhed i alle  

 former, herunder catering, samt til fødevarer, servering af mad og  

 måltider etc.
Ordet DINER er kendt af alle, måske navnlig i  

 forbindelsen DINER TRANSPORTABLE, som jo er en gammel serviceydelse kendt  

 verden over.
Ordet DINER er fransk, men bruges også i samme form, men  

 selvfølgelig med en anden udtale, på engelsk.
I Danmark bruges  

 verbet "dinere" i betydningen "at spise en finere middag, ofte på  

 restaurant, jfr.
Politikens Nudansk Ordbog, 15. udgave.
Således er ordet DINERCO, som må formodes at  

 være blevet skabt til at skulle opfattes som en slags sammenskrivning  

 af f.eks.
DINER & CO. eller DINER COMPANY, kun med til at understrege og  

 fremhæve, at der er tale om "noget  

 fødevare-/restaurantrelateret", hvilket øger risikoen for, at  

 en forveksling med indsigers mærke vil finde sted.
 Hvad angår vareartsligheden gøres det  

 gældende, at en sådan foreligger, idet der er tale om  

 "restaurations- og hotelvirksomhed, catering" og lignende tjenesteydelser,  

 der indgår i klasse 42, overfor egentlige fødevarer, der  

 indgår i klasse 29.
 Der kan ikke være tvivl om, at varerne  

 "fødevarer" eller tilsvarende må være ligeartede med den  

 tjenesteydelse, det er at tilberede og servere de pågældende  

 fødevarer, idet en restaurationsvirksomhed simpelthen ikke kan fungere  

 - den mister sit reelle indhold og må lukke såfremt varen, her  

 fødevarer, ikke leveres.
Et tilsvarende eksempel nævnes i Koktvedgaard &  

 Wallberg, Varemærkeloven & Fællesmærkeloven, 1. udgave,  

 p 59, nemlig varearterne vaskemidler og vaskemaskiner overfor  

 tjenesteydelser, der udbydes af et vaskeri.
Også her har man  

 situationen, at en tjenesteydelse - vaskerivirksomhed - simpelthen ikke kan  

 udføres uden at varerne - vaskepulver og vaskemaskiner er til  

 stede.
 Det må således kunne lægges til grund,  

 at der er tale om kollision mellem varer/tjenesteydelser, således at  

 varearts-/tjenesteydelseslighed foreligger, hvilket sammenholdt med det  

 faktum, at der foreligger mærkelighed, gør de to mærker  

 forvekslelige i medfør af Varemærkelovens § 15.
 Det gøres ligeledes gældende, at  

 forvekslelighed tillige foreligger i medfør af Varemærkelovens §  

 15 stk. 1 nr. 2, idet der ikke kan være tvivl om, at forbrugerne vil  

 opfatte de to varemærker som havende forbindelse med hinanden.
 Der henvises til Koktvedgaard & Wallberg, p 117 ff, ad  

 § 15 stk. 1 nr. 2, hvortil det bemærkes, at "der tages hensyn til det  

 forhold, at to mærker ikke i sin helhed ligner hinanden så meget,  

 at det ene fejlagtigt kan tages for det andet, men hvor ligheden mellem dem  

 kan give anledning til den misforståelse, at varerne har samme  

 kommercielle oprindelse".
 Der kan endvidere henvises til Betænkningen til  

 1959-loven, p 107, hvor det som eksempel nævnes, at hvis et i et  

 varemærke særligt fremtrædende element efterlignes i et  

 andet, vil disse kendetegn kunne være forvekslelige selv bortset fra,  

 om de øvrige bestanddele er forvekslelige.
I nærværende tilfælde er der tale om, at  

 det ene varemærke som sådan simpelthen indgår i sin helhed  

 i det andet, hvorfor ovenfornævnte kriterier kan lægges til  

 grund, således at betingelserne i medfør af  

 Varemærkelovens § 15 stk. 1 nr. 2 kan anses for opfyldt.
Ikke nok med  

 at der er tale om et "særligt fremtrædende element", der er som  

 nævnt tale om hele mærket, nemlig viften.
For fuldstændighedens skyld skal nævnes et  

 tilfælde fra Patentdirektoratets egen praksis, nemlig VA 4383/1994 HANORAH SQUEEZE & fig.
 I denne ansøgning har Patentdirektoratet fremdraget  

 VR 7531/1990 HH & fig.
 som værende til hinder under henvisning alene til  

 Varemærkelovens § 15.
 Dette er tankevækkende, da H-figurerne i de to  

 mærker blot ligner hinanden og således ikke er identiske, cfr.  

 nærværende sag, hvor der er tale om det identiske billedmotiv,  

 der går igen i to mærker.
Ligeledes kan der henvises til Ankenævnets praksis  

 som følger, jfr.
Koktvedgaard & Wallberg, p 123 1.
 2.
 3.
 Ad 1: Der er tale om to figurelementer, der ikke er  

 identiske, men blot ligner hinanden, og hvor det ene er kombineret med et  

 ord, jfr. nærværende sag.
 Ad 2: Der er tale om to forskellige ord, der ikke er  

 forvekslelige, samt to figurelementer, der blot ligner hinanden, men ikke er  

 forvekslelige, jfr. nærværende sag.
 Ad 3: Der er tale om to figurelementer, der ikke er  

 identiske, men blot ligner hinanden, og hvor det ene er kombineret med et  

 ord, jfr. nærværende sag.
 Sammenfattende må det således konkluderes, at  

 betingelserne for at kende de to mærker, VR 7946/1993 og VR 6158/1991,  

 forvekslelige i medfør af Varemærkelovens § 15 er til stede,  

 hvorfor det henstilles, at VR 7946/1993 allerede af den grund kendes  

 ugyldig.
 Dernæst gøres det gældende, som ovenfor  

 nævnt, at VR 7946/1993 er uegnet til registrering i medfør af  

 Varemærkelovens § 14 nr. 5, da det indeholder en bestanddel, der  

 krænker en andens ophavsret til et sådant værk.
 Patentdirektoratet nævner i sin afgørelse af  

 17. november 1994, p 3, at "det i teori og praksis ikke er helt afklaret,  

 hvorvidt der kan være knyttet en selvstændig ophavsret til  

 udformningen af et varemærke" og henviser i den forbindelse til  

 Koktvedgaard & Wallberg, p 115, der igen henviser til Koktvedgaards  

 Lærebog I Immaterialret, p 76, hvoraf fremgår, "at et  

 varemærke i form af et figurmærke (logo) kan have en sådan  

 udformning, at det isoleret betragtet utvivlsomt må opfattes som  

 kunstnerisk værk". Det bemærkes videre, at "såfremt  

 mærket er oparbejdet som varemærke, bør mærket  

 normalt alene bedømmes efter de varemærkeretlige regler" ...  

 "enhver anden antagelse ville føre til kaotiske tilstande på  

 varemærkeområdet"...
 Disse betragtninger kan fuldstændig følges,  

 idet det selvfølgelig er teoretisk relevant at diskutere, om en strid  

 mellem to parter vedrørende rettighederne til et varemærke skal  

 afgøres ud fra Varemærkelovens eller Ophavsretslovens regler.  

 Det er klart, at et varemærke, der er skabt med det formål for  

 øje, at det skal anvendes som varemærke, be- dømmes efter  

 de varemærkeretlige regler i tilfælde af eventuel forveksling med  

 et andet mærke.
 Nærværende sag drejer sig ikke om, hvorvidt  

 varemærker, udover at være varemærker, tillige kan  

 udgøre ophavsretligt beskyttede kunstværker, men derimod om,  

 hvorvidt betingelserne for at udelukke det mærke, der er registreret  

 under VR 7946/1993, fra registrering i medfør af Varemærkelovens  

 § 14 nr. 5 er opfyldt.
Der er utvivlsomt tale om, at den vifte, der er  

 registreret under VR 6158/1991, nyder ophavsretlig beskyttelse i henhold til  

 Ophavsretsloven, idet der er tale om en kunstnerisk frembringelse med  

 selvstændig værkshøjde.
Viften er ikke som udgangspunkt  

 frembragt med henblik på at skulle fungere som varemærke, men er  

 nærmere blevet kreeret med henblik på at skulle fungere som en  

 slags bomærke eller tilsvarende.
Viften er designet og skabt af en  

 englænder, og rettighederne til den er herefter overdraget til  

 indsiger.
Dokumentation vedrørende denne overdragelse vil blive  

 fremsendt, såsnart materialet er mig i hænde.
 Der henvises iøvrigt til Koktvedgaard &  

 Wallberg, p 114-115 samt til ankenævnsafgørelse V 7/90:
Opmærksomheden henledes på, at den ovenfor  

 referede sag er fuldstændig analog med nærværende sag, hvor  

 en ophavsretlig beskyttet tegning indgår i en andens varemærke,  

 kombineret med et ord.
Opmærksomheden henledes endvidere på, at  

 der ikke - som i nærværende sag - er tale om den  

 fuldstændig identiske figur, idet der er "mindre forskelle i  

 udformningen". Alligevel fandt Ankenævnet, at § 14 nr. 5 var til hinder  

 for, at registrering af den løbende mand, kombineret med ordet ACTION  

 kunne finde sted.
 Man kan også forestille sig varemærker,  

 udformet således at man lader indgå andre former for  

 ophavsretligt beskyttede værker, eksempelvis afbildninger af kendte  

 malerier, skulpturer o.lign. sammen med et andet element, og dette er  

 naturligvis ikke tilladt, med mindre ophavsmanden har samtykket.  

 Varemærkelovens § 14 nr. 5 er netop skabt for at hindre at andre  

 uretmæssigt udnytter værker, der er ophavsretligt beskyttede.
Det skal således sammenfattende konkluderes, at  

 betingelserne for at kende de to mærker, registreret under hhv VR  

 7946/1993 og VR 6158/1991, for forvekslelige er til stede, således at  

 VR 7946/1993 er udelukket fra registrering i medfør heraf, samt at  

 Varemærkelovens § 14 nr. 5 tillige udgør en  

 registreringshindring, jfr. ovenfor, hvorfor det således henstilles, at  

 VR 7946/1993 kendes ugyldig, jfr.
Varemærkelovens § 23." Mærkeindehaveren har i skrivelse af 16. april 1995  

 anført som følger: "Vort svar er nøjagtig de samme 5  

 hovedargumenter fremført i brev af 10.4.1994." Ankenævnet har behandlet sagen på sit  

 møde den 30. april 1996.
For indsigeren mødte cand.jur.
Kaj L.  

 Henriksen.
For mærkeindehaver mødte stud.mag.
Elias  

 Grove Nielsen.
 Klageren har fremlagt et dokument om overdragelse til  

 klageren af retten til tegningen af viften.
 Klageren har anført, at ansøgermærket  

 er forveksleligt med indsigermærket og krænker ophavsretten til  

 dette, navnlig fordi vifterne er identiske.
 Mærkeindehaveren har henholdt sig til direktoratets  

 afgørelse og tilføjet, at der vareartsmæssigt er forskel  

 på klasse 29 og klasse 42.
 Ankenævnet skal udtale:
 Det tiltrædes, at der ikke er dokumenteret  

 krænkelse af ophavsret.
Selv om der kun foreligger delvist varesammenfald, findes  

 den i de to mærker anvendte vifte så dominerende og fuldt  

 indeholdt i ansøgermærket, at der foreligger  

 varemærkeretlig forvekslelighed Herefter bestemmes:
 Varemærkeregistrering nr. 7946/93 ophæves.
