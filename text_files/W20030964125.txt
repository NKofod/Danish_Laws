Landsskatteretskendelse af 26. februar 2003 vedr.
Godtgørelse  

 af el- og CO  

  

 2  

  

 -afgift - telemarketingvirksomhed Klagen skyldes, at told- og skatteregionen ikke har godkendt A  

 A/S  

    

  

 godtgørelse af el- og CO2-afgift  

 for perioden 1. april 1997 til 31. marts 2001 med 170.058 kr.
 Selskabet er et datterselskab i B koncernen og beskæftiger ca.  

 120 medarbejdere.
Selskabets primære aktiviteter omfatter udførelse af såkaldte  

 Telemarketing og Voice Responce opgaver som  

 selskabets kunder outsourcer  

 til selskabet.
Selskabet varetager opgaverne i kundernes navn.
Det er oplyst,  

 at en væsentlig del af selskabets el-forbrug er anvendt i edb- og  

 telekommunikationssystemer.
For så vidt angår Telemarketing består disse opgaver i, at  

 selskabet modtager en emnedatabase fra kunden.
Denne database er grundlaget  

 for  

 opgaven, og den bliver indlæst i et særligt telemarketingsystem.
Der bliver  

 endvidere oprettet skærmbilleder og databaser, der afspejler den enkelte  

 opgave.
Herefter ringer en telefonist til alle emnerne i databasen,  

 hvorigennem  

 der eksempelvis sælges, tages imod ordrer, bookes møder, stilles og besvares  

 spørgsmål m.v.
Telefonisten anvender i den forbindelse avanceret edb- og  

 telekommunikationsudstyr.
Der udarbejdes et særligt elektronisk  

 ringemanuskript.
Under opgaveløsningen foretages der opslag og registreringer  

 i  

 kundens emnedatabase, som efter opgaveløsningen tilbageleveres til kunden.
 Selskabet leverer i mindre omfang edb-konsulentydelser til  

 kunderne i forbindelse med ind- og udlæsning af data til og fra kundernes  

 databaser.
For så vidt angår Voice Responce består dette i en avanceret  

 telefonomstilling, hvor opkald til den virksomhed, der har foretaget  

 outsourcing af opgaver, sker til en talemaskine, som i princippet er en  

 computer.
Selskabet tilbyder at tage imod bestilling af brochurer, kataloger  

 og  

 varer, samt at tage sig af indsamlinger, tilmeldinger og afstemninger samt  

 konkurrencer, medlemsaktiviteter og meningsmålinger.
I forlængelse af disse  

 aktiviteter leverer selskabet forskelligt output til kunderne som  

 dokumentation, fx vedrørende omfang, kvalitet og resultat af  

 opgavevaretagelsen.  

 Endelig kan der som en accessorisk ydelse eksempelvis være aftalt udskrivning  

 af labels, pakning og forsendelse af kataloger m.v.
 Det er oplyst, at der er beskæftiget 4½ medarbejder i selskabets  

 edb-organisation.
 Selskabet har angivet fuld godtgørelse af afgift af den i  

 virksomheden forbrugte elektricitet.
Told- og skatteregionen har ved afgørelsen fundet, at selskabet  

 for så vidt angår aktiviteterne Telemarketing og Voice  

 Responce må anses  

 for omfattet af bilaget til elafgiftsloven som bureauvirksomhed.
Regionen har  

 derfor ikke godkendt godtgørelse af el- og CO2-afgift, jf. elafgiftslovens §  

 11, stk. 2 og CO2-afgiftslovens § 9, stk. 4, vedrørende det elforbrug der kan  

 henføres til disse aktiviteter.
Den ikke godkendte godtgørelse er for den  

 omhandlede periode opgjort til 170.058 kr., som er efteropkrævet.
 Regionen har anført, at det forhold, at selskabet anvender edb  

 som en integreret del af virksomhedens ydelser, ikke medfører, at  

 virksomheden  

 kan karakteriseres som vareproducerende eller som et edb-bureau.
 Told- og skatteregionen har endvidere henvist til momsnævnets  

 afgørelse offentliggjort i TfS 1998.432 som blev stadfæstet i Højesteret ved  

 dom af 8. august 2001, offentliggjort i TfS 2001.703/SKM 2001.488.HR.
 Selskabets repræsentant har nedlagt påstand om, at selskabets  

 aktiviteter ikke anses for omfattet af begrebet bureauvirksomhed  

 som nævnt i  

 bilaget til elafgiftsloven, og at selskabet således har ret til godtgørelse  

 af  

 el- og CO2-afgift.
Repræsentanten har henvist til, at de overordnede kriterier i  

 forhold til bilaget er, at kun visse momsregistrerede liberale  

 erhverv ikke  

 er berettigede til godtgørelse af el- og CO2-afgift.
Repræsentanten har  

 videre  

 henvist til, at de i bilaget nævnte ægteskabsbureauer er karakteriseret ved,  

 at  

 de formidler kontakt overfor de personer, der måtte ønske at benytte  

 bureauet,  

 og at de i bilaget nævnte vagtbureauer er karakteriseret ved, at de påtager  

 sig  

 sikkerhedsopgaver, som fx består i at sende en medarbejder ud til kunden som  

 vagtmand.
Repræsentanten har henvist til, at de arbejdsopgaver, som selskabet  

 udfører, på ingen måde kan sammenlignes med de opgaver som er kendetegnende  

 for  

 bureauvirksomheder, ligesom aktiviteterne ikke er udgør en integreret del af  

 sådanne opgaver.
 Repræsentanten har henvist til, at selskabets aktiviteter består  

 i varetagelse af outsourcede opgaver, som er baseret på avancerede  

 teknologiløsninger, hvorunder der sker en egentlig databearbejdningsproces  

 med  

 henblik på, at kunne levere kunden et produkt til endelig  

 bearbejdning/konklusion.  

 Kunderne sparer derved egne investeringer i kostbare telefoni- og  

 edb-løsninger, medarbejdere, inventar og lokaler.
For så vidt angår aktiviteten voice responce har  

 repræsentanten anført, at der ikke, eller kun i begrænset omfang, er  

 involveret  

 menneskelige ressourcer, og at der således primært sælges en teknisk ydelse  

 til  

 kunderne.
For så vidt angår telemarketing har repræsentanten  

 anført, at der  

 er tale om en egentlig produktionsopgave, idet selskabet har til opgave såvel  

 manuelt som maskinelt at bearbejde de data, der er modtaget, for herefter at  

 videregive disse samlet til kunden til endelig bearbejdning/konklusion.
 Repræsentanten har henvist til Landsskatterettens kendelse af 8.  

 september 1999 vedrørende et mail-center (TfS 1999.904).
 Repræsentanten har subsidiært nedlagt påstand om, at  

 aktiviteterne kan sidestilles med IT-ydelser i bred forstand, jf.  

 SKM 2001.611.LSR/TfS 2002. 136.
 Landsskatteretten skal  

 udtale:
I medfør af elafgiftslovens § 11, stk. 1, kan momsregistrerede  

 virksomheder, bortset fra de i stk. 2 nævnte tilfælde, få tilbagebetalt  

 afgiften af den af virksomheden forbrugte afgiftspligtige elektricitet.  

 Endvidere kan der i henhold til CO2-afgiftslovens § 9, stk. 1, jf. stk. 4,  

 nr.  

 3, ske tilbagebetaling af 10 % af afgiften efter denne lov for det forbrug,  

 der  

 er fuldt ud tilbagebetalingsberettiget efter § 11 i elafgiftsloven.
Efter  

 elafgiftsloven § 11, stk. 15, tilbagebetales afgiften i samme omfang, som  

 virksomheden har fradragsret for indgående merværdiafgift for elektricitet og  

 varme.
Det fremgår af elafgiftslovens § 11, stk. 2, at tilbagebetaling  

 ikke kan finde sted for så vidt angår afsætning af de i bilaget til loven  

 nævnte ydelser.
Bilaget til elafgiftsloven (benævnt: liste over  

 momsregistrerede virksomheder, hvis afsætning af ydelser ikke giver adgang  

 til  

 tilbagebetaling af elafgift) omfatter følgende virksomheder: advokater,  

 arkitekter, bureauer (bl.a. vagtbureauer, ægteskabsbureauer), forlystelser,  

 herunder teaterforestillinger, biografforestillinger m.v., landinspektører,  

 mæglere, reklame, revisorer, rådgivende ingeniører.
 Landsskatteretten bemærker, at det er antaget, at Edb-bureauer  

 ikke er omfattet af bilaget til elafgiftsloven.
 Det bemærkes endvidere, at det er de i den pågældende virksomhed  

 udøvede aktiviteter, og ikke dens betegnelse, der er afgørende for, hvorvidt  

 virksomheden er omfattet af nævnte bilag.
Landsskatteretten finder, at selskabets aktiviteter vedrørende  

 såvel telemarketing som Voice Responce må anses som bureauydelser omfattet af  

 bilaget til elafgiftsloven.
Der er herved lagt vægt på, at disse aktiviteter  

 må  

 anses som afsætning af service- og tjenesteydelser og ikke i produktion eller  

 afsætning af varer.
Det forhold, at der i større omfang anvendes edb til  

 udførelsen af opgaverne, kan ikke føre til et andet resultat, jf. herved  

 Højesterets dom i TfS 2001.703/SKM 2001.488.HR.  

    

  

 Landsskatteretten finder endvidere ikke grundlag for at karakterisere  

 ydelserne som levering af edb-mæssige produktionsopgaver for andre, jf.  

 herved  

 Punktafgiftsvejledningen 2002, side 421.
 Det findes derfor at være med rette, at selskabet ikke er anset  

 for berettiget til tilbagebetaling af elafgift, og da den talmæssige  

 opgørelse  

 ikke er bestridt, stadfæstes den påklagede afgørelse.
