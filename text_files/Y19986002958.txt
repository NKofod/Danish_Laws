Pensionsbeskatning Told- og Skattestyrelsen er blevet spurgt om den  

 skattemæssige behandling af ophævelse af kapitalpension efter  

 skilsmisse, hvor udlodningen sker efter PBL § 30, stk. 3, nr. 3.  

 Ægtefællen var tilkendt højeste eller mellemste  

 førtidspension før udlodningen.
Styrelsen svarede, at den  

 modtagende ægtefælle først opnår fuld ejerstatus  

 på udlodningstidspunktet, således at den oprindelige  

 ejerægtefælles indbetalinger inden udlodningen ikke udelukker  

 anvendelsen af PBL § 25 Det fremgik af sagen, at en hustru fra et fællesbo  

 fik udloddet en del af mandens kapitalpension efter model 3, jf.
PBL § 30,  

 stk. 3, nr. 3. Hun ønskede pensionen udbetalt og afgiftsberigtiget med  

 40% efter PBL § 25, nr. 6 under henvisning til, at hun var berettiget til at  

 oppebære højeste eller mellemste førtidspension.
 Hun blev berettiget til førtidspension, før  

 hun fik udloddet kapitalpensionen ved bodelingen, endvidere havde manden  

 indbetalt på kapitalpensionen i tiden mellem meddelelsen om  

 førtidspension og udlodningen.
Det var Told- og Skattestyrelsens opfattelse, at  

 ægtefællen efter PBL § 30, stk. 3, nr. 3, først  

 opnåede fuld ejerstatus på udlodningstidspunktet.
Selvom den  

 udloddede del af kapitalpensionen i skattemæssig henseende efter  

 bemærkningerne til L 188 95/96 antages oprettet af den modtagende  

 ægtefælle, fandt Told- og Skattestyrelsen, at den modtagende  

 ægtefælle som ejer ikke havde indbetalt til den udloddede del af  

 ordningen, efter at hun fik tilkendt højeste eller mellemste  

 førtidspension.
Den modtagende ægtefælle ville  

 således kunne ophæve ordningen efter PBL § 25, i den  

 udstrækning hun opfyldte betingelserne i bestemmelsen på  

 udbetalingstidspunktet.
Afslutningsvis bemærkede Told- og Skattestyrelsen,  

 at beskatningsspørgsmål i konkrete sager, henhører under  

 de lokale ligningsmyndigheder.
Styrelsen kunne derfor alene udtale sig  

 generelt om skattereglerne og deres anvendelse.
