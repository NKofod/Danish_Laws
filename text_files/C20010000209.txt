Cirkulære om  

 ligningsplanen for produktionsåret 2001/20021) Denne plan for den kommunale personligning er vedtaget af  

 Ligningsrådet og udarbejdet i henhold til skattestyrelseslovens  

 § 13, stk. 1. Planen indeholder retningslinjer til kommunerne om  

 fremgangsmåden, tilrettelæggelsen og gennemførelsen af  

 ligningen.
Kommunerne er bundet af disse retningslinjer.
 Måltal m.v.
 Kommunalbestyrelsen er ansvarlig for udarbejdelsen af den lokale  

 ligningsplan og for at den følges.
 Ligningsrådet fastsætter et minimumsmåltal for antal  

 kontroller og omsætning for personligt erhvervsdrivende til hver  

 kommune.
For personligt erhvervsdrivende fordeles antalsmåltallet og  

 omsætningsmåltallet på kontrolprocesserne  

 ligningsmæssig gennemgang, partiel revision og revision.
Hensigten med  

 dette er at få en spredning af ligningsindsatsen i den enkelte kommune.  

 Fastsættelsen af måltal skal sikre, at ligningsindsatsen bliver  

 så ensartet som muligt kommunerne imellem.
 Told- og Skattestyrelsen omsætter på basis af  

 Ligningsrådets udmeldinger måltallene til absolutte tal.
 Måltallet fastsættes for ligningsplanperioden 1. juli 2001 til  

 30. juni 2002. I måltalsopfyldelsen indgår indkomstårene  

 1997, 1998, 1999 og 2000. Produktionen vedrørende indkomståret  

 2001 gennemført i perioden 1. april 2002 til 30. juni 2002  

 indgår også i måltalsopfyldelsen.
 For ligningsplanperioden fastsætter Ligningsrådet  

 følgende måltal for personligt erhvervsdrivende:
 Antalsmåltal - 33% af mandtallet, hvor kontrolprocesserne skal  

 fordele sig således:
Ligningsmæssig gennemgang	70% Partiel revision	26% Revision	4% Fordelingen sker på baggrund af det udmeldte antalsmåltal og  

 ikke den faktisk opnåede produktion.
 Omsætningsmåltallet - 33% af SLS-E omsætningen -  

 fordeles således:
Ligningsmæssig gennemgang	70% Partiel revision	26% Revision	4% Fordelingen sker på baggrund af det udmelte  

 omsætningsmåltal og ikke den faktisk opnåede  

 produktion.
En kommune kan vælge at erstatte partielle revisioner med revisioner  

 og/eller at erstatte ligningsmæssige gennemgange med partielle  

 revisioner eller revisioner.
Tilsvarende kan en kommune vælge at  

 fordele en større andel af omsætningen i kontrollerede  

 virksomheder på partiel revision og revision.
 For at sikre en vis tyngde i ligningsindsatsen på det senest  

 afsluttede indkomstår, skal mindst 65% af det udmeldte antal kontroller  

 vedrøre det seneste indkomstår.
De fastsatte måltal er bindende for den enkelte kommune.
Den enkelte  

 kommune kan efter måltalsudmeldingen med told- og skatteregionen aftale  

 op- eller nedregulering af de udmeldte måltal.
Der kan dog ikke aftales  

 et måltal, der ligger under de nævnte måltalsprocenter,  

 reduceret med 5 procentpoint, med mindre den konkrete  

 skatteydersammensætning tilsiger dette.
 Ved aftale om op- og nedregulering af måltal skal den enkelte told-  

 og skatteregion sikre, at den af kommunerne planlagte ligningsindsats - set  

 under ét for regionens område - svarer til Ligningsrådets  

 måltal.
Ligningsrådet kan tillade, at et måltal kan nedsættes  

 med op til 5 procentpoint, såfremt kommunen for den  

 pågældende skatteydergruppe iværksætter en  

 særlig indsats, f.x. i form af særlige kontrolmæssige,  

 præventive eller vejledningsmæssige tiltag.
Kommunen skal  

 fremlægge en detaljeret beskrivelse af projektet, hvori der  

 redegøres for initiativerne, hvordan de gennemføres, herunder  

 skønnet ressourceanvendelse samt succeskriterierne for projektet.
Der  

 skal foretages måling af initiativerne og af de ressourcer, der  

 anvendes til gennemførelsen, ligesom der skal gennemføres en  

 selvstændig evaluering af projektet.
 Kommunen skal forelægge projektet til Ligningsrådets  

 godkendelse forinden vedtagelse af den kommunale ligningsplan.  

 Ansøgning sker ved indsendelse af projektet via regionen senest 1.  

 april 2001 før vedtagelse af den kommunale ligningsplan.
 De kommuner, der i perioden 2000/2001 deltager i pilotprojektet vedr.  

 justering af måltalssystemet har mulighed for fortsat at deltage  

 heri.
Kommunale fællesskaber Lov nr. 381 af 2. juni 1999 har givet mulighed for at indgå aftale  

 om fælleskommunal administration på skatteområdet.  

 Formålet er at skabe rammerne for en effektivisering af  

 ligningsindsatsen.
 Skattestyrelseslovens § 1 bestemmer, at hver enkelt skattemyndighed  

 har et selvstændigt ansvar for ligningsopgaven.
 Den fælles ligningsansvarlige i fællesskabet har den kommunale  

 afgørelseskompetence på skatteområdet i alle de deltagende  

 kommuner, under hensyntagen til de planer for ligningsarbejdets  

 udførelse, hver enkelt kommunalbestyrelse fastsætter.
Kommuner, som deltager i kommunale fællesskaber kan aftale, at  

 målopfyldelsen på personligt erhvervsdrivende kan ske med en  

 margin på +/-5 procentpoint.
Fællesskabet som helhed skal opfylde  

 de samlede måltal 100 procent, og hver enkelt kommune i  

 fællesskabet er ansvarlig for sin egen målopfyldelse,  

 såfremt fællesskabet som helhed ikke når 100 procent  

 målopfyldelse.
Hovedaktionærer Der udmeldes ikke måltal for hovedaktionærer.
For fortsat at  

 sikre fokus på ligningen af denne skatteydergruppe, er måltallene  

 erstattet af en beskrivelse af de procedurer som ligningen skal omfatte.
 Kommunen skal visitere alle indkomne kapitalforklaringer og skal herefter,  

 hvor koordinering vurderes at være relevant, rette henvendelse til  

 selskabsligningsmyndigheden.
 Som kontrolrelevante hovedaktionærdispositioner kan  

 nævnes:
salg eller overdragelse af aktiver, hel eller delvis benyttelse af selskabets aktiver, private repræsentationsudgifter, udlån, såvel udlån fra selskabet til  

 aktionæren som lån fra aktionæren til selskabet, løn, honorar m.v. til hovedaktionæren.
 Ligeledes rettes henvendelse til selskabsligningsmyndigheden, hvor  

 hovedaktionæren har markeret på kapitalforklaringen, at der er  

 indgået væsentlige økonomiske aftaler samt, hvor  

 øvrige forhold tilsiger det efter kommunens egen vurdering.
Kommunen kan vælge at indhente relevant materiale fra  

 selskabsligningsmyndigheden til belysning af sagen eller fremsende  

 oplysninger til selskabsligningsmyndigheden til behandling.
Det er  

 således parterne selv, der aftaler, hvilken skatteansættende  

 myndighed der skal behandle sagen samt, hvilke oplysninger der skal  

 oversendes, f.eks. kopi af hovedaktionærens kapitalforklaring eller  

 lignende.
 Koordineringen dokumenteres via telefonnotat, e-mail eller andet  

 skriftligt materiale, der lægges i sagen.
Koordinering af ligning mellem hovedaktionær og selskab er relevant  

 for andre ligningsarter end hovedaktionærer med ligningsart 5.  

 Personligt erhvervsdrivende som ligeledes er hovedaktionærer og som er  

 markeret med 1 i felt 136 vil også kunne foretage kontrolrelevante  

 hovedaktionærdispositioner.
Ligningen af disse skatteydere skal derfor  

 også, for så vidt angår hovedaktionærforholdet, ske  

 efter ovenstående retningslinier.
 Kommunen har pligt til at følge op på de kontroloplysninger,  

 den får tilsendt fra selskabsligningsmyndigheden.
 Såfremt hovedaktionæren klager over skatteansættelsen  

 orienteres selskabsligningsmyndigheden herom.
Øvrige krav til ligningsindsatsen Der skal i de kommunale udsøgninger indlægges en  

 væsentlighedsbetragtning, således at selvangivelser med  

 bagatelagtige fejl ikke umiddelbart udsøges.
 Det er registreringerne i det statslige ligningsstatistiksystem, der  

 danner grundlag for vurderingerne af kommunernes måltalsopfyldelse.
 Af hensyn til kvaliteten af registreringerne i det statslige  

 ligningsstatistiksystem skal indberetningen af henholdsvis tekniske rettelser  

 med ligningsmyndighedskode 1 og ligningsmæssige ændringer med  

 ligningsmyndighedskode 2 ske i nøje overensstemmelse med de  

 anvisninger, der er indeholdt i slutvejledningen.
 Kommunerne skal for personligt erhvervsdrivende nøje indberette i  

 overensstemmelse med definitionerne af kontrolprocesserne, jf.  

 cirkulære nr. 91 af 16/6-2000 (TSS-cirkulære 2000-16).
 I forbindelse med ligningen af personer skal alle væsentlige  

 uoverensstemmelser mellem de registrerede oplysninger og skatteydernes  

 selvangivne oplysninger afklares.
Kommunen skal udføre kvalificeret visitering.
I visiteringen  

 indgår indsamling af informationer, gennemlæsning og  

 risikovurdering af de indkomne selvangivelser.
Det forudsættes, at kommunen ved ligningen følger reglerne  

 for god forvaltningsskik.
Skatteyder orienteres således løbende  

 om forløbet af og afslutningen af den foretagne ligningsindsats.
Bundne udsøgningskriterier Ligningsrådet har ikke fundet behov for at udmelde bundne  

 udsøgningskriterier for denne ligningsplanperiode.
Oversendelse af manuelle kontroloplysninger Med det formål at skabe et forbedret grundlag for at sikre korrekt  

 indtægtsregistrering vil Ligningsrådet gerne pege på, at  

 fradrag som er foretaget af en skatteyder, som hovedregel medvirker til  

 indtægtsskabelse hos en anden skatteyder.
 I de tilfælde, hvor en skatteyder har foretaget et fradrag, der ikke  

 er omfattet af kontroloplysninger fra indberetningspligtige, anbefales  

 kommunerne derfor at foretage udskrift af relevante oplysninger til  

 ligningskommunen, hvor modtageren af den til fradraget svarende indtægt  

 bor.
Ligningstemaer I forbindelse med det kommunale ligningsarbejde i ligningsplanperioden  

 anbefaler Ligningsrådet, at den enkelte kommune yder en særlig  

 indsats med hensyn til et eller flere ligningstemaer.
Ligningsrådet kan  

 pege på følgende relevante temaer for  

 ligningsplanperioden:
 1.	Tvungen eller frivillig akkord, samt singulær  

 gældseftergivelse.
 Det kontrolleres, om der skal ske beskatning i forbindelse med  

 gældseftergivelsen, og/eller om reglerne om underskudsbegrænsning  

 efterleves, jf. personskattelovens § 13 A.
 2.	Virksomhedsoverdragelse - udgår som ligningstema, jf.  

 nedenfor.
 3.	Overdragelse af fast ejendom - udgår som ligningstema, jf.  

 nedenfor.
 4.	Frigivelse af investeringsfonds- og etableringskontomidler.
Det undersøges, om de frigivne midler er anvendt til  

 driftsaktiver, der er afskrivningsberettigede.
Forholdet relaterer sig til  

 afskrivningsgrundlaget på tilkøbte driftsaktiver.
 5.	Afmeldte virksomheder og erhvervsdrivende, der er  

 skønsmæssigt ansat.
 Det undersøges, om afmeldte personligt erhvervsdrivende stadig  

 driver erhvervsmæssig virksomhed og om skatteydere, der er  

 ophørt med at indgive selvangivelse, tillige er ophørt med at  

 drive virksomhed.
 6.	Korrekt værdiansættelse af driftsmidler, der finansieres  

 af sælger.
Det undersøges, om købekontrakter er kamoufleret som  

 leasingkontrakter.
Hvis dette er tilfældet, foretages ikke  

 skattemæssig afskrivning på driftsmidlet, i stedet foretages  

 fradrag for leasingydelsen, herunder for den ekstraordinære  

 leasingydelse i forbindelse med kontraktsoprettelsen.
Hvor der foreligger kreditkøb, skal der foretages  

 kontantomregning, jf.
Afskrivningslovens § 45.
 Det undersøges ligeledes, om skatteyder får fradrag for  

 kurstab gennem afskrivning på driftsmidlet, i tilfælde hvor  

 køb af et driftsmiddel sker ved købekontrakt, hvor der ikke  

 foretages kontantomregning af købesummen.
 7.	Afskrivninger/afskrivningsgrundlag for blandede bygninger.
 Det kontrolleres, om skatteyderen har foretaget korrekt afskrivning af  

 den blandet benyttede ejendom i henhold til afskrivningslovens § 19, jf.  

 § 14.
 Det undersøges således, om afskrivningsgrundlaget er  

 korrekt beregnet, om den korrekte afskrivningsprocent er anvendt samt om  

 eventuelle ombygningsudgifter er korrekt fordelt i forhold til ejendommens  

 opdeling mellem privat og erhvervsmæssig anvendelse.
 8.	Værelsesudlejning.
Det kontrolleres, om udlejer medregner lejeværdi i stedet for  

 den faktiske lejeindtægt ved opgørelsen af indkomst.
Med  

 virkning for indkomståret 2000 er lejeværdien afskaffet og  

 erstattet med ejendomsværdibeskatning.
Det kontrolleres, om lejen er  

 sat for lavt i forhold til den objektive lejeværdi.
Hvis der er tale om  

 udleje af ejerlejligheder, undersøges det om forbedringsudgifter er  

 medtaget i ejerforeningens fællesudgifter.
 9.	Nye erhvervsdrivendes finansiering af virksomhedsetableringen.
 Der indhentes dokumentation for tilvejebringelse af  

 anskaffelsessummerne.
Gennem fremlæggelse af eventuelle låneaftaler  

 undersøges rentefradragsretten.
I forbindelse med kontakten til  

 virksomhedsindehaveren kan temaet ligeledes omfatte information om formelle  

 regler m.v.
 10.	Kontrol af selvangivne gevinster og tab ved salg af  

 investeringsbeviser.
Det kontrolleres om avancer ved salg af investeringsbeviser er  

 selvangivet.
Kontrollen kan ske efter reglerne for salg af  

 børsnoterede aktier, for salg af unoterede aktier og efter  

 aktieavancebeskatningslovens § 2d.
 Virksomhedsoverdragelse og Overdragelse af fast ejendom udmeldes ikke som  

 ligningstemaer, men det forudsættes, at indsatsen på disse  

 områder videreføres som en fast del af ligningsarbejdet.
 I tilknytning hertil henledes opmærksomheden i øvrigt  

 på ændringerne i afskrivningslovens § 45, stk. 2-6, og  

 ejendomsavancebeskatningslovens § 4, stk. 5-9, om aftalt fordeling  

 af vederlaget i forbindelse med overdragelsen og de processuelle regler i  

 tilknytning hertil.
 De angivne numre på ligningstemaerne fastholdes af hensyn til den  

 elektroniske indberetningsmulighed.
 Til brug for den faglige understøttelse af kommunerne vil der blive  

 udarbejdet ligningskoncept for ligningstema nr. 10, Kontrol af selvangivne  

 gevinster og tab ved salg af investeringsbeviser.
Pilotprojekter Som pilotprojekter udmeldes kontrol af udbetaling af  

 stormskadeerstatninger og kontrol af deltagere i større  

 rådgivningsinteressentskaber.
 En kontrol af udbetaling af stormskadeerstatninger forventes at omfatte en  

 undersøgelse af, om de udbetalte erstatningsbeløb er korrekt  

 medregnet hos de håndværkere, der har udført  

 udbedringsarbejdet samt om ejendomsejerne har behandlet  

 erstatningsbeløbene korrekt.
 Ligningsrådet vil blive anmodet om, i medfør af  

 skattekontrollovens § 8 D, at pålægge nogle udvalgte  

 forsikringsselskaber at udlevere oplysninger om stormskadeerstatninger.
 Kontrollen af deltagere i større rådgiverinteressentskaber  

 forventes blandt andet at omfatte en undersøgelse af, om det I/S  

 regnskab deltagerene bruger som grundlag for selvangivelsen er opgjort og  

 konverteret korrekt til et skatteregnskab.
 Det planlægges, at en eller flere skatteforvaltninger  

 gennemgår deres lokale deltagere i rådgiverinteressentskaber.
 Begge pilotprojekter gennemføres i ligningsperioden 2001/2002,  

 således at en evaluering er mulig ultimo 2001 til brug for en vurdering  

 af, om projekterne kan danne grundlag for landsdækkende ligningstemaer  

 eller kontrolaktioner i ligningsplanen for perioden 2002/2003.
 Der vil blive orienteret nærmere om mulighederne for deltagelse i  

 pilotprojekterne.
Kontrol af anpartsprojekter Kontrol af mindre anpartsprojekter har til formål at sikre ensartet  

 ligning af personer, som har investeret i afskrivningsberettigede aktiver,  

 typisk fast ejendom.
 Kommunerne er ansvarlige for ligningen af investorerne og forventes under  

 hensyn til kompleksiteten på området at samarbejde med  

 øvrige involverede kommuner, told- og skatteregioner samt Told- og  

 Skattestyrelsen, der forestår den overordnede koordinering.
Den kommunale ligningsplan Den kommunale ligningsplan skal udarbejdes under hensyntagen til  

 Ligningsrådets ligningsplan og de udsendte anvisninger.
 Lignings- og revisionsarbejdet skal udføres i overensstemmelse med  

 den kommunale ligningsplan, der godkendes af kommunalbestyrelsen før  

 ligningsplanperiodens start.
Inden ligningsplanperiodens begyndelse skal kommunens ligningsplan  

 fremsendes til told- og skatteregionen.
Told- og skatteregionens eventuelle  

 bemærkninger meddeles kommunalbestyrelsen og Ligningsrådet.
 Følgende hovedelementer skal indgå i den kommunale  

 ligningsplan:
 Ligningsopgavens indhold og omfang fordelt på  

 skatteydergrupper.
 Beskrivelse af, hvordan visitering generelt gennemføres, samt  

 specifik beskrivelse for så vidt angår hovedaktionærer.
 Redegørelse af fordeling på kontrolprocesser og  

 omsætning for personligt erhvervsdrivende.
 For første, andet og tredje kvartal af perioden angiver  

 kommunen den forventede produktion fordelt på kontrolprocesser og  

 omsætning.
 Opgørelse af den planlagte ressourceanvendelse i  

 overensstemmelse med cirkulære nr. 55 af  

 17/5-1999 (TSS-cirkulære 1999-18).
Udover ovennævnte skal der anføres særlige tiltag  

 vedrørende vejledning og andet forebyggende arbejde af betydning for  

 ligningsarbejdet, f.eks. kvalitetsprojekter, som skatteforvaltningen vil  

 arbejde med i planperioden.
Kommunen skal redegøre for specielle  

 lokale ligningstemaer eller kontrolaktioner samt ansvarssager.
 Det forudsættes, at kommunen i al væsentlighed har afsluttet  

 ligningen af skatteydergrupper, hvorpå der ikke er udmeldt måltal  

 vedrørende indkomståret 2000 ved udløbet af  

 ligningsfristen den 30. juni 2002.
 Efter ligningsplanperiodens udløb den 30. juni 2002 skal kommunen  

 udarbejde en redegørelse om forløbet af lignings- og  

 revisionsarbejdet for ligningsplanperioden til told- og skatteregionen.  

 Kommunen skal heri redegøre for de forhold, der har haft indflydelse  

 på arbejdet i ligningsplanperioden, og som ikke kan udledes af den  

 statslige ligningsstatistik.
 Redegørelsen skal indeholde følgende hovedpunkter:
 Årsag til evt. manglende opfyldelse af antals- og/eller  

 omsætningsmåltallet.
 En redegørelse for eventuel uoverensstemmelse mellem den  

 planlagte og den faktiske fordeling af ligningsarbejdet, fordelt på  

 kontrolprocesser, i det omfang den planlagte fordeling ikke opfyldes.
 Omtale af ligningstemaer som kommunen har beskæftiget sig med,  

 herunder de beløbs- og antalsmæssige resultater, samt omtale af  

 andre erfaringer, der kan benyttes til erfaringsopsamling og inspiration ved  

 den fremtidige prioritering af lignings- og revisionsarbejdet.
 Redegørelse for det faktiske ressourceforbrug i forbindelse  

 med ligningsindsatsen, jf. cirkulære nr. 55 af  

 17/5-1999 (TSS-cirk. 1999-18).
 Redegørelse for omfanget af indsatsen i kontrolaktioner samt  

 ansvarssager.
 Redegørelsen skal fremsendes til told- og skatteregionen senest den  

 15. oktober 2002.
 Udover redegørelsen skal kommunen inden udgangen af januar 2002  

 indsende en statistik over samtlige af kommunens færdigbehandlede  

 klagesager for kalenderåret 2001. Antallet af sager skal fordeles  

 på de enkelte indkomstår, medens udfaldet af klagesagerne  

 fordeles på »stadfæstelse«, »yderligere forhøjet«,  

 »medhold« eller »delvis medhold«.
Samarbejde med told- og skatteregionerne Regionerne varetager i samarbejde med kommunerne koordineringen af den  

 samlede lignings- og revisionsindsats i den enkelte region.
 Regionerne bistår efter aftale kommunerne ved gennemførelse  

 af større revisionssager og tilrettelægger i samarbejde med  

 kommunerne i regionen fælles større kontrolaktioner.
 Regionernes kontrolplanlægning og -arbejde skal, i det omfang det er  

 muligt, koordineres med de kommunale skatteforvaltningers skattekontrol.
Told- og Skattestyrelsen, den 2. januar  

 2001 Frantz Howitz /Karsten Juncher 1)   I Told- og  

 Skattestyrelsens egen interne nummerrække har cirkulæret nr.  

 2001-01.
