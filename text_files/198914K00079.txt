Nr BTL 79 Betænkning over Forslag til lov om ændring af lægeloven (Faglig bedømmelse  

 af ansøgere til overlægestillinger)   

 Nr L 79 1989-90, 1. samling Afgivet af Sundhedsudvalget Afgivet: 19900419 Udvalget har behandlet lovforslaget i en række møder og har herunder stillet spørgsmål til sundhedsministeren, som denne har besvaret skriftligt.
Et af udvalgets spørgsmål tillige med sundhedsministerens svar herpå er optrykt i et bilag til betænkningen.
 Endvidere har udvalget modtaget skriftlig og mundtlig henvendelse fra  

 Dansk Medicinsk Selskab.
 Herefter indstiler et flertal (udvalget med undtagelse af  

 Fremskridtspartiets medlem) lovforlaget til vedtagelse uændret.
 Et mindretal inden for flertallet (Socialistisk Folkepartis medlemmer af  

 udvalget) ønsker at udtale følgende:
 SF kan tilslutte sig lovforslaget, som indebærer en nødvendig  

 smidiggørelse af ansættelsesproceduren ved besættelse af overlægestillinger.
 SF mener, at det lægefaglige niveau med den foreslåede procedure vil være  

 sikret i tilstrækkeligt omfang.
SF har ønsket Sundhedsstyrelsens bemærkninger af 26. marts 1990, der er  

 vedlagt sundhedsministerens svar på udvalgets spørgsmål 8, optrykt i et bilag  

 til betænkningen.
I dette brev omtales de instanser, der vil blive hørt inden  

 udarbejdelse af den vejledning, der skal benyttes ved vurdering af fremtidige  

 ansøgere.
 SF anser det for en selvfølge, at Den almindelige Danske Lægeforening vil  

 få lejlighed til at udtale sig om vejledningens udformning, inden den  

 udsendes.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og ønsker at udtale  

 følgende:
Lovforslaget vil indebære en betydelig risiko for, at den kvalitet og  

 uvildighed, som har kendetegnet den hidtidige vurdering, går tabt, ligesom en  

 ensidig lokalvurdering ikke på samme måde kan tilsikre kvalitetsmæssig  

 egalisering af lægelig service i forskellige landsdele.
Ydermere er de  

 regler, som skal danne grundlag for ansættelsesmyndighedernes bedømmelse af  

 ansøgerne, endnu ikke udarbejdet.
Da dette punkt er uafklaret, kan  

 Fremskridtspartiet ikke stemme for lovforslaget.
Karen Højte Jensen (KF) Annelise Gotfredsen (KF) Merete Aarup (KF) Jørgen  

 Winther (V) Mølgaard Jensen (V) Pia Kjærsgaard (FP) fmd.
Kirsten Lee (RV)  

 Lis Noer Holmberg (CD) Inger Stilling Pedersen (KRF) Dorte Bennedsen (S)  

 Anna-Marie Hansen (S) Tove Lindbo Larsen (S) Torben Lund (S) nfmd.  

Qvist Jørgensen (S) Ingrid Rasmussen (S) Ingerlise Koefoed (SF) Birgitte  

 Husmark (SF) Bilag Et af udvalgets spørgsmål til sundhedsministeren og dennes besvarelse  

 heraf Spørgsmål 8:
»Får de lægevidenskabelige selskaber mulighed for indflydelse i  

 forbindelse med udarbejdelsen af Sundhedsstyrelsens vejledende retningslinjer  

 for, hvilke faglige elementer der skal indgå i bedømmelsen af de enkelte  

 ansøgere?» Svar:
 Sundhedsudvalgets spørgsmål har været forelagt Sundhedsstyrelsen, som har  

 afgivet bemærkninger i skrivelse af 26. marts 1990. Sundhedsstyrelsens  

 skrivelse vedlægges, idet minsteriet skal henholde sig hertil.
SUNDHEDSSTYRELSEN 26. marts 1990 Sundhedsministeriet har anmodet Sundhedsstyrelsen om  

 styrelsens bemærkninger til det af Folketingets Sundhedsudvalg som spørgsmål  

 8 stillede spørgsmål i forbindelse med udvalgets behandling af forslag til  

 lov om ændring af lægeloven (L 79 - bilag 9). Spørgsmålet giver  

 Sundhedsstyrelsen anledning til følgende bemærkninger:
Den vejledning, som forudsættes udarbejdet af Sundhedsstyrelsen, vil forud  

 for udsendelsen blive forelagt for Specialistnævnet som den sagkyndige  

 instans, der rådgiver Sundhedsstyrelsen om generelle retningslinjer for  

 kvalifikationsvurderinger, jf. herved § 4 i Sundhedsstyrelsens bekendtgørelse  

 nr. 777 af 14. december 1988 om Forretningsorden for Specialistnævnets  

 virksomhed (vedlagt).*) I det omfang der under udarbejdelse af vejledningen er behov for  

 rådgivning omkring, hvilke faglige elementer der skal indgå i bedømmelsen af  

 de enkelte ansøgere, vil man forelægge sådanne spørgsmål for de  

 tilforordnede, som efter lægelovens § 4 er udpeget inden for de enkelte  

 specialer efter indstilling fra de pågældende lægevidenskabelige selskaber.
Med venlig hilsen Palle Juul Jensen / Søren Thorning *) Ikke optrykt her.
