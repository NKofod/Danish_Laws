 I medfør af § 41, stk. 2, § 42 og § 71, stk. 5, i lov nr. 326 af 24.
 maj 1989 om tilsyn med firmapensionskasser fastsættes følgende:
Indledende bestemmelser § 1.  Firmapensionskasser omfattet af lov om tilsyn  

 med firmapensionskasser skal udarbejde årsregnskaber efter reglerne i denne  

 bekendtgørelse.
 Stk. 2.  I det følgende forstås ved:
 andele i aktieselskaber (aktier), andele i anpartsselskaber (anparter)  

 samt andele i andre virksomheders egenkapital.
 Kapitalandele i dattervirksomheder, jf. § 4 i lov om  

 forsikringsvirksomhed, og associerede virksomheder.
Virksomheder, som ikke er dattervirksomheder, men i hvilke en  

 pensionskasse har kapitalandele med henblik på en varig tilknytning, der  

 bidrager til pensionskassens aktiviteter.
En virksomhed formodes at være en  

 associeret virksomhed, hvis pensionskassen ejer 20 pct. eller mere af dens  

 kapital, medmindre andet fremgår af pensionskassens og virksomhedens forhold  

 og omstændighederne i øvrigt.
 § 2.  Balance og resultatopgørelse skal opstilles i  

 skematisk form i overensstemmelse med §§ 7 og 8.
 Stk. 2.  Opstilling af balance og resultatopgørelse må  

 kun ændres fra det ene år til det andet, hvis særlige forhold tilsiger dette.  

 Ændringen skal anføres i noterne og behørigt begrundes.
§ 3.  De i §§ 7 og 8 angivne poster skal anføres  

 særskilt og i den angivne rækkefølge.
Der kan foretages en mere detaljeret  

 opdeling af de poster, der er betegnet med arabertal (1, 2, 3 osv.). Der kan  

 tilføjes nye arabertalsposter, for så vidt disses indhold ikke er dækket af  

 en eksisterende post.
 Stk. 2.  Stk. 1 gælder tilsvarende for de poster, der er  

 nævnt i §§ 20, 23-25 og 27.
Stk. 3.  Arabertalsposter kan sammendrages, hvis de kun  

 udgør et ubetydeligt beløb, eller hvis sammendragningen fremmer  

 overskueligheden.
I sidstnævnte tilfælde skal de sammendragne poster anføres  

 særskilt i noterne.
§ 4.  Ved hver post i balance og resultatopgørelse og  

 i de noter, der er omhandlet i § 3, stk. 3, 2. pkt. og i §§ 20, 22-25 og 27,  

 anføres de tilsvarende beløb for det foregående regnskabsår.
Hvis beløbene  

 ikke er sammenlignelige, skal der så vidt muligt foretages en tilpasning af  

 beløbene.
Manglende sammenlignelighed eller foretaget tilpasning skal angives  

 og behørigt begrundes i noterne.
 Stk. 2.  Poster i balance og resultatopgørelse, som ikke  

 indeholder noget beløb, skal kun medtages, hvis det foregående årsregnskab  

 indeholder en sådan post.
 § 5.  Modregning mellem aktiv- og passivposter eller  

 mellem udgifts- og indtægtsposter må ikke foretages, jf. dog § 14.
 § 6.  Hvis et aktiv eller passiv henhører under flere  

 poster i opstillingsskemaet, skal dets forbindelse med andre poster angives  

 enten under den post, hvor det er opført, eller i noterne, hvis denne  

 angivelse er nødvendig for forståelsen af årsregnskabet.
Skemaer for balance og resultatopgørelse § 7.  Skema for balance:
AKTIVER A.
INVESTERINGSAKTIVER 1. Grunde og bygninger 2. Obligationer 3. Kapitalandele 4. Kapitalinteresser 5. Udlån med pant i fast ejendom 6. Andre lån 7. Indlån 8. Likvide beholdninger B.
ANDRE AKTIVER 1. Inventar, EDB-anlæg, automobiler m.v.
2. Tilgodehavender hos den eller de virksomheder  

 pensionskassen er tilknyttet 3. Tilgodehavender hos medlemmer 4. Periodeafgrænsningsposter 5. øvrige PASSIVER A.
EGENKAPITAL I Reserver II Overført overskud eller tab B.
PENSIONSMÆSSIGE HENSÆTTELSER I Pensionshensættelser II Erstatningshensættelser III Bonusudjævningshensættelser C.
ANDRE HENSÆTTELSER 1. Hensættelser til udskudt realrenteafgift 2. Øvrige hensættelser D.
GÆLD 1. Kreditinstitutter 2. Den eller de virksomheder pensionskassen er  

 tilknyttet 3. Genforsikringsdepoter 4. Realrenteafgift 5. Anden gæld 6. Periodeafgrænsningsposter § 8.  Skema for resultatopgørelse:
MEDLEMSBIDRAG 1. ordinære bidrag fra medlemmer 2. Ordinære bidrag fra virksomheden 3. Ekstraordinære bidrag 4. Indskud fra nyindtrådte medlemmer I Medlemsbidrag i alt (1-4) INVESTERINGSVIRKSOMHED 1. Renter m.v.
 2. Kursgevinster og -tab m.v.
3. Resultat i dattervirksomheder 4. Omkostninger i forbindelse med  

 investeringsvirksomhed II Resultat af investeringsvirksomhed (1-4) III Realrenteafgift IV Resultat af investeringsvirksomhed efter realrenteafgift (II-III) V Pensionsydelser VI Forøgelse/formindskelse af pensionshensættelser VII Administrationsomkostninger VIII Resultat af afgiven forretning IX Forøgelse/formindskelse af bonusudjævningshensættelser X Primært resultat (I-IX) XI Andre ordinære indtægter/udgifter XII Ekstraordinære indtægter/udgifter XIII Andre skatter og afgifter XIV Årets nettoresultat (X-XIII) Særlige bestemmelser for enkelte poster i  

 balancen § 9.  Investeringsaktiver er aktiver, der efter deres  

 art alene er bestemt til at give et finansafkast.
Grunde og bygninger opføres  

 altid som et investeringsaktiv.
 § 10.  Under posten kapitalandele opføres  

 kapitalandele i andre virksomheder end virksomheder, hvori pensionskassen har  

 kapitalinteresser.
§ 11.  Under posten overført overskud eller tab  

 opføres det samlede nettobeløb, der er overført af årets og af tidligere års  

 resultater.
Beløbet opdeles i balancen eller i noterne i den del, der er  

 overført fra tidligere år og den del, der er overført af årets resultat.
 § 12.  Under posten pensionshensættelser opføres den  

 samlede værdi af pensionerne inklusive bonus, der er fordelt til medlemmerne,  

 samt årets bonus.
 § 13.  Under posten erstatningshensættelser opføres  

 ubetalte forfaldne pensionsydelser samt andre ubetalte pensionsydelser, der  

 vedrører begivenheder indtruffet i regnskabsåret eller tidligere.
§ 14.  Pensionshensættelser og erstatningshensættelser  

 opføres uanset § 5 efter fradrag af den genforsikrede andel.
De hertil  

 svarende bruttobeløb og genforsikringsselskabernes andel oplyses i en note.
 § 15.  Under posten bonusudjævningshensættelser  

 opføres beløb, der er hensat til udjævning af bonusudlodningen over en  

 flerårig periode.
§ 16.  Udgifter, der er afholdt før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i aktiverne.
Indtægter, som er indgået før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i passiverne.
Dette gælder dog ikke for indgåede  

 bidrag, medmindre bidragene kun vedrører perioder efter regnskabsårets  

 afslutning.
Stk. 2.  Udgifter, dog ikke pensionsydelser, som  

 vedrører regnskabsåret, men som først vil blive betalt i de efterfølgende år,  

 skal opføres under gæld.
Indtægter, der vedrører regnskabsåret, men som først  

 betales efter balancetidspunktet, skal opføres under tilgodehavender.
 Stk. 3.  Hvis de udgifter eller indtægter, der er nævnt  

 i stk. 1 og 2, er af væsentlig betydning, skal de forklares i noterne.
§ 17.  Under posten andre hensættelser må ikke opføres  

 beløb, der er en følge af pensionskassens pensionsmæssige forpligtelser over  

 for medlemmerne og kun beløb, som har til formål at dække bestemte tab,  

 forpligtelser eller omkostninger, som kan henføres til samme eller tidligere  

 regnskabsår, og som på balancetidspunktet er sandsynlige eller sikre, men som  

 er uvisse med hensyn til deres størrelse eller tidspunktet for deres  

 afholdelse.
Hvis beløbene er af væsentlig betydning, skal de forklares i  

 noterne.
 § 18.  Pensionsmæssige hensættelser opført under post  

 B I og II, jf. § 7, samt andre hensættelser (post C, § 7) må ikke anvendes  

 til regulering af aktivernes værdi og må endvidere ikke overstige det beløb,  

 som er nødvendigt.
Særlige bestemmelser for enkelte poster i  

 resultatopgørelsen § 19.  Under posten medlemsbidrag opføres alle beløb,  

 der er betalt eller skal betales for bidragsperioder, der er påbegyndt i  

 regnskabsåret.
§ 20.  Under posten pensionsydelser opføres udbetalte  

 beløb med fradrag af erstatningshensættelserne ved regnskabsårets begyndelse  

 og tillagt erstatningshensættelserne ved regnskabsårets slutning.
Beløbet  

 specificeres i resultatopgørelsen eller i en note på følgende poster:
 § 21.  Under posten forøgelse/formindskelse af  

 pensionshensættelser opføres forskellen mellem pensionshensættelserne primo  

 året og ultimo året.
 § 22.  Under posten administrationsomkostninger  

 opføres samtlige omkostninger forbundet med pensionskassens virksomhed,  

 herunder afskrivninger på aktiver opført under post B 1. Omkostninger, der er  

 direkte forbundet med investeringsvirksomheden posteres dog under  

 omkostninger i forbindelse med investeringsvirksomhed.  

 Administrationsomkostningerne specificeres efter art i resultatopgørelsen  

 eller i en note.
 § 23.  I posten resultat af afgiven forretning indgår  

 følgende, der specificeres i resultatopgørelsen eller i en note:
 § 24.  Under renter m.v. opføres følgende, der  

 specificeres i resultatopgørelsen eller i en note:
§ 25.  Under kursgevinster og -tab m.v. opføres  

 værdireguleringer samt salgsgevinster og -tab i det omfang, disse ikke er  

 indeholdt i posterne renter m.v. og resultat i dattervirksomheder.
Beløbet  

 specificeres i resultatopgørelsen eller i en note på følgende:
 § 26.  Under posten realrenteafgift opføres den  

 realrenteafgift, der hviler på det afkast, der indgår i resultatopgørelsen  

 uanset om afgiften er aktuel eller først skal betales i senere perioder.
 § 27.  Under posten andre skatter og afgifter opføres  

 følgende, der specificeres i resultatopgørelsen eller i en note:
Bestemmelser om værdiansættelse § 28.  Ud over de almindelige principper i § 41, stk.  

 1 og 3, i lov om tilsyn med firmapensionskasser fastsættes de i §§ 29-41  

 anførte regler for værdiansættelse.
 § 29.  Fastforrentede lån og værdipapirer i danske  

 kroner ansættes til anskaffelsesprisen med tillæg af den værdiregulering, der  

 ved konstant effektiv rente fremkommer som følge af forkortelsen af  

 restløbetiden.
 Stk. 2.  Indeksobligationer i danske kroner ansættes dog  

 til anskaffelsesprisen med tillæg for indeksreguleringer beregnet efter den  

 på tidspunktet for indeksreguleringen senest noterede officielle kurs.
 Stk. 3.  Værdireguleringstillægget efter stk. 1 beregnes  

 efter samme metode som pensionskassen anvender ved opgørelsen af  

 realrenteafgiftsgrundlaget efter lov om realrenteafgift.
 Stk. 4.  Pensionskasser, der ikke betaler  

 realrenteafgift, kan undlade at foretage værdiregulering efter stk. 1 og  

 ansætte de nævnte lån og værdipapirer til anskaffelsesprisen.
 § 30.  Værdipapirer, der ikke er omfattet af § 29, og  

 som er genstand for offentlig kursnotering, ansættes højst til den på  

 balancetidspunktet senest noterede officielle kurs.
§ 31.  Kapitalinteresser i dattervirksomheder ansættes  

 højst til den regnskabsmæssige indre værdi ifølge dattervirksomhedens  

 årsregnskab § 32.  Kapitalandele, der ikke er omfattet af §§ 30 og  

 31 ansættes højst til en skønnet markedsværdi med udgangspunkt i det senest  

 foreliggende årsregnskab for den pågældende virksomhed.
 § 33.  Andre værdipapirer samt udlån ansættes højst  

 til en skønnet markedsværdi.
 § 34.  Uafviklede handler med værdipapirer,  

 terminsforretninger, futures og optioner ansættes til den værdi kontrakterne  

 har på balancetidspunktet (mark to market).
 § 35.  Grunde og bygninger samt aktiver opført under  

 post B 1, værdiansættes med udgangspunkt i anskaffelsesprisen.
 Stk. 2.  Anskaffelsesprisen fås ved til købsprisen at  

 lægge de omkostninger, der er foranlediget af anskaffelsen.
 Stk. 3.  Anskaffelsesprisen for aktiver omfattet af stk.  

 1 med en begrænset brugstid skal formindskes ved afskrivninger, der tilsigter  

 en systematisk afskrivning af aktiverne over deres brugstid.
 Stk. 4.  Aktiver omfattet af stk. 1, hvis værdi er  

 væsentlig højere end anskaffelsesprisen eller det beløb, hvortil de er  

 optaget i balancen for det foregående år, kan dog opskrives til den højere  

 værdi, hvis værdiforøgelsen må antages at være af varig karakter.
 Stk. 5.  Er værdien af et aktiv lavere end den værdi,  

 hvortil det kan opføres efter stk. 1 og stk. 3 af årsager, som ikke kan  

 antages at være forbigående, skal det pågældende aktiv nedskrives til den  

 lavere værdi.
 Stk. 6.  Ansættelse til den i stk. 5 nævnte lavere værdi  

 kan ikke opretholdes, når begrundelsen for nedskrivningen ikke længere  

 består.
 § 36.  Poster i balancen i fremmed mønt omregnes efter  

 den ved regnskabsårets slutning noterede valutakurs.
 § 37.  Af- og nedskrivninger samt opskrivninger skal  

 indgå i resultatopgørelsen.
 § 38.  Stiftelsesomkostninger og  

 organisationsomkostninger må ikke opføres som aktiv.
§ 39.  Et eventuelt forskelsbeløb (goodwill) på  

 erhvervelsestidspunktet mellem anskaffelsesprisen og den værdi de erhvervede  

 aktiver eller passiver kan ansættes til efter reglerne i denne bekendtgørelse  

 kan efter tilladelse fra Finanstilsynet opføres som aktiv under en særskilt  

 post.
Finanstilsynet foreskriver samtidig afskrivningsperioden.
 § 40.  Pensionshensættelserne opgøres af  

 pensionskassens aktuar i overensstemmelse med det eller de af Finanstilsynet  

 godkendte tekniske grundlag.
 § 41.  Genforsikringens andel af  

 pensionshensættelserne og erstatningshensættelserne opgøres på grundlag af  

 pensionskassens genforsikringskontrakter.
 § 42.  Når særlige omstændigheder i det enkelte  

 tilfælde måtte tale for det, kan Finanstilsynet påbyde en nedskrivning af  

 bogførte værdier af en pensionskasses aktiver eller en forøgelse af dens  

 hensættelser.
Særlige bestemmelser for små pensionskasser § 43.  Pensionskasser med færre end 50 medlemmer kan  

 undlade at opføre gevinster og tab ved salg af realrenteafgiftsbelagte  

 værdipapirer i resultatopgørelsen mod i stedet at overføre sådanne gevinster  

 og tab til en realisationsfond opført under egenkapital i balancen.
Stk. 2.  Ved anvendelsen af stk. 1 formindskes saldoen  

 på realisationsfonden ved årets udgang med 20 pct. som skal indgå i  

 resultatopgørelsen.
Beløbet opføres under en særskilt post, »overført  

 fra realisationsfond«, under kursgevinster og -tab, jf. § 25.
Bestemmelser om indholdet af noterne § 44.  Ud over de oplysninger, der kræves i andre  

 bestemmelser, skal årsregnskabet give de særlige oplysninger, der er nævnt i  

 §§ 45-54. Oplysningerne kan enten gives i noter til de regnskabsposter,  

 hvortil de hører, eller optages som selvstændige poster i balancen eller  

 resultatopgørelsen.
§ 45.  Der skal gives oplysning såvel om de  

 værdiansættelsesmetoder, der anvendes for de forskellige poster i  

 årsregnskabet, som de ved af-, ned- og opskrivninger benyttede  

 beregningsmetoder.
Hvis beløbet i en post i årsregnskabet er fremkommet ved  

 omregning fra fremmed valuta, skal grundlaget for omregningen til national  

 valuta anføres.
Stk. 2.  Hvis beløbet i en post i årsregnskabet er  

 fremkommet ved en fordelingsberegning, skal der gives oplysning om  

 beregningsmetoden.
Er beregningsmetoden ændret i forhold til det foregående  

 regnskabsår skal dette oplyses med angivelse af ændringens betydning for  

 årsregnskabets enkelte poster og sammenligneligheden med det tilsvarende  

 beløb for det foregående regnskabsår, jf. § 4, stk. 1.
§ 46.  Kapitalandele skal specificeres med angivelse  

 for hver enkelt virksomhed af dens navn, kapitalandelenes pålydende værdi og  

 den værdi, hvortil de er optaget i balancen, såfremt pensionskassen ejer mere  

 end 10 pct. af selskabskapitalen.
Specifikationen kan med Finanstilsynets  

 tilladelse undlades i det omfang, en sådan måtte være til skade for  

 pensionskassen.
 Stk. 2.  For kapitalinteresser i dattervirksomheder skal  

 endvidere oplyses størrelsen af virksomhedens egenkapital og resultat ifølge  

 det senest godkendte årsregnskab samt hvor stor en andel, der ejes.
§ 47.  Hvis pensionskassen har stillet pant eller  

 anden sikkerhed i aktiver, skal dette oplyses med angivelse af omfanget af  

 pantsætningen og de pantsatte aktivers bogførte værdi, specificeret for de  

 enkelte poster.
Sikkerhedsstillelse for dattervirksomheder skal opføres  

 særskilt.
Stk. 2.  Der skal gives oplysning om den samlede  

 størrelse af henholdsvis kautions- og garantiforpligtelser og andre  

 økonomiske forpligtelser, som ikke er opført i balancen, for så vidt  

 angivelsen heraf er af betydning for bedømmelsen af den økonomiske stilling.  

 Har pensionskassen indgået leje- eller leasingkontrakter af væsentlig  

 betydning for pensionskassens drift, skal forpligtelserne i henhold til  

 kontrakterne særskilt angives.
Forpligtelser over for den eller de  

 virksomheder, som pensionskassen er tilknyttet, og dens eller disses  

 dattervirksomheder skal opføres særskilt.
 § 48.  For grunde og bygninger skal oplyses:
 Stk. 2.  Hvis beløbet opført under stk. 1, nr. 9,  

 indbefatter grunde og bygninger, som ikke har været genstand for offentlig  

 ejendomsvurdering, og som følgelig ikke er omfattet af beløbet opført under  

 stk. 1, nr. 10, skal den bogførte værdi af disse grunde og bygninger oplyses  

 særskilt.
 § 49.  For hvert af følgende kategorier af  

 værdipapirer skal oplyses bogført værdi og markedsværdi ved regnskabsårets  

 begyndelse og ved regnskabsårets udgang samt årets nettoinvesteringer:
 § 50.  Den andel af selskabets investeringsaktiver,  

 hvoraf afkastet indgår i afgiftsgrundlaget efter lov om realrenteafgift §§ 3  

 - 3b skal oplyses.
 Stk. 2.  Den andel af det ellers afgiftsbelagte afkast,  

 som er friholdt for realrenteafgift efter lov om realrenteafgift § 8, skal  

 oplyses.
 Stk. 3.  Oplysningerne efter stk. 1 og 2 skal gives  

 tilsvarende for det foregående regnskabsår.
§ 51.  Antallet af medlemmer i pensionskassen ved  

 regnskabsårets udgang skal oplyses fordelt på tjenestegørende medlemmer og  

 medlemmer, der modtager pension.
Oplysningerne gives tilsvarende for det  

 foregående regnskabsår.
§ 52.  Der skal gives oplysning om det gennemsnitlige  

 antal beskæftigede i regnskabsåret.
Personaleudgifterne skal oplyses og  

 specificeres på henholdsvis løn, pension og andre udgifter til social  

 sikring.
Stk. 2.  Det samlede beløb til lønninger og vederlag  

 m.v. til medlemmer af bestyrelse og direktion for deres funktion i  

 pensionskassen skal oplyses fordelt på hver kategori.
Det samme gælder  

 forpligtelser til at yde pension til de nævnte.
Tantieme til bestyrelsen skal  

 særskilt oplyses.
 § 53.  Ændringer i egenkapitalens størrelse og  

 fordeling i forhold til sidste regnskabsår skal specificeres.
§ 54.  Pensionskassens beregnede solvensargen og  

 basiskapital ved regnskabsårets udgang skal oplyses.
En eventuel forskel  

 mellem basiskapitalen og egenkapitalen ifølge balancen skal forklares.
Straffebestemmelser § 55.  Forsætlig eller groft uagtsom overtrædelse af  

 §§ 2-6, jf. kapitel 2, §§ 9-27, §§ 29-41 og §§ 43-54 straffes med bøde.
Ikrafttrædelses- og overgangsbestemmelser § 56.  Bekendtgørelsen finder anvendelse for  

 regnskabsår, der begynder 1. januar 1989 og senere.
Stk. 2.  I det første årsregnskab, der aflægges efter  

 reglerne i denne bekendtgørelse, kan bestemte specifikationskrav fraviges,  

 hvis de pågældende oplysninger ikke er tilgængelige og kun kan tilvejebringes  

 med væsentlige udgifter eller tidsforbrug.
I så fald skal det i noterne til  

 årsregnskabet oplyses, hvilke specifikationskrav der er fraveget og årsagen  

 hertil.
 § 57.  En realisationsfond i åbningsbalancen for det  

 første årsregnskab, der udarbejdes efter reglerne i denne bekendtgørelse,  

 skal opløses uden om resultatopgørelsen.
 Stk. 2.  I det omfang der ikke i åbningsbalancen er  

 hensat et beløb til dækning af den forventede fremtidige realrenteafgift af  

 en positiv realisationsfond i takt med, at denne indgår i afgiftsgrundlaget,  

 skal et sådant beløb hensættes i åbningsbalancen.
 Stk. 3.  Det skal fremgå af noterne til det første  

 årsregnskab, der udarbejdes efter reglerne i denne bekendtgørelse, hvorledes  

 realisationsfonden er blevet fordelt.
 Stk. 4.  Stk. 1-3 finder ikke anvendelse for  

 pensionskasser, der anvender § 43.
 § 58.  En kursreservefond i åbningsbalancen for det  

 første årsregnskab, der udarbejdes efter reglerne i denne bekendtgørelse,  

 oprettet i medfør af § 13, stk. 13, i lov om tilsyn med firmapensionskasser,  

 jf. lovbekendtgørelse nr. 4 af 12. januar 1984, skal opløses uden om  

 resultatopgørelsen, således at beløbet indgår i reserverne under egenkapital,  

 jf. lov om tilsyn med firmapensionskasser § 80.
