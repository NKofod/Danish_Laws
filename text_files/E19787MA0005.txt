 Der er rejst spørgsmål om den afgiftsmæssige stilling for en naturlæge,  

 der arbejder med akupunktur, zoneterapi og massage.
 Sundhedsstyrelsen har oplyst, at behandlinger med akupunktur og zoneterapi  

 ikke er godkendt som sundhedspleje af det offentlige, og at de derfor ikke er  

 tilskudsberettigede i henhold til sygesikringsordningen, hvorimod  

 massagebehandling af det offentlige kan være en godkendt behandlingsform, som  

 er tilskudsberettiget.
 Naturlægens virksomhed omfattes af afgiftspligten.
 Massagebehandling vil dog kunne undtages for afgiftspligten, såfremt det  

 over for toldvæsenet dokumenteres, at der er tale om en af det offentlige  

 autoriseret behandlingsform, som er tilskudsberettiget efter  

 sygesikringsordningen.
