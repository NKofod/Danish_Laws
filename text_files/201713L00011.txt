Vedtaget af Folketinget ved 3. behandling den 27. februar 2018 Forslag til Lov om ændring af adoptionsloven (Bemyndigelse til at indgå aftale med Færøerne om danske og færøske regler om adoption) § 1 I adoptionsloven, jf. lovbekendtgørelse nr. 1821 af 23. december 2015, foretages følgende ændring:
 1. Efter § 25 d indsættes:
»§ 25 e.
Børne- og socialministeren kan indgå aftale med myndighederne på Færøerne om forholdet mellem reglerne for Danmark og Færøerne om adoption.
Aftalen finder anvendelse her i landet efter bekendtgørelse i Lovtidende.« § 2 Loven træder i kraft den 29. juli 2018.
§ 3 Loven gælder ikke for Færøerne og Grønland.
