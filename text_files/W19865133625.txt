 Ansøgning om patent på »foder- og fodertilsætningsmiddel«  

 blev afslået af Patentdirektoratet p.g.a. manglende opfindelseshøjde.
 Afgørelsen stadfæstet af Patentankenævnet skønt ændring af  

 patentkravene.
År 1986, den 13. maj afsagde patentankenævnet (Beyer, Grønning-Nielsen,  

 P.F.
Jensen, Asger Nielsen, Ansgar Sørensen) følgende k e n d e l s e i sagen j.nr.
P. 25/84: Klage fra Ciba-Geigy A/S, Schweiz, v/Dansk Patent Kontor ApS.
over patentdirektoratets afgørelse af 16. august 1984 af patentansøgning nr.  

 2317/78.
 Den 25. maj 1978 indleverede klageren en ansøgning om patent på et  

 »foder- og fodertilsætningsmiddel«.
 Ansøgningens krav af 27. september 1978 lød således:
 »1. Foder- og fodertilsætningsmidler til hus- og nyttedyr, k e n d e  

 t e g n e t ved, at de indeholder avilamycin.
 2. Fodermidler ifølge krav 1, k e n d e t e g n e t ved, at de indeholder  

 fra 1 til 500 ppm avilamycin.
 3. Fodermidler ifølge krav 1, k e n d e t e g n e t ved, at de indeholder  

 fra 1 til 200 ppm avilamycin.
 4. Fodermidler ifølge krav 1, k e n d e t e g n e t ved, at de indeholder  

 fra 5 til 50 ppm avilamycin.
 5. Fodertilsætningsmidler ifølge krav 1, k e n d e t e g n e t ved, at de  

 ved siden af sædvanlige bære- og tilsætningsstoffer indeholder 0,1 til 25  

 vægtprocent avilamycin.
 6. Fodertilsætningsmidler ifølge krav 1 og 5, k e n d e t e g n e t ved,  

 at de ved siden af sædvanlige bære- og tilsætningsstoffer indeholder 1 til 5  

 vægtprocent avilamycin.
 7. Anvendelse af avilamycin som vækstfremmende midel til hus- og nyttedyr.
8. Anvendelse af avilamycin som vækstfremmende middel til svin, fjerkræ,  

 kalve og drøvtyggere.« Patentdirektoratet udtalte i skrivelse af 24. september 1981:
 »Som det også anføres i ansøgningens beskrivelse, er det kendt at  

 sætte virksomme stoffer, såsom antibiotika, til et foder, hvorved opnås at  

 dyrenes foderudnyttelse forbedres med den størst mulige vægtforøgelse til  

 følge.
 Det er endvidere kendt, at udvælgelsen af antibiotika bør ske blandt  

 sådanne antibiotika, som ikke benyttes i humanmedicinen, ligesom de  

 pågældende antibiotika ikke må have tendens til at frembringe resistente  

 bakterier, jfr. f.eks. tysk fremlæggelsesskrift nr. 1.041.782, se især spalte  

 1, 1. afsnit.
 Det må derfor anses for en selvfølge, at de i beskrivelsen side 2, 2.  

 afsnit opstillede kriterier skal være opfyldt.
 Det må derfor anses for nærliggende for en fagmand at undersøge om  

 avilamycin, der opfylder de selvfølgelige kriterier for anvendeligheden, har  

 den forventede vækstfremmende og bedre foderudnyttende virkning.
Ansøgningsn skønnes derfor ikke at omhandle en patenterbar  

 opfindelse.« Klageren udtalte hertil i skrivelse af 24. marts 1982: ....
»I det modholdte tyske patentskrift mangler der ved beskrivelsen af  

 det deri omhandlede antibiotikum xanthocillins egenskaber og karakteristika  

 konkrete oplysninger om, hvilke sygdomsfremkaldende bakterier dette  

 antibiotikum er virksomt mod.
Kendskab til et antibiotikums antibakterielle  

 virkningsspektrum er imidlertid nødvendigt, for at man kan vurdere dets  

 anvendelighed som fodertilsætningsmiddel under hensyntagen til en mulig  

 resistensdannelse hos sygdomsfremkaldere, som er farlige for mennesker.
Til bedømmelse af dette forhold og til en til bunds gående bedømmelse af  

 den kendte teknik i forhold til den foreliggende opfindelse er det nødvendigt  

 at søge yderligere oplysninger.
Disse oplysninger kan fås fra tyske  

 patentskrift nr. 882.139, som er anført i det modholdte tysk  

 fremlæggelsesskrift, jfr, spalte 1, 2. afsnit.
Det fremgår entydigt af tysk  

 patentskrift nr. 882.139, at xanthocillin har et bredt virkningsspektrum mod  

 human-patogene sygdomsfremkaldere, og især er dets virkning mod gramnegative  

 bakterier udtrykkeligt fremhævet, jfr. side 2, linie 59-60. Som eksempler på  

 sådanne anføres bakterier, som fremkalder tyfus, paratyfus, enteritis og  

 dysenteri, samt Bacterium coli.
Disse bakterier fremkalder yderst farlige  

 sygdomme hos mennesker, og de hører til gruppen enterobateriaceae.
Indgivelse  

 af xanthocillin til nyttedyr over længere tidsrum, som det er almindeligt med  

 henblik på opnåelse af vægtforøgelse, fører til en forøget risiko for  

 resistensdannelse hos de enterobacteriaceae, som findes i dyrenes  

 fordøjelsessystem.
Denne risiko er så meget større som der hos den nævnte  

 gruppe enterobacteriaceae let opstår en multipel-resistens som følge af  

 R-faktorer (ensartede genetiske underenheder). Dette betyder, at der ved  

 indgift af det fra Penicillium notatum (jfr. tysk patentskrift nr. 882.139)  

 udvundne xanthocillin sker en farlig understøtning af penicillinderivaters  

 manglende virkning mod de nævnte sygdomsfremkaldere hos mennesker.
 På den anden side anvendes xanthocillin som følge af det i tysk  

 patentskrift nr. 882.139 anførte virkningsspektrum indvortes mod  

 infektionssygdomme, og dets anvendelse som fodermiddeltilsætning i et længere  

 tidsrum til opnåelse af vægtforøgelse af nyttedyr er derfor ganske  

 uacceptabelt på baggrund af den nuværende viden (fare for kontaminering af  

 animalske produkter bestemt til menneskeføde).
 Af de ovenfor anførte årsager bør der ikke anvendes antibiotika, som  

 f.eks. xanthocillin, som fodertilsætninger til opnåelse af vægtforøgelse hos  

 sunde nyttedyr.
Ud fra en totalbetragtning støttet på den samlede viden fra det modholdte  

 tyske fremlæggelsesskrift og det i sammenhæng dermed anførte tyske  

 patentskrift kan der på ingen måde drages slutninger med hensyn til  

 anvendeligheden af avilamycin som fodertilskud til opnåelse af vægtforøgelse  

 hos dyr, da avilamycin har helt andre egenskaber.
I modsætning til  

 santhocillin har det ved den foreliggende opfindelse anvendte avilamycin  

 derimod ingen eller næsten ingen virkning mod gram-negative bakterier,  

 hvilket fremgår af den fremhævede virkning mod gram-positive bakterier, jfr.  

 beskrivelsen til nærværende ansøgning, side 2, linie 11. En resistensdannelse  

 hos de gram-negative, human-patogene enterobacteriaceae er derfor udelukket  

 ved anvendelse af avilamycin, hvilket derimod ikke er tilfældet ved  

 anvendelse af xanthocillin.
De i nærværende ansøgning anvendte foder- og fodertilsætningsmidler  

 indeholdende avilamycin som aktiv bestanddel adskiller sig således væsentligt  

 fra det fra tysk fremlæggelsesskrift nr. 1.041.782 kendte fodermiddel  

 indeholdende xanthocillin.« Ved skrivelse af 16. august 1984 afslog direktoratet ansøgningen med  

 følgende begrundelse:
 »1. Deres ovennævnte skrivelse (24. marts 1982) ses kun at indeholde  

 en redegørelse for, hvorfor den i nærværende ansøgning omhandlede opfindelse  

 må anses for patenterbar i forhold til den opfindelse, der er beskrevet i det  

 herfra fremdragne tyske fremlæggelsesskrift nr. 1.041.782.
 2. Imidlertid blev nævnte fremlæggelsesskrift alene fremdraget med den  

 hensigt at underbygge påstanden om, at det er almindelig kendt, at  

 udvælgelsen af antibiotika til anvendelse som vækstfremmende  

 foderstofadditiver bør foretages blandt antibiotika med nogle nærmere angivne  

 egenskaber, jfr. 2. afsnit i skrivelsen herfra af 24. september 1981, og  

 denne påstands rigtighed er da heller ikke bestridt af Dem.
 3. Deres ovennævnte skrivelse indeholder således ingen imødegåelse af det  

 i nævnte skrivelse herfra fremførte.
4. Af de grunde,der er anført i skrivelsen herfra af 24. september 1981  

 skønnes herefter vedblivende, at den i ansøgningen omhandlede opfindelse ikke  

 er patenterbar.« Denne afgørelse har klageren ved skrivelse af 16. oktober 1984 indbragt  

 for patentankenævnet.
 I skrivelse af 2. april 1985 har klageren nedlagt påstand om, at den  

 påklagede afgørelse omstødes, således at ansøgningen af direktoratet optages  

 til fortsat behandling principalt på grundlag af kravene af 27. september  

 1978, subsidiært på grundlag af følgende krav:
 »1. Foder- og fodertilsætningsmidler til hus- og nyttedyr, k e n d e  

 t e g n e t ved, at de indeholder fra 1-500 ppm avilamycin.
 2. Fodermidler ifølge krav 1, k e n d e t e g n e t ved, at de indeholder  

 fra 1-200 ppm avilamycin.
 3. Fodermidler ifølge krav 1, k e n d e t e g n e t ved, at de indeholder  

 fra 5-50 ppm avilamycin.
 4. Fodertilsætningsmidler ifølge krav 1, k e n d e t e g n e t ved, at de  

 ved siden af sædvanlige bære- og tilsætningsstoffer indeholder 0,1 til 25  

 vægtprocent avilamycin.
 5. Fodertilsætningsmidler ifølge krav 1 og 4, k e n d e t e g n e t ved,  

 at de ved siden af sædvanlige bære- og tilsætningsstoffer indeholder 1-5  

 vægtprocent avilamycin.
 6. Anvendelse af avilamycin som vækstfremmende middel til hus- og  

 nyttedyr.
7. Anvendelse af avilamycin som vækstfremmende middel til svin, fjerkræ,  

 kalve og drøvtyggere.« Klageren har i ankebegrundelsen i hovedsagen gentaget sin procedure for  

 patentdirektoratet.
 Sagen har været behandlet i nævnets møde den 28. april 1986.
 Klageren havde ikke ønsket at give møde.
 Under nævnets behandling af sagen er fremdraget kendelse af 17. januar  

 1984 i sagen P. 25/79 (ans.nr. 4772/68).
 Nævnet udtaler:
 Idet de for nævnet forelagte subsidiære krav ikke kan føre til andet  

 resultat tiltrædes det, at ansøgningen af de af patentdirektoratet anførte  

 grunde er afslået.
Herefter bestemmes:
 Den påklagede afgørelse stadfæstes.
