Det forhold, at der var oprettet en uddannelsesaftale, bevirkede, at  

 Tvistighedsnævnet var kompetent til at behandle en sag mellem parterne, selv  

 om det viste sig, at virksomheden ikke kunne godkendes som uddannelsessted,  

 og aftalen derfor ikke var registreret hos arbejdsformidlingen.
Klageren  

 tilkendt erstatning.
I nævnet til behandling af tvistigheder mellem efg-elever og  

 praktikvirksomheder er der den 29. januar 1980 i sag nr. 22/1979 efg-elev A  

 mod firma B, afsagt sålydende KENDELSE: Ved praktikaftale af 1. juli 1978 blev klageren A ansat som  

 praktikelev hos indklagede B.
Praktiktiden er i aftalen fastsat til 1. juli  

 1978 til 30. juni 1980, og hovederhvervsområdet er givet som kontor med  

 uddannelsesretning/branche: Kontorreproduktion.
Aftalen blev af indklagede  

 indsendt til Arbejdsformidlingen den 21. juli 1978. Efter at sagen havde  

 været behandlet i det faglige fællesudvalg for kontorlærlinge, jfr. § 8, stk.  

 3 i lov nr. 289 af 8. juni 1977 om erhvervsfaglige grunduddannelser meddelte  

 Arbejdsformidlingen den 4. januar 1979, at indklagedes virksomhed ikke kunne  

 godkendes som praktiksted.
Indklagede indbragte afgørelsen for  

 erhvervsuddannelsesudvalget.
Klageren fratrådte stillingen den 1. februar  

 1979. I skrivelse af 22. november 1979 stadfæstede  

 erhvervsuddannelsesudvalget den trufne afgørelse.
 Ved skrivelse af 4. april 1979 har klageren rejst sag for  

 Tvistighedsnævnet med påstand om erstatning stor 15.000 kr., subsidiært et  

 mindre beløb.
 Som begrundelse er anført, at klageren har forspildt den praktiktid, hun  

 ellers kunne have haft inden for kontorfaget, og at indklagede burde have  

 søgt godkendelse som praktiksted, før aftalen blev oprettet.
Indklagede har principielt påstået klagen afvist som hørende under de  

 almindelige domstole.
Der foreligger ikke en godkendt praktikaftale, og  

 Tvistighedsnævnet er derfor ikke kompetent til at behandle sagen.
Subsidiært  

 har indklagede påstået frifindelse.
Han har herved henvist til, at hans  

 fader, der er tidligere indehaver af firmaet og stadig virker i dette,  

 forestår uddannelsen af lærlinge og efg-elever, i tidens løb har uddannet  

 adskillige lærlinge.
Der har aldrig været rejst tvivl om firmaets  

 berettigelse hertil, og firmaet har ikke skiftet formål eller karakter, efter  

 at indklagede har overtaget det fra 1. janaur 1978. Til dokumentation af det  

 anførte er fremlagt lærekontrakt af 22. juni 1971 om oplæring af en lærling i  

 kontorfaget med speciel uddannelse i kontorreproduktion.
Kontrakten er  

 godkendt af Arbejdsformidlingen den 7. juli 1971. Endvidere er anført, at det  

 ikke kan komme indklagede til skade, at der er hengået så lang tid, før  

 afgørelsen om firmaets egnethed som praktiksted blev truffet.
 Med hensyn til nævnets kompetence bemærkes, at den foreliggende  

 uddannelsesaftale af 1. juli 1978 udtrykkeligt angiver at være oprettet i  

 henhold til § 10 i loven om erhvervsfaglige grunduddannelser, ligesom aftalen  

 også i øvrigt opfylder betingelserne i kap. 3 i Undervisningsministeriets  

 bekendtgørelse nr. 380 af 31. juli 1978 om optagelse og om uddannelsesaftaler  

 m.v. for elever i de erhvervsfaglige grunduddannelser.
 Nævnet findes herefter at være kompetent til at behandle sagen, hvorfor  

 indklagedes påstand om sagens afvisning ikke kan tages til følge.
I hvert fald under de foreliggende omstændigheder, hvor det ikke for  

 indklagede måtte fremstå åbenbart, at hans virksomhed ikke kunne godkendes  

 som praktikvirksomhed, findes det ikke at burde komme ham til skade, at der  

 er hengået adskillige måneder, før afgørelsen om godkendelse forelå.
Da  

 indklagede ej heller i øvrigt findes at have udvist noget til erstatning  

 forpligtede forhold, vil han være at frifinde.
Det er herefter ikke fornødent  

 at tage stilling til det af klageren anførte, hvorefter praktikforholdet  

 retteligt var aftalt til påbegyndelse den 1. april 1978 og ikke som i  

 kontrakten anført den 1. juli 1978.
 Ingen af parterne findes at burde betale sagsomkostninger til den anden  

 part.
 THI BESTEMMES:
 Indklagede B frifindes for det af klageren A under denne sag rejste krav.
