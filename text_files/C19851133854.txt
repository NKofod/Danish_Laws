 Justitsministeriets cirkulære nr. 202 af 20. september 1974 om adgang for  

 journalister og pressefotografer til at passere gennem politiafspærringer:
1. Der bør kun gives journalister og pressefotografer  

 adgang til at passere politiafspærringer, hvis de legitimerer sig ved et  

 særligt pressekort, der er forsynet med indehaverens fotografi.
Nærmere  

 meddelelse om pressekortets udstedelse, udseende og indhold vil blive udsendt  

 af rigspolitichefen.
Er det i særlige tilfælde påkrævet, kan politimesteren (i København  

 politidirektøren) dog udstede særlige passerkort, der giver adgang gennem  

 politiafspærringer.
Disse kort, der i udseende tydeligt må adskille sig fra  

 de ovennævnte pressekort, har alene gyldighed i vedkommende politikreds og  

 kun for en enkelt lejlighed eller for et bestemt angivet kortere tidsrum.
 Journalister og pressefotografer skal under ophold inden for afspærringer  

 rette sig efter politiets anvisninger og navnlig respektere forbud mod adgang  

 til bestemte steder og mod henvendelse til eller samtale med bestemte  

 personer.
 Når omstændighederne gør det ønskeligt, kan politiet nægte indehavere af  

 pressekort eller passerkort adgang til afspærrede områder, for eksempel til  

 gerningsstedet for en forbrydelse.
Justitsministeriets cirkulære nr. 11 af 10. februar 1939 ophæves.' Pressekortets udstedelse 2. Pressekort udstedes af redaktørorganisationen  

 Danske Dagblades Forening (DDF), journalistorganisationen Dansk  

 Journalistforbund (DJ) og Fotografisk Landsforbund (FL) til medlemmer, der  

 har journalistisk eller pressefotografisk arbejde som hovedbeskæftigelse.
Gennem Fællesudvalget for danske Presseorganisationer (FDP) kan udstedes  

 pressekort til andre med journalistik som hovederhverv, herunder til  

 medlemmer af Den udenlandske Presseforening i Danmark og til udenlandske  

 journalister, hvis forbund er tilknyttet International Federation of  

 Journalists (IFJ), normalt tidsbegrænset og mod deponering i Dansk  

 Journalistforbund af det nationale pressekort.
Pressekortene er ens af  

 udseende.
Pressekortets udseende og indhold 3. På kortet er anført indehaverens CPR-nummer,  

 eventuelt stilling, navn, adresse og foto.
Endvidere er anført forkortelse  

 for udstederne (DDF-DJ eller FL), løbenummer og angivelse af, hvilken  

 organisation kortets indehaver er medlem af.
Nederst er påtrykt følgende tekst: »Dette kort giver adgang gennem  

 politiafspærringer, jfr. dog bestemmelsen i justitsministeriets cirkulære nr.  

 202 af 20. september 1974.« Gengivelse af et pressekorts forside:
På kortets bagside er på engelsk, fransk, tysk, spansk og russisk trykt en  

 opfordring til at yde indehaveren støtte i arbejdet.
Endvidere er her anført  

 kortets udløbsdato, navnene på de udstedende organisationer og en bestemmelse  

 om aflevering ved medlemskabets ophør. endelig er kortets bagside påført  

 underskriften af enten formanden for Dansk Journalistforbund, formanden for  

 Danske Dagblades Forening eller formanden for Fotografisk Landsforbund.
 Forsiden af kortet er for årene 1984-86 trykt i blåt og sort, bagsiden i  

 sort.
Bestemmelser fastsat af redaktør- og journalistorganisationerne 4. Redaktør-, journalist- og fotograforganisationerne  

 fører en fortegnelse over udstedte pressekort.
Pressekortet tilhører  

 organisationerne, der også inddriver kort, der ikke længere er gyldige.  

 Kortene hjemfalder i tilfælde af en indehavers udtræden af organisationen  

 eller i tilfælde af død, men ikke ved pensionering.
Såfremt inddrivelse af en  

 eller anden grund ikke kan gennemføres, underretter den pågældende  

 organisation rigspolitichefen (rigsregistraturen), der fører en fortegnelse  

 over kort, der kan befrygtes at være på urette hænder.
I Dansk  

 Journalistforbund findes et til enhver tid ajourført kartotek over gyldige  

 kort udstedt af DDF, DJ og FDP.
Der kan rettes henvendelse til kartoteket på  

 telefon (01) 14 23 88. Tilsvarende kartotek føres over de af FL udstedte  

 pressekort.
Henvendelse hertil kan rettes på telefon (01) 81 42 22.
Pressefotografemblemer og pressefotografskilte (PF-emblemer og PF-skilte) 5. For at lette arbejdet for såvel politiet som  

 pressefotografer udleverer Pressefotografforbundet til pressefotografer med  

 pressekort et emblem, der under arbejdet inden for politiafspærringer bæres  

 på venstre revers.
 Pressefotografforbundet har desuden til medlemmer med pressekort udleveret  

 et forstørret emblem i skilteform til anbringelse indvendig i medlemmernes  

 biler.
Pressefotografer med PF-emblem eller -skilt har pligt til at medbringe og  

 på opfordring forevise pressekort.
PF-skilte i biler giver ingen særlige  

 rettigheder, ej heller med hensyn til parkering.
 PF-emblemet ser således ud:
 Kundgørelse II nr. 7 af 7. marts 1984 ophæves.
