 I medfør af § 6a, stk. 2 og 3, i lov om udøvelse af lægegerning, jf.
lovbekendtgørelse nr. 426 af 19. august 1976, senest ændret ved lov nr. 351 af 14. maj 1992, fastsættes:
Oprettelse af livstestamenter § 1.  Enhver, der er over 18 år og ikke umyndiggjort i  

 personlig henseende, kan oprette et livstestamente.
Heri udtrykkes testators  

 ønske om behandlingen, når testator måtte komme i en tilstand, hvor  

 selvbestemmelsesretten ikke længere kan udøves på anden måde, jf. § 6a, stk.  

 1, i lov om udøvelse af lægegerning.
 § 2.  Et livstestamente kan kun oprettes skriftligt  

 ved afkrydsning på en særlig livstestamenteformular udfærdiget af  

 Sundhedsstyrelsen.
 Stk. 2.  Et livstestamente skal underskrives og dateres  

 af testator.
 Livstestamenters udformning, retsvirkning m.v.
§ 3.  Livstestamenteformularen, jf. § 2, stk. 1, skal  

 indeholde mulighed for, at testator kan ønske at blive fritaget for  

 livsforlængende behandling i en situation, hvor testator er uafvendeligt  

 døende.
Ved livsforlængende behandling forstås behandling, hvor der ikke er  

 udsigt til helbredelse, bedring eller lindring, men alene til en vis  

 livsforlængelse.
 Stk. 2.  Testators ønske i medfør af stk. 1 er bindende  

 for den behandlende læge.
 Stk. 3.  Testators andre ønsker ifølge  

 Sundhedsstyrelsens livstestamenteformular er alene vejledende for den  

 behandlende læge.
 § 4.  Såfremt en patient kommer i en tilstand omfattet  

 af livstestamenteformularen, og patienten ikke er i stand til at udøve sin  

 selvbestemmelsesret, er den læge, der har patienten i behandling, forpligtet  

 til at undersøge i livstestamenteregisteret, om patienten heri har fremsat  

 ønsker vedrørende behandlingen.
 § 5.  Sundhedsstyrelsen fastsætter bestemmelser om  

 lægers forpligtelser i forbindelse med livstestamenter.
Registrering af livstestamenter § 6.  Sundhedsministeriet opretter et  

 livstestamenteregister, hvor testators ønsker i livstestamentet kan  

 registreres.
Registeret placeres på Rigshospitalet og administreres i henhold  

 til de forskrifter, der er fastsat for livstestamenteregisteret i medfør af  

 registerlovgivningen.
 Stk. 2.  Livstestamenteregisteret sender testator en  

 bekræftelse på registreringen, samt oplysninger om hvordan livstestamentet  

 kan ændres eller tilbagekaldes.
 Stk. 3.  Livstestamenter efter denne bekendtgørelse har  

 kun gyldighed, såfremt de er registreret i livstestamenteregisteret, jf. stk.  

 1.
Stk. 4.  For optagelse af et livstestamente i  

 livstestamenteregisteret afkræves testator et gebyr på 50 kr.
Gebyret  

 opkræves af Rigshospitalet og skal betales senest 2 måneder efter, at  

 testator har modtaget den i stk. 2 nævnte bekræftelse.
 Stk. 5.  Er betaling af gebyr ikke sket inden for den i  

 stk. 4 nævnte frist, slettes livstestamentet i registeret.
Tilbagekaldelse af livstestamenter § 7.  Et livstestamente tilbagekaldes ved, at testator  

 skriftligt og utvetydigt tilkendegiver over for livstestamenteregisteret, at  

 livstestamentet ikke længere skal være gældende.
Tilbagekaldelsen har  

 virkning fra det tidspunkt, den er registreret.
Gebyret, jf. § 6, stk. 4,  

 tilbagebetales ikke.
Stk. 2.  Et livstestamente kan dog uanset stk. 1  

 tilbagekaldes ved, at testator i forbindelse med en aktuel sygdomssituation  

 utvetydigt tilkendegiver, at livstestamentet ikke længere skal være gældende.  

 Denne tilkendegivelse kan f.eks. finde sted mundtligt over for den læge, der  

 har patienten i behandling.
Tilbagekaldelsen har virkning fra det tidspunkt,  

 den er fremsat.
Ikrafttrædelsesbestemmelse § 8.  Bekendtgørelsen træder i kraft den 1. oktober  

 1992, og har virkning for livstestamenter underskrevet og registreret fra og  

 med 1. oktober 1992.
