Fast  

 ansættelse på nedsat tid eller løst ansættelse men efter arbejdsplan X Arbejdsløshedskasse har ved brev af 7. februar 2005  

 bedt Arbejdsmarkedets Ankenævn om at træffe afgørelse i sagen om, hvorvidt AG  

 er forpligtet til at betale dagpengegodtgørelse for 1. og 2. ledighedsdag i  

 perioden 18. juni til 11. august 2004 til M, CPR-nr. mmmmmmmmmm.
 Sagen blev behandlet på møde den 18. august 2005.
Nævnet traf følgende A F G Ø R E L S E Ankenævnet finder, at AG ikke er forpligtet til at  

 betale M dagpengegodtgørelse for 1. og 2. ledighedsdag i perioden 18. juni  

 til  

 11. august 2004 i forbindelse med ansættelsen som kontorassistent.
 Ankenævnet har ved afgørelsen lagt vægt på, at M ifølge  

 ansættelsesaftalen var ansat til minimum 19 timers ugentligt arbejde og på,  

 at  

 det var aftalt, at M skulle arbejde mandag, tirsdag og torsdag.
På dette grundlag har nævnet fundet, at M som udgangspunkt var  

 ansat på nedsat tid.
Det forhold, at M i en del uger havde merarbejde,  

 således  

 at hun i disse uger arbejdede 37 timer ugentligt, finder nævnet ikke udgør en  

 sådan ændring af det i ansættelsesaftalen foreskrevne, at den må anses for  

 bortfaldet.
Det bemærkes i den forbindelse, at ansættelsesvilkårene ej heller  

 formelt blev ændret.
 Det tilføjes for fuldstændighedens skyld, at M hele tiden har  

 vidst, hvornår hun skulle arbejde.
 På baggrund af ovenstående kan M herefter ikke anses som fratrådt  

 i ansættelsesperioden, hvorfor de af a-kassen krævede løbende g-dage ikke er  

 berettigede.
 Da a-kassen ikke har krævet g-dage i forbindelse med Ms  

 arbejdsophør den 31. januar 2005, er arbejdsgiver ikke forpligtet til at  

 betale  

 nogen dagpengegodtgørelse for 1. og 2. ledighedsdag.
 Det er oplyst, at a-kassen har udbetalt dagpengegodtgørelse for 1.  

 og 2. ledighedsdag til medlemmet.
 Afgørelsen er truffet med hjemmel i § 84 i  

 arbejdsløshedsforsikringsloven, jf. lovbekendtgørelse nr. 708 af 13. august  

 2003 om arbejdsløshedsforsikring m.v. og §§ 1, 2 og 11 i Direktoratet for  

 Arbejdsløshedsforsikringens  

 bekendtgørelse nr. 669 af 11. juli 2000 om dagpengegodtgørelse for 1. og 2.  

 ledighedsdag, som ændret ved Arbejdsdirektoratets bekendtgørelse nr. 491 af  

 12.  

 juni 2003.
På ankenævnets vegne XX  

  

 fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
M  

  

 AG 1. Sagsforløb Det fremgår af sagen, at M fra den 1. februar 2004 var  

 ansat på fast nedsat tid med minimum 19 timer om ugen som kontorassistent hos  

 AG.
Ansættelsen var tidsbegrænset til den 31. januar 2005. Der var  

 opsigelsesvarsel efter funktionærloven, men arbejdsgiver havde udstedt  

 frigørelsesattest.
 Det fremgår videre af sagen, at M rettede henvendelse til X  

 Arbejdsløshedskasse om, at der ikke er udbetalt dagpengegodtgørelse for 1. og  

 2. ledighedsdag i perioden 18. juni til 11. august 2004.
 A-kassen har ved brev af 15. december 2004 anmodet AG om at  

 udbetale 16 løbende g-dage til M for perioden 18. juni til 11. august 2004.
M meddelte i brev af 15. december 2004 til a-kassen, at AG ikke  

 ville betale disse g-dage.
Hun har endvidere i brev af 20. januar 2005  

 bekræftet, at hun efter en vagtplan arbejdede mandag, tirsdag og torsdag.
Herefter har a-kassen ved brev af 7. februar 2005 anmodet  

 Arbejdsmarkedets Ankenævn om at træffe afgørelse om, hvorvidt AG er  

 forpligtet  

 til at betale de krævede 16 løbende dagpengegodtgørelser for 1. og 2.  

 ledighedsdag  

 til M.
I brevet anføres det endvidere, at M uanset der i ansættelsesforholdet  

 var aftalt et opsigelsesvarsel på grund af den varierende beskæftigelse må  

 anses for løst ansat.
 Det fremgår af sagen, at a-kassen har lagt ud for den manglende  

 betaling af dagpengegodtgørelser for 1. og 2. ledighedsdag til M.
Sekretariatet har hørt AG vedrørende klagen samt bedt denne  

 udfylde et spørgeskema.
AG har indsendt udfyldt spørgeskema, hvoraf fremgår,  

 at  

 M var fast ansat på deltid med minimum 19 timer om ugen.
 A-kassen har på sekretariatets anmodning ligeledes indsendt  

 udfyldt spørgeskema, hvori blandt andet ovennævnte vagtplan bekræftes.
 A-kassen har i brev af 2. maj 2005 til nævnet fastholdt, at det er  

 berettiget at kræve løbende g-dage.
2. Regler Lovbekendtgørelse  

 nr. 708 af 13. august 2003 om arbejdsløshedsforsikring m.v.
Bidrag fra arbejdsgivere § 84.  

 Til et medlem betaler arbejdsgiveren ved afskedigelse, hjemsendelse, ophør af  

 opgave- og tidsbestemt akkord og lignende dagpengegodtgørelse for 1. og 2.  

 ledighedsdag.
Dagpengegodtgørelsen udgør pr. dag et beløb svarende til 7,4/37  

 af det højeste dagpengebeløb for en uge, jf. § 47, stk. 1, afrundet til  

 nærmeste hele kronebeløb.
Ved ledighed på 4 timer eller derunder betaler  

 arbejdsgiveren en dagpengegodtgørelse svarende til halvdelen af det i 2.  

 punktum omhandlede beløb.
Ved ledighed på over 4 timer betaler arbejdsgiveren  

 fuld dagpengegodtgørelse.
 Stk. 2.  

  

 Arbejdsgiverens  

 forpligtelse indtræder kun, når medlemmet inden for de sidste 4 uger har  

 været  

 beskæftiget hos arbejdsgiveren svarende til fuld overenskomstmæssig  

 arbejdstid  

 i 2 uger.
Stk. 3.  

  

 Arbejdsgiverens  

 forpligtelse til at udbetale dagpengegodtgørelse bortfalder, 1)  

 	  

 hvis det godtgøres,  

 at beskæftigelse påbegyndes den efterfølgende arbejdsdag, eller der modtages  

 sygedagpenge eller afholdes ferie i tilslutning til arbejdsophøret, 2)  

 	  

 hvis afskedigelsen  

 væsentligst kan tilregnes medlemmet, 3)  

 	  

 hvis arbejdsophøret  

 skyldes strejke eller lockout på virksomheden, eller hvis arbejdsophøret er  

 nødvendiggjort af strejke eller lockout på anden virksomhed, eller 4)  

 	  

 hvis medlemmet har  

 været i beskæftigelse, hvortil der ydes offentligt tilskud til lønnen i  

 henhold  

 til lov om en aktiv beskæftigelsesindsats.
 Stk. 4.  

  

 Arbejdsgiverens  

 forpligtelse til at udbetale dagpengegodtgørelse til samme person kan højst  

 indtræde 16 gange i løbet af et kalenderår.
Stk. 5.  

  

 Dagpengegodtgørelsen udbetales snarest  

 muligt, dog senest ved virksomhedens 2. lønudbetaling efter medlemmets  

 arbejdsophør, hjemsendelse m.v., eller efter medlemmets afgivelse af en  

 erklæring på tro og love om kravet i stk. 3, nr. 1. Arbejdsgiveren kan senest  

 14 dage efter medlemmets afskedigelse, hjemsendelse m.v., anmode medlemmet om  

 at afgive en erklæring efter 1. pkt.
Medlemmets ret til dagpengegodtgørelse  

 bortfalder, hvis erklæringen på tro og love ikke er afgivet til  

 arbejdsgiveren  

 senest 14 dage efter arbejdsgiverens anmodning.
Stk. 6.  

  

 Hvis dagpengegodtgørelsen  

 ikke betales rettidigt, jf. stk. 5, har arbejdsløshedskassen efter anmodning  

 fra medlemmet pligt til at hjælpe med at få beløbet udbetalt hos  

 arbejdsgiveren, hvis kassen finder, at medlemmet utvivlsomt har krav på  

 dagpengegodtgørelsen.
Arbejdsløshedskassen sender med henblik herpå en  

 skriftlig begrundet anmodning til arbejdsgiveren om betaling af  

 dagpengegodtgørelse inden 14 dage.
Udbetaler arbejdsgiveren ikke  

 dagpengegodtgørelsen inden udløbet af den anførte frist, og finder kassen  

 fortsat, at kravet er berettiget, lægger kassen godtgørelsen ud til  

 medlemmet.  

 § 86 finder tilsvarende anvendelse på udlagt godtgørelse efter 3. pkt.
 Stk. 7.  

  

 Samtidig med  

 udbetaling efter stk. 6, 3. pkt., fremsender arbejdsløshedskassen sagen med  

 en  

 begrundet indstilling til Arbejdsmarkedets Ankenævn, der træffer afgørelse i  

 sagen, jf. stk. 8. Finder ankenævnet, at medlemmet er berettiget til  

 dagpengegodtgørelse, skal arbejdsgiveren indbetale godtgørelsen til  

 Arbejdsdirektoratet inden for en nærmere angivet frist, som fastsættes af  

 ankenævnet.
 Stk. 8.  

  

 Tvivlsspørgsmål  

 om ret til dagpengegodtgørelse kan indbringes for Arbejdsmarkedets Ankenævn.  

 Ankenævnets afgørelse kan ikke indbringes for anden administrativ myndighed.
Stk. 9.  

  

 Krav mod  

 arbejdsgiveren om betaling af dagpengegodtgørelse, jf. stk. 7, kan med tillæg  

 af omkostninger inddrives af Finansstyrelsen, hvis kravet ikke betales inden  

 for den fastsatte frist.
Finansstyrelsen kan inddrive det skyldige beløb ved  

 udpantning, når kravet er fastslået af Arbejdsmarkedets Ankenævn.
 Stk. 10.  

  

 Finansstyrelsen kan indhente  

 oplysninger hos skattemyndigheder og andre myndigheder om arbejdsgiveren, som  

 er nødvendige for at varetage inddrivelsen af det skyldige beløb efter stk.  

 7.
Stk. 11.  

  

 Direktøren for Arbejdsdirektoratet fastsætter  

 efter forhandling med Beskæftigelsesrådet regler om anvendelse af  

 bestemmelserne i stk. 1-7 og kan herunder fastsætte regler om, at  

 dagpengegodtgørelsen kan bortfalde i særlige tilfælde ud over de i stk. 3  

 nævnte.
Direktøren for Arbejdsdirektoratet fastsætter endvidere regler om  

 betaling af gebyr for Arbejdsmarkedets Ankenævns og Arbejdsdirektoratets  

 behandling af sager efter stk. 7 og 8.
Direktoratet for  

 Arbejdsløshedsforsikringens bekendtgørelse nr. 669 af 11. juli 2000 om  

 dagpengegodtgørelse for 1. og 2. ledighedsdag, som ændret ved  

 Arbejdsdirektoratets bekendtgørelse nr. 491 af 12. juni 2003 § 1. En  

 arbejdsgiver skal betale et medlem af en a-kasse dagpengegodtgørelse for 1.  

 og  

 2. ledighedsdag, hvis medlemmet 1)  

 	  

 bliver ledigt som  

 følge af afskedigelse, hjemsendelse, ophør af opgave- og tidsbestemt akkord  

 og  

 lignende, 2)  

 	  

 har været ansat som  

 lønmodtager, og 3)  

 	  

 har indtjent en løn i  

 ansættelsen.
 Stk. 2.  

  

 Ved  

 "G-dage" forstås i denne bekendtgørelse 1. og 2. ledighedsdag. Én  

 "G-dag" er én ledighedsdag.
Stk. 3.  

  

 En arbejdsgiver  

 skal betale for G-dage, hvis medlemmet inden for de sidste 4 uger i alt har  

 været beskæftiget hos arbejdsgiveren i et omfang, der svarer til fuld  

 overenskomstmæssig  

 arbejdstid i 2 uger.
Hvis et medlems arbejdstid ikke kan anses som  

 kontrollabel,  

 beregnes arbejdstiden i ugen efter reglerne herom i bekendtgørelse om  

 supplerende dagpenge.
 Stk. 4.  

  

 Den periode, som  

 beskæftigelsen skal ligge i, jf. stk. 3, forlænges bagud, hvis der i perioden  

 er fravær f.eks. på grund af sygdom, ferie, overenskomstmæssige fridage,  

 søgnehelligdage,  

 konflikt eller deltagelse i kursus som led i ansættelsen.
 Stk. 5.  

  

 En arbejdsgiver  

 skal højst betale for en G-dag 16 gange til det samme medlem i et kalenderår.  

 Heri medregnes betalinger for de gange, hvor arbejdsgiveren kun skal betale  

 for  

 en halv G-dag.
Stk. 6.  

  

 Betaling for en  

 G-dag er A-indkomst.
Der skal ikke beregnes feriegodtgørelse, trækkes  

 arbejdsmarkedsbidrag, ATP eller beløb til Den Særlige Pensionsopsparing af  

 betalingen  

 for en G-dag.
§ 2.  

  

 Et  

 medlems G-dage er de 2 første ordinære arbejdsdage, efter at medlemmet er  

 fratrådt, hvis medlemmet har været i fuld beskæftigelse på dagen for  

 fratrædelsen.
Hvis medlemmet ikke har været i fuld beskæftigelse på denne dag  

 og ikke har haft fuld overenskomstmæssig arbejdstid i kalenderugen, er dagen  

 for fratrædelsen 1. ledighedsdag.
Manglende betaling § 11.  

  

 Et medlems  

 a-kasse skal hjælpe medlemmet med at få en arbejdsgiver til at betale for  

 G-dage, hvis 1)  

 	  

 arbejdsgiveren ikke  

 betaler til tiden, jf. §§ 7 og 8, 2)  

 	  

 medlemmet beder  

 a-kassen om hjælp, og 3)  

 	  

 a-kassen finder, at  

 medlemmet uden tvivl har ret til betalingen.
Stk. 2.  

  

 A-kassen sender  

 herefter en begrundet anmodning til arbejdsgiveren om at betale til medlemmet  

 inden 14 dage efter modtagelsen af anmodningen.
Hvis arbejdsgiveren ikke  

 betaler til tiden, og a-kassen fortsat mener, at kravet er berettiget, lægger  

 a-kassen beløbet ud til medlemmet.
Stk. 3.  

  

 Samtidig med at  

 a-kassen lægger beløbet ud, sender a-kassen sagen med en begrundet  

 indstilling  

 til Arbejdsmarkedets Ankenævn, der træffer afgørelse i sagen.
Ankenævnets  

 afgørelse skal sendes til arbejdsgiveren, medlemmet, Arbejdsdirektoratet og  

 a-kassen.
 Stk. 4.  

  

 Hvis en  

 arbejdsgiver indbringer et tvivlsspørgsmål, jf. § 10, efter at a-kassen har  

 lagt  

 et beløb ud, skal klagen behandles sammen med Arbejdsmarkedets Ankenævns  

 behandling af a-kassens indstilling.
Stk. 5.  

  

 Finder  

 Arbejdsmarkedets Ankenævn, at medlemmet har ret til betaling for G-dage, skal  

 arbejdsgiveren betale beløbet til Arbejdsdirektoratet inden 4 uger efter  

 modtagelsen af afgørelsen.
Har direktoratet ikke fået beløbet til tiden, kan  

 kravet sendes til Finansstyrelsen, der inddriver beløbet med tillæg af et  

 gebyr  

 til direktoratet og Finansstyrelsens omkostninger ved inddrivelsen.
