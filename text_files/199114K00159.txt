Nr BTL 159 Betænkning over Forslag til lov om ændring af lov om arbejdstilbud til  

 ledige (Iværksætterydelse)   

 Nr L 159 1991-92, 1. samling Afgivet af Arbejdsmarkedsudvalget Afgivet: 19920429 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis medlem) lovforslaget til forkastelse ved 3.  

 behandling.
 Et mindretal inden for flertallet (Socialdemokratiets medlemmer af  

 udvalget) er enig med SF i, at der uddannelsesmæssigt bør ske en  

 opkvalificering af iværksættere, ligesom Socialdemokratiet er enig med SF i,  

 at en iværksætterreform er tiltrængt.
 Når Socialdemokratiet ikke kan tilslutte sig lovforslaget, bygger det  

 alene på, at arbejdet med en ændring af iværksætternes vilkår er en del af  

 Zeuthen- og aktiveringsudvalgenes arbejde, som forligspartierne og  

 folketingspartierne har iværksat.
 Socialdemokratiet er i øvrigt enig i, at iværksætterordningen er en del af  

 erhvervspolitikken, der derfor bør overflyttes ved en reform til  

 Industriministeriet.
 Et andet mindretal inden for flertallet (Fremskridtspartiets medlem af  

 udvalget) bemærker, at Fremskridtspartiet er modstander af den nuværende  

 iværksætterordning, da den er direkte konkurrenceforvridende.
 Derfor er det også helt utænkeligt, at Fremskridtspartiet kan støtte et  

 lovforslag, hvor der er tale om en udvidelse af den nuværende ordning.
 Hertil kommer, at der ikke foreligger nogen form for økonomisk beregning,  

 hvilket i sig selv er helt uacceptabelt set i relation til den  

 ansvarsbevidsthed, der burde være en selvfølge i lovgivningsarbejdet.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse uændret.
