Moms - køb af ydelser i udlandet Denne vejledning indeholder de vigtigste regler om betaling af moms ved  

 køb af ydelser i udlandet.
 Vejledningen er udarbejdet på grundlag af momsloven og Ministeriet for  

 Skatter og Afgifters bekendtgørelse nr 285 af 4 juni 1985 om merværdiafgift  

 af visse ydelser, der sælges til udlandet eller indkøbes i udlandet.
 Der er endvidere udarbejdet en vejledning om beregning af moms ved salg af  

 ydelser til udlandet (Y 101) samt en vejledning om salg til og køb i udlandet  

 af reklameydelser (Y 103). Disse vejledninger kan fås ved det lokale  

 distriktstoldkammer.
Momspligten for ydelser Alle ydelser, der ikke direkte er undtaget i momsloven, er momspligtige.
Ved køb af momspligtige ydelser her i landet hos en registreret virksomhed  

 vil sælgeren således som hovedregel opkræve moms.
Det gælder, uanset om  

 køberen er momsregistreret eller ej.
Køb i udlandet Ved køb af momspligtige ydelser i udlandet skal køberen i visse tilfælde  

 betale moms til toldvæsenet.
Det gælder for de ydelser, der er nævnt i bilag  

 1 og 2.
Ved køb af de ydelser, der er nævnt i bilag 1, skal køberen dog kun betale  

 moms til toldvæsenet, hvis sælgeren har forretningssted i et land uden for  

 EF, og hvis ydelsen helt eller delvis udnyttes inden for EF.
Færøerne og  

 Grønland sidestilles med lande uden for EF.
 En udenlandsk virksomhed, der her i landet sælger de ydelser, som er nævnt  

 i bilag 2, skal momsregistreres og opkræve dansk moms, hvis omsætningen  

 overstiger 10 000 kr årlig.
 Ved vurderingen af, om køberen skal betale moms, skelnes der mellem, om  

 køberen er en momsregistreret virksomhed eller en ikke-momsregistreret  

 virksomhed eller en privatperson.
 Reglerne, der er omtalt i det følgende, har til formål at sikre, at  

 ydelserne bliver momsberigtiget, når de udnyttes helt eller delvis inden for  

 EF's område.
 Bilag 3 indeholder en skematisk oversigt over momsbetalingen i forskellige  

 købssituationer.
Momsregistrerede virksomheder Ved køb af de ydelser, der er nævnt i bilag 1 og 2, skal der ikke betales  

 moms, hvis virksomheden fuldt ud kan medregne momsen af tilsvarende køb her i  

 landet til købsmomsen.
Der skal derimod betales moms, hvis virksomheden har delvis eller slet  

 ingen fradragsret for sådanne indkøb.
Momsen betales i disse tilfælde efter  

 de regler, der gælder for ikke-momsregistrerede virksomheder og  

 privatpersoner, se de følgende afsnit.
Hvis virksomheden er berettiget til  

 delvis fradragsret, kan den fradragsberettigede del af momsen på indkøbte  

 ydelser medregnes til købsmomsen i den momsperiode, hvor momsen af købet skal  

 angives til toldvæsenet.
Ikke-momsregistrerede virksomheder og privatpersoner Ved køb af de ydelser, der er nævnt i bilag 2, skal der altid betales  

 dansk moms.
Hvis den udenlandske sælger er momsregistreret her i landet,  

 betales momsbeløbet til sælgeren i forbindelse med købet.
I modsat fald skal  

 momsbeløbet indbetales til toldvæsenet.
 Ved vurderingen af, om der skal betales moms ved køb af de ydelser, der er  

 nævnt i bilag 1, skelnes der mellem, om sælgeren har forretningssted i eller  

 uden for EF.
Hvis sælgeren har forretningssted uden for EF's område, skal køberen  

 betale dansk moms af ydelsen til toldvæsenet.
Der skal dog ikke betales dansk  

 moms, hvis ydelsen udelukkende udnyttes uden for EF.
Hvis sælgeren driver momspligtig virksomhed i et andet EF-land, skal  

 køberen ikke betale dansk moms af ydelsen til toldvæsenet.
I disse tilfælde  

 momses ydelsen i sælgerens hjemland.
Edb-ydelser på databærer Standard-edb-programmer, der indføres på databærer, fx papir, kassette  

 eller bånd, anses momsmæssigt som en vare.
Der skal således betales moms af  

 hele værdien ved indførslen (fortoldningen).
Individuelt tilpassede edb-programmer på databærer, dvs soft-ware, der  

 specielt er fremstillet efter køberens specifikationer, anses i deres helhed  

 som ydelser, hvis de indføres fra et andet EF-land.
Databæreren anses som en  

 integreret del af ydelsen.
Køberen skal således ikke betale moms af ydelsen  

 til toldvæsenet, jf de foran beskrevne regler om moms ved køb af de ydelser,  

 der er nævnt i bilag 1.
 Individuelt tilpassede edb-programmer på databærer, der indføres fra lande  

 uden for EF, skal momsmæssigt opdeles i en varedel (databæreren), der momses  

 i forbindelse med indførslen (fortoldningen), og en ydelsesdel (soft-ware),  

 der momses efter reglerne i denne vejledning.
Momsværdien Den, der efter ovennævnte regler skal betale moms, skal gøre dette på  

 grundlag af vederlaget (prisen) for de indkøbte ydelser.
I vederlaget skal  

 indgå samtlige de omkostninger mv, som køberen skal betale til sælgeren for  

 at få ydelserne leveret.
 Hvis køberen betaler med andet end penge (byttehandel), skal der betales  

 moms af en værdi, som svarer til den udenlandske sælgers sædvanlige  

 salgspris.
 Hvis der, mellem køber og sælger er interessefællesskab, således at  

 parterne har indflydelse på hinandens virksomhed, skal momsværdien svare til  

 den værdi, som ville være gældende, hvis der ikke bestod et  

 interessefællesskab.
Angivelsen Den, der har købt ydelser, som der skal betales moms af, skal give sit  

 toldkammer besked herom inden 8 dage efter, at der er truffet aftale om  

 leveringen med den udenlandske sælger.
Momsperioden er kvartalet.
Senest 1 måned og 20 dage efter kvartalets  

 udløb, skal momsbeløbet for kvartalet angives til toldvæsenet.
 Beløbet skal omfatte momsen af fakturerede ydelser og momsen af betalte  

 ydelser, som leverandøren endnu ikke har udstedt faktura for.
Betaling Momsbeløbet forfalder til betaling en måned efter kvartalets udløb, og det  

 skal betales til toldvæsenet senest 20 dage efter forfaldsdagen.
Angivelses-  

 og betalingsdag er således sammenfaldende.
 Momslovens almindelige regler om forhøjelse af momstilsvaret ved for sen  

 angivelse og om tillæg af renter ved for sen betaling anvendes også ved køb  

 af ydelser i udlandet.
Regnskaber mv Toldvæsenet kan forlange, at den, der skal betale moms af ydelser købt i  

 udlandet fører et regnskab, som gør det muligt at opgøre den moms, som skal  

 betales i hvert kvartal.
Toldvæsenet kan endvidere bestemme, at regnskabsmaterialet og fakturaer  

 fra den udenlandske sælger opbevares i indtil 5 år.
Hvis køberen er  

 regnskabspligtig, beregnes de 5 år fra regnskabsårets udløb.
Yderligere oplysninger Det lokale distriktstoldkammer kan hjælpe med besvarelsen af eventuelle  

 spørgsmål.
Bilag 1 a.
Hel eller delvis overdragelse af ophavsretten, patentrettigheder,  

 licensrettigheder, retten til varemærker, fællesmærker og mønstre og af andre  

 lignende rettigheder.
b.
Ydelser vedrørende reklame.
c.
Ydelser fra rådgivningsvirksomheder, ingeniører,  

 projekteringsvirksomheder, advokater og revisorer samt andre lignende  

 ydelser; databehandling og meddelelse af oplysninger.
d.
Ydelser fra vikarbureauer.
e.
Forpligtelser til helt eller delvis at undlade udøvelse af en  

 erhvervsmæssig virksomhed eller brug af en af de rettigheder, som er nævnt i  

 dette bilag.
f.
Ydelser, der udføres af mellemmænd, som handler i andres navn og for  

 andres regning, såfremt deres virksomhed vedrører levering af sådanne  

 ydelser, som er nævnt i dette bilag.
g.
Udlejning af løsøregenstande, bortset fra transportmidler af enhver  

 art.
Bilag 2 a.
Tjenesteydelser vedrørende fast ejendom, beliggende her i landet,  

 herunder ydelser fra ejendomsmæglere, ejendomshandlere m fl, samt  

 projekterings- og rådgivningsydelser.
b.
Arrangementer mv inden for sport, underholdning, undervisning,  

 videnskab mv, såfremt arrangementerne er omfattet af afgiftspligten, og  

 tjenesteydelsen faktisk udføres her i landet.
c.
Arbejde udført på løsøregenstande her i landet.
d.
Sagkyndig vurdering af løsøregenstande her i landet, såfremt  

 vurderingen er omfattet af afgiftspligten.
