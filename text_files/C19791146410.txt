 På et møde den 3. november 1978 med afdelings- og forsorgsledere og under  

 en efterfølgende drøftelse på anstaltsledermødet den 22. november 1978 var  

 der enighed om, at der fastsættes for mange særvilkår i resolutionerne om  

 løsladelse på prøve, og at der bør tilstræbes en begrænsning.
 I tilslutning hertil skal man henlede opmærksomheden på, at vilkår om  

 tilsyn - som anført i motiverne til straffelovens § 39, stk. 2 - kun skal  

 anvendes, når der er konkret behov herfor, ligesom man skal henlede  

 opmærksomheden på justitsministeriets skrivelse af 23. september 1974 om  

 anvendelse af tilsyn og tilsynstidens længde.
 Samtidig skal man indskærpe, at fastsættelse af særvilkår skal ske efter  

 en nøje vurdering af, om fastsættelse af det enkelte særvilkår er  

 formålstjenligt med henblik på begrænsning af den indsattes recidivrisiko.
 I konsekvens af de overvejelser, der forudsættes at være sket om  

 vilkårsfastsættelse, bør der regelmæssigt i tilfælde af væsentlige  

 overtrædelser afgives indstilling om eventuel anvendelse af sanktioner i  

 henhold til straffelovens § 40, stk. 2. Man henleder i den forbindelse  

 opmærksomheden på justitsministeriets skrivelse af 20. februar 1976 om  

 fremgangsmåden ved indberetning af vilkårsovertrædelse begået af  

 prøveløsladte.
 P.M.V.
H.
H.
Brydensholt /E.
Steiner (Til kriminalforsorgens anstalter, afdelinger, pensioner m.v. og  

 arrestinspektørerne).
