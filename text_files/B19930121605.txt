 I medfør af § 12, stk. 2, og § 39 a i merværdiafgiftsloven, jf.  

 lovbekendtgørelse nr. 41 af 1. februar 1993, som ændret ved lov nr. 487 af  

 30. juni 1993, fastsættes:
 § 1.  Efter bestemmelserne i denne bekendtgørelse ydes  

 der efter ansøgning afgiftspligtige virksomheder (personer), der hverken har  

 forretningssted, bopæl el. lign. her i landet, tilbagebetaling, jf. dog § 8,  

 af den merværdiafgift, der her er betalt for varer og ydelser til  

 virksomhedens erhvervsmæssige brug her i landet.
 § 2.  Virksomheder, der ansøger om tilbagebetaling, må  

 i det tidsrum ansøgningen vedrører ikke have haft afgiftspligtig omsætning  

 her i landet, bortset fra den i lovens § 3, stk. 1, punkt h, og stk. 6, § 12,  

 stk. 1, nr. 10, og § 29 b nævnte art.
 § 3.  Tilbagebetaling af afgift efter § 1 kan kun ydes  

 for indkøb af den art, som her i landet registreringspligtige virksomheder  

 kan medregne til den indgående afgift efter bestemmelserne i lovens §§ 15 og  

 16.
§ 4.  Ansøgning om tilbagebetaling skal ske på en  

 særlig blanket, der udleveres af de statslige told- og skattemyndigheder.
I  

 ansøgningen skal virksomheden afgive erklæring om anvendelsen af de indkøb,  

 for hvilke der søges om tilbagebetaling af afgift, og erklære ikke at have  

 udøvet registreringspligtig virksomhed her i landet i det tidsrum,  

 ansøgningen vedrører.
§ 5.  Ansøgningen skal omfatte varer eller ydelser,  

 som er faktureret, eller indførsel, der har fundet sted i en periode på  

 mindst 3 måneder og højst et kalenderår.
Perioden kan dog være kortere, når  

 denne periode udgør resten af et kalenderår.
En sådan ansøgning kan desuden  

 omfatte fakturaer, som ikke er medtaget i tidligere ansøgninger for det  

 pågældende kalenderår.
Stk. 2.  Såfremt ansøgningen omfatter en periode på  

 mindst 3 måneder, men mindre end et kalenderår, skal det beløb, der søges  

 tilbagebetalt, udgøre mindst 1.500 kr.
I andre tilfælde skal beløbet udgøre  

 mindst 200 kr.
 § 6.  Ansøgningen skal være de statslige told- og  

 skattemyndigheder i hænde senest 6 måneder efter udløbet af det kalenderår,  

 som ansøgningen vedrører.
Stk. 2.  Ansøgningen skal ledsages af originale  

 fakturaer eller importdokumenter med angivelse af de merværdiafgiftsbeløb,  

 som ansøgeren har betalt.
Disse dokumenter tilbagesendes ansøgeren i påtegnet  

 stand inden en måned.
Stk. 3.  Ansøgningen skal endvidere vedlægges en  

 attestation fra den kompetente myndighed i virksomhedens hjemland om, at  

 virksomheden der er merværdiafgiftspligtig med anførsel af  

 registreringsnummer, medmindre der inden for det sidste år er tilsendt de  

 statslige told- og skattemyndigheder en sådan attestation.
Ansøgningen fra en  

 virksomhed beliggende uden for EF skal vedlægges tilsvarende attestation fra  

 en kompetent myndighed, der bekræfter, at virksomheden udøver  

 erhvervsvirksomhed i sit hjemland.
 § 7.  Behandling af rettidigt modtagne og behørigt  

 dokumenterede ansøgninger skal være afsluttet inden 6 måneder efter de  

 statslige told- og skattemyndigheders modtagelse af ansøgningen.
Stk. 2.  Tilbagebetaling kan efter ansøgerens anmodning  

 enten finde sted her i landet eller i ansøgerens hjemland.
I sidstnævnte  

 tilfælde påhviler omkostningerne derved ansøgeren.
 § 8.  Virksomheder registreret her i landet kan uden  

 merværdiafgift levere følgende ydelser til virksomheder registreret i andre  

 EF-lande, hvis køberen vil være berettiget til at få afgiften af ydelsen  

 tilbagebetalt efter reglerne i §§ 1-3:
 Stk. 2.  En virksomhed, der leverer uden afgift efter  

 stk. 1, skal på fakturaen anføre det registreringsnummer, hvorunder den  

 udenlandske modtager er registreret for EF-handel, samt anføre hvori  

 leveringen består, jf. stk. 1, nr. 1-3.
 Stk. 3.  Det er en betingelse for at levere uden afgift  

 efter stk. 1, nr. 1 og 2, at den her registrerede virksomhed er i besiddelse  

 af den i § 6, stk. 3, nævnte attest.
 Stk. 4.  Det er en betingelse for at levere uden afgift  

 efter stk. 1, nr. 3, at den her registrerede virksomhed er i besiddelse af en  

 erklæring fra den udenlandske modtager om, at denne virksomhed er registreret  

 for merværdiafgift i et andet EF-land og opfylder betingelserne i §§ 1-3.  

 Herudover skal det af den her registrerede virksomheds regnskaber m.v. kunne  

 dokumenteres, at det drejer sig om en transportydelse eller en hertil knyttet  

 ydelse, der er direkte forbundet med en transport til eller fra et andet  

 EF-land.
 § 9.  Den, der forsætligt eller groft uagtsomt afgiver  

 urigtige eller vildledende oplysninger eller fortier oplysninger til brug for  

 afgiftskontrollen eller kontrollen med udbetalingen, straffes med bøde.  

 Bestemmelserne i merværdiafgiftslovens § 35, stk. 4, og § 36 finder  

 anvendelse.
 § 10.  De statslige told- og skattemyndigheder  

 varetager kontrollen med de i bekendtgørelsen fastsatte bestemmelser.
 § 11.  Bekendtgørelsen træder i kraft den 12. januar  

 1994. Samtidig ophæves bekendtgørelse nr. 639 af 20. oktober 1988 om  

 tilbagebetaling af merværdiafgift.
