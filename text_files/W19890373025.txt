 Ikke hjemmel til at udbetale en pension, der overstiger maximumpension  

 selvom der er indbetalt to fulde ATP-bidrag ved fuldtidsbeskæftigelse i to  

 arbejdsforhold.
 NN klagede over, at indbetaling af to fulde ATP- bidrag ikke medfører  

 udbetaling af to ATP-pensioner eller at der ved to arbejdsforhold kun kræves  

 indbetalt et fuldt ATP-bidrag.
 ATP fastholdt, at der ikke er mulighed for at udbetale en pension, der  

 overstiger den i loven og bekendtgørelsen fastsatte maximumspension.
 Overskydende bidrag kommer lønmodtageren til gavn, dels i form af en  

 større bonuspension, dels ved at bidragene anciennitetsmæssigt kan overføres  

 til andre år, hvor lønmodtageren måtte mangle anciennitet i at kunne opnå  

 maximumspension.
 Der er ikke hjemmel til at begrænse bidragsindbetalingen til et fuldt  

 bidrag, når en lønmodtager samtidig er beskæftiget for såvel en statslig som  

 en privat arbejdsgiver, og ATP-bidragene som følge heraf overstiger et fuldt  

 ATP-bidrag.
 Ankenævnet tiltrådte ATP's afgørelse.
