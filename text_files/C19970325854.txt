 På baggrund af en række henvendelser fra uddannelsessteder og  

 efteruddannelsesudvalg om fortolkningen af regelsættet om afholdelsesformer  

 skal Styrelsen hermed præcisere de gældende regler for uddannelsernes  

 afholdelse, jf. kapital 8 i ovennævnte bekendtgørelse.
 Det knæsatte hovedprincip for uddannelsernes afholdelsesform er  

 heltidsundervisning i dagtimerne, hvilket fremgår af bekendtgørelsens § 39,  

 hvorefter uddannelsen afholdes i dagtimerne fortløbende på ugens 5 første  

 hverdage og med maksimalt 8 sammenhængende lektioner dagligt og maksimalt 37  

 lektioner om ugen.
Efter § 40 kan uddannelserne afholdes som deltidsundervisning,  

 aftenundervisning, split eller i week-enden.
Herudover kan  

 uddannelsesstederne kombinere de forskellige afholdelsesformer, medmindre det  

 af uddannelsesplanen fremgår, at en eller flere afholdelsesformer er valgt  

 fra.
 Uanset om en uddannelse afholdes efter § 39 eller § 40 gælder princippet  

 om, at det daglige maksimale lektionstal er 8 og det ugentlige lektionstal er  

 37.
