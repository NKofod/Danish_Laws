REDNINGSBÅDES UDRUSTNING med bestemmelser og vejledninger m.v.
5. udgave 1983 Udgivet af direktoratet for statens skibstilsyn Forord Første udgave af publikationen »Redningsbådes udrustning« blev  

 udsendt i 1959 som en vejledning for skibstilsynets skibsinspektører under  

 deres tilsyn hermed og for at oplyse rederier, værfter og fabrikanter samt  

 skibenes besætninger om, hvilke krav der stilles til denne udrustning, for at  

 den kan anses for at være i forsvarlig stand.
Efter at nye bestemmelser trådte i kraft i 1965, er 1959-udgaven  

 imidlertid blevet forældet, og anden udgave udsendes derfor i revideret stand  

 som et resultat heraf.
Desuden er der tilføjet et nyt kapitel om mønstring,  

 øvelser og eftersyn vedrørende redningsbådene og deres udrustning for at gøre  

 det klart, hvor vigtigt det er, at hele besætningen deltager i og går ind for  

 formålet med disse øvelser, og derved bliver fortrolig med brugen af den  

 udrustning, som deres liv og velfærd i givet fald kan komme til at afhænge  

 af.
 Da man i visse skibe kan erstatte foreskrevne redningsbåde eller både med  

 en permanent oppustet gummibåd, er der yderligere i nærværende udgave indført  

 et kapitel for så vidt angår udrustningen i disse gummibåde.
 Imellem siderne er indsat blanke blade for tilføjelser og senere  

 ændringer, der vil blive bekendtgjort i »Skibstilsynets  

 Meddelelser«.
Alle nye skibe skal opfylde de omhandlede bestemmelser.
For eksisterende  

 skibe skal udrustningen suppleres i overensstemmelse hermed, men tidligere  

 godkendte udrustningsgenstande kan anvendes, indtil de skal udskiftes.
 Ved udarbejdelsen af kommentarer er foruden bestemmelserne i  

 handelsministeriets nedennævnte bekendtgørelser anvendt erfaringerne fra  

 gængs praksis til søs samt fra skibstilsynets virke siden dets oprettelse, og  

 der er herved sammenlignet med de vejledninger, som anvendes om det samme  

 emne af skibstilsynene i de nordiske lande samt England og Tyskland.
 Bekg. nr. 173 af 21. maj 1965 om forskrifter for skibes bygning og udstyr  

 m.v. med senere ændringer.
 Bekg. nr. 174 af 21. maj 1965 om radiostationer og radiotjeneste i skibe  

 med senere ændringer.
 Bekg. nr. 176 af 21. maj 1965 om sikkerhedstjenesten i skibe.
 Bekg. nr. 407 af 31. juli 1974 om skibes forsyning med lægemidler m.v. med  

 senere ændringer.
 Første, anden, tredie og fjerde udgave annulleres herved.
 Direktoratet for statens skibstilsyn.
 Udrustning i almindelige redningsbåde.
Ved en almindelig redningsbåd forstås blandt andet, at båden er forsynet  

 med opdriftsmidler, som er i stand til at holde båden og dens udrustning  

 flydende, når den er vandfyldt og i fri forbindelse med søen.
Desuden er  

 båden forsynet med opdriftsmidler til mindst 10 pct. af dens rumindhold, i  

 både med indbyggede luftkasser dog 12,5 pct.
 Når en sådan redningsbåd er forsynet med en motor eller et andet mekanisk  

 fremdrivningsmiddel betegnes den som en motorredningsbåd eller en mekanisk  

 fremdreven redningsbåd, jfr. kapitel II.
 Endvidere findes redningsbåde uden særlige opdriftsmidler, der er betegnet  

 som »Øvrige både«, og deres udrustning er behandlet i kapitel III.
 Hvilke skibe, der skal føre almindelige redningsbåde, er bestemt af  

 skibenes type, tonnage og fartsområde, således som det er nærmere angivet  

 nedenfor og opstillet i klasserne A, B og C.
 Klasse A.
 Passagerskibe i international fart samt lastskibe af 500 tons og derover i  

 en sådan fart.
 Klasse B.
 Passagerskibe over 50 tons i indenrigs fart.
 Klasse C.
 1. Lastskibe over 50 tons, men under 500 tons, udenfor  

 indskrænket fart, samt sådanne skibe af 500 tons og derover i indenrigs fart.
 2. Fiskeskibe og lystfartøjer over 150 tons, men under  

 500 tons, udenfor indskrænket fart, samt sådanne skibe og fartøjer af 500  

 tons og derover i alle fartsområder.
 3. Lægtere, pramme og andet flydende materiel uden  

 selvstændigt fremdrivningsmiddel over 150 tons, men under 500 tons, udenfor  

 indskrænket fart, samt sådant materiel af 500 tons og derover i alle  

 fartsområder.
 Omfanget af den udrustning, redningsbådene i de omhandlede skibe skal  

 forsynes med, er i den følgende skematiske oversigt anført i kolonnerne A, B  

 og C svarende til den klasse, skibene er opstillet i.
 I kommentarerne til oversigten er bådene betegnet som klasse A, B eller C  

 både.
 I passagerskibe samt last- og fiskeskibe på 500 tons og derover, der  

 anvendes i international fart vest for linien Lindesnæs-Wilhelmshaven, skal  

 desuden medføres et transportabelt radioapparat af godkendt type til brug i  

 redningsbådene.
Apparatet skal opbevares samlet i bestiklukafet e.a. passende sted klar  

 til i en nødsituation, at bringes om bord i en af redningsbådene.
I tankskibe  

 på 3000 tons og derover, i hvilke redningsbådene er anbragt midtskibs og  

 agter, skal apparatet dog opbevares på et passende sted i nærheden af de  

 redningsbåde, som er længst væk fra skibets hovedsender.
 I redningsbådene i omhandlede skibe skal der i forbindelse med masten  

 forefindes midler (forlængere e.a.) til at oprigge den til apparatet hørende  

 trådantenne i ca. 6 m højde.
 Skibe, der på hver side medfører en motorredningsbåd med  

 radiotelegrafanlæg, er fritaget for at medføre et transportabelt  

 radioapparat, jfr. kapitel II.
Redningsbådene skal langs essingen være forsynet med refleksbånd a mindst  

 5 x 30 cm på top af og under essing med en afstand af højst 50 cm.
Båndene på  

 siderne må ikke kunne dækkes af et eventuelt overdække.
Overdække på  

 redningsbåde skal på toppen være forsynet med vinkelrette kors bestående af 2  

 stk. refleksbånd a mindst 5 x 30 cm med en indbyrdes afstand af højst 50 cm.
Redningsbåde med fast overbygning behøver ikke at være forsynet med  

 refleksmateriale på essingen.
Dersom overbygningens konstruktion skulle  

 hindre, at forannævnte kors kan anbringes i bådens længdelinie, kan de  

 anbringes hensigtsmæssigt på anden måde, men i samme antal, som var de  

 anbragt i bådens længdelinie.
 Permanent oppustede gummibåde skal på øverste opdriftsring være forsynet  

 med refelksbånd a 5 x 30 cm anbragt i tværskibs retning og således, at de er  

 synlige fra såvel søen som luften med en afstand af højst 80 cm.
 Bådens udvendige bund skal langs yderkanten være forsynet med 4  

 refleksbånd a 5 x 30 cm anbragt med samme indbyrdes afstand.
 Bestemmelser og anvisninger vedrørende de enkelte udrustningsgenstande,  

 jfr. oversigtens nummerorden.
 Generelt.
Med undtagelse af bådshager, der skal holdes rede til brug, skal alt  

 inventar være forsvarligt sikret i redningsbåden.
Surringen skal udføres på  

 en sådan måde, at løftehagerne er fri, og at hurtig indskibning ikke  

 vanskeliggøres.
Alle udrustningsgenstande skal være så små og lette som  

 muligt og skal være pakket i hensigtsmæssig og kompakt form. Årene skal let  

 kunne frigøres.
 1. Årer og -gafler.
 Der skal findes et tilstrækkeligt antal årer til de tofter, hvorfra der  

 roes, og deres antal inkl. reserveårer, længde og diameter skal normalt være,  

 som anført i følgende skema:
 Årer skal være af ask e.a. egnet træsort af bedste kvalitet fri for  

 skadelige knaster og andre fejl og skal kunne flyde på vandet. Årebladets  

 længde skal være 1/3 af årernes længde og bladets endebredde mindst det  

 dobbelte af årens diameter.
Åregafler fastsættes efter antal roårer, jfr. skemaet, til henholdsvis 6,  

 8, 9, 11 og 12. Åregafler skal være af galv. jern e.a. egnet materiale samt  

 af den almindelige type, der kan udskiftes og anvendes i alle bådens  

 åregaffelbeslag. Åregafler skal være ca. 240 mm lange og have en åbning på  

 ca. 100 mm; de skal fastgøres med bændsler eller kæder udfor rotofter.
I  

 stedet for åregafler kan anvendes åretolde.
 2. Reserveårer.
 Som for roårer.
 3. Styreåre.
Skal være ca. 0,3 m længere end en roåre, årebladet skal males.
Der skal  

 findes en åregang, åregaffel eller klædt wirestrop agter i båden til årens  

 anbringelse.
 4. Bådshager.
Skal være af egnet træsort af bedste kvalitet.
En bådshage skal være  

 mindst 2,5 m lang, ca. 50 mm i diameter og med hage af galv. jern eller  

 tilsvarende materiale.
 5. Lænsepropper.
2. lænsepropper skal være fastgjort med liner eller  

 kæder ved hvert lænsehul, for så vidt der ikke findes lænsehuller med  

 passende automatiske ventiler.
Lænsehuller skal være forsynet med bøsninger.
 6. Øsekar.
 Skal være af galv. jern, træ eller andet egnet materiale og skal være  

 mindst 200 mm brede.
 7. Pøse.
 Skal være af galv. jern eller andet egnet materiale og rumme ca. 9 liter.
 8. Ror samt rorpind.
Skal være af egnet materiale.
Er de af metal, skal rorpindens håndtag være  

 beskyttet, så det uden risiko kan betjenes i frostvejr.
Roret skal have en passende form og styrke svarende til bådens størrelse;  

 er det udført af træ skal det være ca. 25-32 mm tykt.
Rorfladens nederste  

 bredde skal være mindst 0,3 m for en 5 m båd og 0,5 m for en 9,1 m båd.
 Rorbeslag kan være af den almindelige type med tappe og løkker eller den  

 kloformede type e.a. anordning, men de skal være udført således, at roret  

 under påsætning styres på plads.
 Roret skal være fastgjort til båden med en line, og der skal forefindes  

 midler (split e.lign.) til at sikre, at det ikke hugger ud i utide.
 Når en båd er anbragt på plads mellem sine davider, skal roret altid være  

 påsat, for så vidt forholdene tillader det.
 9. Kapøkser.
Skal være almindelige skarpe økser ca. 400 mm lange.
Der skal anbringes en  

 i hver ende af båden klar til brug, dog fastgjort med line.
 10. Lanterne.
Skal være en klar lanterne færdig til brug og fyldt med tilstrækkelig  

 petroleum til at kunne brænde i 12 timer.
En dunk med petroleum bør medføres  

 i reserve.
 11. Stormtændstikker.
 Skal opbevares i en vandtæt beholder eller i vandtæt indpakning.
 12. Mast og sejl.
 Er normalt udført som vist på sejlplan og skal mindst være af dimensioner  

 og arealer som anført i skemaet nedenfor:
» Masten skal være af en god træsort (gran) e.a. egnet materiale og forsynet  

 med de fornødne beslag, klamper e.a. for fastgørelse af stag og hejsning af  

 sejl.
Stag og barduner skal være af galv. wire ca. 6 mm i diameter og kunne  

 sættes med sytove af hamp e.a.
Barduner skal sættes ca. 0,5 m agten for mast.
Sejl skal være udført af sejldug af passende vægt (ca. 10 oz. dug) og god  

 kvalitet e.a. egnet materiale.
Sejlene skal være liget og syet på en  

 tilfredsstillende måde og forstærket ved hjørner for anbringelse af skøder og  

 fald.
Sejlene skal være forsynet med mindst et reb med faste rebknyttelser og  

 rebkovs.
Fokken skal være forsynet med lidsline, hager e.a. for fastgørelse  

 til stag, og for betjening af skøder skal der forefindes de fornødne klamper,  

 ledekloder m.m.
 Sejl skal være af orange eller orangerød farve.
 Forefindes sejl af anden type end vist på sejlplan, f.eks. sprydsejl e.a.,  

 skal arealet mindst være summen af de i skemaet anførte arealer.
 Ved første syn af en båd, eller når det måtte findes påkrævet, skal mast  

 og sejl sættes for afprøvning.
 Sejlene skal opbevares i båden i en pose af imprægneret sejldug.
 13. Kompas.
 Skal være et brugbart bådkompas, der, i klasse A både, skal være anbragt i  

 et nathus, der kan oplyses eller er forsynet med passende belysningsmidler.
 Kompasset skal være et vædskekompas, og rosen skal være tydelig og let  

 aflæselig.
 14. Redningsline.
Skal være fastgjort udenbords hele vejen rundt essingen.
Den skal være af  

 en god kvalitet manila, hamp eller andet egnet materiale, 12 mm i diameter,  

 og anbragt i bugter, rækkende til ca. 7,5 cm over bådens dybeste vandlinie.  

 Flexible wire, 8 mm i diameter, klædt og forsynet med træhåndgreb for hver  

 bugt, kan anvendes undtagen i letmetalbåde.
Linen skal være solidt fastgjort  

 til øjebolte, nittet til spanterne, eller på anden lige så betryggende måde.  

 Øjebolte skal være af galvaniseret jern eller metal og anbragt i en indbyrdes  

 afstand af ikke over 610 mm.
 Redningsliner, såvel som de beslag de er ophængt i, skal jævnligt efterses  

 til sikring af, at deres tilstand er tilfredsstillende.
 15. Drivanker.
Skal være af godkendt størrelse.
Det kan være et almindeligt drivanker,  

 fremstillet af sejldug eller et drivanker af anden type og materiale, men i  

 så fald skal en godkendelse foreligge.
 Et almindeligt drivanker skal være fremstillet af sejldug af svær  

 kvalitet, solidt gennemsyet og forsynet med 4 stk. tovværkslig, diameter ca.  

 14 mm.
 Drivankeret skal være åbent i begge ender, og forholdet mellem åbningernes  

 diametre ca. 1:5.
 Tovværksligene skal ved den største åbning danne en dobbelt hanefod,  

 forsynet med kovs til fastgøring af slæbelinen, og ved den mindste åbning et  

 dobbelt øje til fastgøring af indhalerlinen.
 I den største åbning, evt. tillige i den mindste, skal være indsyet en af  

 passende dimensioner forfærdiget ring af rustfrit materiale.
 Slæbelinens længde skal være ca. 3 gange redningsbådens længde,  

 indhalerlinen skal være ca. 5 m længere end slæbelinen.
 Omtrentlige dimensioner af et almindeligt drivanker med tilhørende liner  

 skal være som anført i følgende skema:
 Andre typer af drivankre skal forsynes med liner af dimensioner som anført  

 i skemaet.
 I en båds bov skal på essingen være anbragt en halekæbe e.a., hvor  

 slæbelinen kan føres igennem.
 16. Beholder (Bølgedæmper).
Skal være en beholder, indeholdende 4 1/2 liter (1 engelsk gallon)  

 vegetabilsk eller animalsk olie eller tran.
Denne beholder skal være således  

 konstrueret, at olien let kan spredes på vandet, og således indrettet, at den  

 kan fastgøres til drivankret.
En dunk med olie bør medføres i reserve.
 17. Fangliner.
Skal være af tilstrækkelig længde og mindst 2 1/2 gange båddækkets højde  

 over letteste vandlinie.
En fangline skal være fastgjort forude til  

 redningsbådens stævn, klar til brug.
I klasse A både, hvor der kræves 2  

 fangliner, skal den anden ligeledes være fastgjort forude i båden dog med  

 strop og ters, således at den let kan gøres los.
 Fangliner skal være af en god kvalitet, manila eller lign., diameter ca.  

 20-28 mm, afhængig af bådens længde.
 18. Proviant.
 I passagerskibe i international fart kan de foreskrevne mængder af  

 skibsbrød og kandissukker erstattes af en godkendt ration af tilsvarende  

 næringsmidler for hver person.
I lastskibe i international fart kan de foreskrevne mængder af skibsbrød  

 og kandissukker erstattes af 1 1/2 godkendt ration af tilsvarende  

 næringsmidler for hver person.
Eksempelvis skal der i en redningsbåd beregnet  

 til 50 personer forefindes 75 godkendte rationer.
 Oplysning om, hvilke rationer der er godkendte, findes i seneste udgave af  

 »Skibstilsynets godkendelsesbog«.
Rationerne skal opbevares i lufttætte beholdere, som skal anbringes i en  

 vandtæt beholder.
Beholderne skal være udført af galv. jern eller rustfri  

 materiale, og deres lukkemidler skal være udført således, at de kan åbnes  

 uden brug af værktøj.
Skruedæksler må ikke anvendes.
 19. Kondenseret mælk.
 Der skal findes en ration af 1/2 kg (1 engelsk pund) kondenseret mælk for  

 hver person, som redningsbåden er godkendt til, dog ikke i lastskibe.
 I stedet for kondenseret mælk kan for hver person anvendes en godkendt  

 ration af tilsvarende næringsmidler, der tillige indeholder den under pkt. 18  

 omhandlede proviantration.
 Udfra skibets erfaringer om, hvor mange spædbørn og småbørn der medtages,  

 skal disse rationer i hver redningsbåd dog i så fald suppleres med en  

 passende mængde kondenseret mælk e.a. egnet mælkekonserves med dertil hørende  

 vand til fortynding.
 20. Ferskvand.
 Der skal findes en vandbeholdning på mindst 3 liter (6 engelske pints)  

 ferskvand for hver person, som redningsbåden er godkendt til.  

 Vandbeholdningen kan reduceres til 2 liter (4 engelske pints) for hver  

 person, dersom båden er forsynet med et godkendt afsaltningsapparat, der kan  

 fremstille mindst 1 liter drikkevand (2 engelske pints) pr. person.
Vandbeholdningen kan anbringes i en eller flere vandtætte beholdere, der  

 skal være forsvarlig udført.
Beholderne kan være almindelige vandankre eller  

 tanke af galv. jern, letmetal e.a. egnet materiale.
Når beholdere og tilbehør  

 er af metal, skal de være af samme materiale, og i letmetal-både af samme  

 materiale som båden.
 Hver beholder skal mærkes med det antal liter, som den rummer, og forsynes  

 med 1 rustfrit mål med line, der er fastgjort til beholderen.
 Foruden spunshul skal beholderen være forsynet med et passende stort  

 dæksel for rensning indvendig samt en skrueprop i bunden for aftapning.
 I klasse B både (passagerskibe i indenrigsfart) skal kun findes en  

 vandbeholdning på ca. 40 liter ferskvand i en vandtæt beholder, der skal være  

 forsynet med 1 mål med line.
 21. Drikkebæger.
 Skal være af rustfrit materiale og forsynet med inddelingsskala.
 I lastskibe behøver ingen redningsbåd at være udstyret med flere proviant-  

 og vandrationer end svarende til det antal personer, som skibet i henhold til  

 sit Udrustnings-Sikkerheds certifikat har tilladelse til at medføre.
 Er en redningsbåd således ikke udstyret med rationer svarende til det  

 antal personer, som båden er påmærket til, skal det anføres i skibstilsynets  

 (førerens) rapport til direktoratet, men bådens påmærkning må ikke ændres.
 22. Faldskærmssignaler.
Skal være af godkendt type og kunne frembringe et kraftigt rødt lys i stor  

 højde.
Signalerne skal på tydelig og varig måde være påmærket firmamærket og  

 forsynet med brugsanvisning på dansk eller i billedsprog.
 Signalerne skal fornyes ved første lejlighed efter udløbet af 4 år, regnet  

 fra fabrikationsdatoen, der skal være påstemplet.
 Uanset signalerne er udført i vandtæt konstruktion, skal de i båden  

 anbringes i vandtæt indpakning eller i en vandtæt beholder.
 23. Håndblus.
Skal være af godkendt type og kunne frembringe et kraftigt rødt lys.
De  

 skal på tydelig og varig måde være påmærket firmamærket samt forsynet med  

 brugsanvisning på dansk eller i billedsprog.
Endvidere skal de være  

 påstemplet fabrikationsdato.
 Håndblus skal anbringes i vandtæt indpakning eller i en vandtæt beholder i  

 båden.
 24. Røgsignaler.
Skal være af godkendt type og kunne flyde på vandet samt frembringe en  

 orangefarvet røg til brug om dagen.
De skal på tydelig og varig måde være  

 påmærket firmamærke samt forsynet med brugsanvisning på dansk eller i  

 billedsprog.
Endvidere skal de være påstemplet fabrikationsdato.
 25. Slingrekøle, håndlister e.a.
 På klasse A og B både skal udvendig være anbragt slingrekøle eller  

 håndlister langs kølen eller andre godkendte anordninger, som gør det muligt  

 for personer at klynge sig til båden, hvis den skulle drive med bunden opad.
Bestemmelsen er som regel opfyldt ved, at der i kimmingen på bådens halve  

 længde i hver side er anbragt en solid håndliste af en diameter på mindst 25  

 mm og i en afstand fra klædningen på mindst 50 mm.
Håndlisterne er fastgjort  

 til klædningen udfor bundstokkene med beslag, der skal være udført således,  

 at klædningen ikke beskadiges, hvis beslagene afrives.
 26. Håndperter under kølen.
Til samme formål som de i pkt. 25 nævnte håndlister skal der tillige være  

 anbragt håndperter eller gribeliner af manila, hamp e.lign. ca. 12 mm i  

 diameter rundt kølen fra essing til essing.
Disses antal skal som regel være  

 mindst 3, og linerne skal med passende mellemrum forsynes med knobe.
Enderne  

 kan fastgøres til tofterne, ringbolte e.a. passende sted tæt ved essing og  

 klædning.
 27. Medicinkiste nr. 6.
 Skal opbevares vandtæt i plomberet emballage, der på tydelig måde er  

 mærket »medicinkiste 6« samt datoen for sidste eftersyn på dansk  

 apotek.
 Medicinkistens indhold fremgår af »Fortegnelser over  

 skibsmedicinkisters indhold«, der skal findes om bord. for så vidt de  

 foreskrevne anti-søsygetabletter (6 tabletter for hver person redningsbåden  

 er godkendt til) pakkes særskilt, men i forbindelse med medicinkisten, skal  

 det ske i vandtæt emballage, der på tydelig måde er mærket  

 »Anti-Søsygetabletter«.
Medicinkisten skal hvert 2. år underkastes eftersyn af et apotek under  

 skibets anløb af dansk havn.
For så vidt mulighed for et sådant eftersyn ikke  

 kan forventes at foreligge inden udløbet af det senest foretagne eftersyns  

 gyldighed, skal skibets fører foretage eftersynet efter de retningslinier,  

 som er angivet i bekendtgørelsen om skibets forsyning med lægemidler m.v.,  

 der skal findes om bord.
 Om eftersynet og den eventuelle stedfundne komplettering skal der gøres  

 notat i skibets tilsynsbog.
 28. Morselygte.
Skal være en vandtæt elektrisk lygte af god kvalitet, der er egnet til  

 morsesignalering.
Der skal findes 1 sæt reserveelementer og 1 reservepære.  

 Elementer skal udskiftes, når det skønnes nødvendigt, som regel hvert halve  

 år.
 29. Signalspejl.
Skal være af godkendt type til brug om dagen.
Signalspejlet skal på  

 tydelig og varig måde være påmærket firmamærke og forsynet med brugsanvisning  

 på dansk eller i billedsprog.
 30. Foldekniv.
Skal være af en god kvalitet og forsynet med dåseåbner.
I stedet for  

 foldekniv kan anbringes 1 skedekniv og 1 dåseåbner.
De pågældende genstande  

 skal være fastgjort til båden med line.
 31. Kasteliner.
Skal være lette og kunne flyde på vandet.
De skal være ca. 20 m lange med  

 en diameter på ca. 8 mm.
 32. Håndpumpe.
Skal være af godkendt type og på tydelig og varig måde være påmærket  

 firmamærke.
Pumpen skal være fast anbragt og kunne yde mindst 32 liter pr.  

 minut med højst 60 dobbeltslag.
Suge- og afgangsledning skal være af passende materiale og forsvarlig  

 anbragt.
Sugeenden skal være forsynet med sugekurv, hvor det findes påkrævet.
 Håndtag skal være af træ e.a. egnet materiale, således at pumpen kan  

 betjenes i frostvejr uden risiko for, at huden på hænderne tager skade.
 Pumpen skal afprøves, når eftersyn foretages, til sikring af, at den er  

 klar til brug.
 33. Aflukke til småinventar.
Skal være af passende størrelse og forsynet med løse bundbrædder, for så  

 vidt det er anbragt i bådens ender.
Aflukket kan erstattes af tanke eller  

 beholdere anbragt under tofterne eller andet egnet sted.
 34. Overdække (kaleche).
Skal være af godkendt type og af en stærk synlig farve, orange eller  

 orangerød.
Kalechen skal dække mindst 2/3 af båden, så de ombordværende er  

 beskyttet mod overlast fra vejr og vind.
 Under mønstring og eftersyn skal besætningen øves i montering af kalechen.
 Kalechen skal på toppen være forsynet med vinkelrette kors bestående af 2  

 stk. refleksbånd a mindst 5 x 30 cm med en indbyrdes afstand af højst 50 cm.
 35. Fløjte eller tilsvarende lydsignalgiver.
 Skal være en kraftig lydende fløjte, et mundhorn e.a. i  

 korrosionsbestandigt materiale.
 36. Fiskeredskaber.
Skal være et komplet sæt i hylster og bestå af de fornødne snører og kroge  

 m.m. i forskellige størrelser.
Desuden 1 blylod og 1 pilk.
 37. Selvtændende blus.
Skal kunne flyde på vandet og i passagerskibe samt tankskibe være af  

 godkendt elektrisk batteritype.
I andre skibe kan det være af  

 calciumcarbid-type.
Det skal være fastgjort til båden med line og på en sådan  

 måde, at det tændes, når båden efter udsætning flyder.
 38. Illustreret tavle med redningssignaler.
Tavlen er fremstillet af PVC-folie i en godkendt form og er mærket  

 »Redningssignaler«.
Den viser blandt andet svar fra  

 kystredningsstationer eller søredningsenheder på nødsignaler samt  

 landingssignaler for både med skibbrudne.
 39. Stigetrin, lejder e.a.
Klasse A både skal være forsynet med passende anordninger, hvorved det  

 gøres muligt for personer, der befinder sig i vandet, at klatre om bord i  

 båden.
Sådanne anordninger kan udføres af fast anbragte stigetrin udvendig  

 ved bådens stævne, løse lejdere e.a.
 40. Islandske trøjer, tæpper e.lign.
 I skibe af 500 ts. og derover, der anvendes udenfor indskrænket fart, skal  

 der på let tilgængeligt og beskyttet sted til supplering af udstyret i klasse  

 A både opbevares en beholdning af beklædningsgenstande, bestående af mindst 3  

 islandske trøjer, tæpper eller lignende for hver båd, der indgår i  

 redningsmateriellet.
 Mønstringsrullen skal angive, hvor genstandene opbevares, og hvem der skal  

 bringe dem om bord i bådene under en nødsituation.
Udrustning i motorredningsbåde og andre mekanisk fremdrevne redningsbåde.
 Enhver redningsbåd, der må optage flere end 60 personer, men ikke over 100  

 personer, skal enten være en motorredningsbåd eller en redningsbåd, som er  

 forsynet med et andet mekanisk fremdrivningsmiddel (rogear).
 En redningsbåd, der må optage flere end 100 personer, skal altid være en  

 motorredningsbåd.
 Såvel motor som rogear skal være af godkendt type, og motoren skal være  

 med kompressionstænding (dieselmotor).
 Der skal medføres motorredningsbåde i følgende skibe:
a.
Et passagerskib i international fart skal medføre 2 motorredningsbåde,  

 een på hver side af skibet.
Hvis det samlede antal personer, som skibet er  

 godkendt til at medføre iberegnet besætningen, ikke overstiger 30, skal der  

 dog kun medføres 1 motorredningsbåd.
b.
Et almindeligt lastskib på 1600 tons og derover i international fart  

 skal medføre 1 motorredningsbåd.
c.
Et tankskib på 1600 tons og derover samt ethvert industriskib i  

 international fart skal medføre mindst 2 motorredningsbåde, een på hver side  

 af skibet.
 Hvis de omhandlede skibe anvendes i fart indenfor linierne Skagen-Færder  

 og Smygehuk-Arkona, er de fritaget for at medføre motorredningsbåde.
 En motorredningsbåd og en redningsbåd med rogear, skal forsynes med samme  

 udrustning som en almindelig redningsbåd, jfr. kapitel I, dog med følgende  

 ændringer og tilføjelser:
 1. Antal årer.
 Der skal kun findes det halve antal af de årer, som er fastsat for en  

 almindelig redningsbåd.
 2. Bådshager.
 Der skal være 2 bådshager.
 3. Mast og sejl.
 Der kræves ikke mast og sejl, men i de skibe, der skal være forsynet med  

 et transportabelt radioapparat, jfr. kapitel I, side 8, skal der i alle  

 tilfælde findes midler (en alm. mast, teleskopmast e.a.) til at oprigge en  

 antenne i ca. 6 m højde.
 4. Transportabelt brandslukningsudstyr.
 Der skal i enhver motorredningsbåd findes 1 transportabel ildslukker på  

 godkendt type, der kan udsende skum eller andet egnet stof (pulver e.a.) til  

 slukning af en oliebrand.
Ildslukkerens ladning skal være frostfri og som regel fornyes hvert år  

 eller kontrolvejes, hvor dette er tilstrækkeligt.
Beholderen skal trykprøves  

 hvert 4. år, og datoen for trykprøven skal påmærkes beholderen.
 5. Radiotelegrafanlæg.
 I passagerskibe i international fart, bortset fra korte internationale  

 rejser, samt i industriskibe skal der, såfremt det samlede antal  

 ombordværende personer er 200 eller derover, men under 1500, i den ene af de  

 foreskrevne motorredningsbåde være installeret et radiotelegrafanlæg i en  

 særlig kahyt.
 Er det nævnte antal personer 1500 eller derover, skal begge de foreskrevne  

 motorredningsbåde være forsynet med radiotelgrafanlæg.
 6. Søgelys.
 I enhver motorredningsbåd, som skal medføres i passagerskibe og  

 industriskibe i international fart, skal der forefindes et søgelys, hvis  

 energikilde kan arbejde uafbrudt i mindst 3 timer.
 Opmærksomheden henledes på, at en redningsbåd forsynet med rogear ikke som  

 tidligere kan erstatte en foreskreven motorredningsbåd.
 Efter omstændighederne er det fortsat tilladt i eksisterende skibe, dog  

 længst til båd eller gear skal udskiftes.
 Udrustning i øvrige både.
 De i dette kapitel omhandlede redningsbåde, der er betegnet som øvrige  

 både, er ikke forsynet med særlige opdriftsmidler, for så vidt de i sig selv  

 har fornøden opdrift til at holde båden og dens udrustning flydende, når  

 båden er vandfyldt og i fri forbindelse med søen.
 Hvilke skibe, der fører disse både, er nærmere angivet nedenfor og  

 opstillet i klasserne D, E og F.
 Klasse D.
 Passagerskibe over 50 tons i indenrigs fart.
 Klasse E.
 Passagerskibe over 50 tons i indenrigs fart, hvor det er tilladt, at  

 antallet af de foreskrevne både er blevet nedsat.
 Klasse F.
 1. Lastskibe over 50 tons, men under 500 tons, i  

 indskrænket fart samt i indenrigs fart.
 2. Fiskeskibe og lystfartøjer over 150 tons, men under  

 500 tons, i indskrænket fart.
 3. Lægtere, pramme og andet flydende materiel uden  

 selvstændigt fremdrivningsmiddel over 150 tons, men under 500 tons, i  

 indskrænket fart.
 Omfanget af den udrustning, bådene i de omhandlede skibe skal forsynes  

 med, er i den følgende oversigt anført i kolonnerne D, E og F svarende til  

 den klasse, skibene er opstillet i.
 Bestemmelser og anvisninger for de enkelte udrustningsgenstande er som  

 anført foran i kapitel I.
 Udrustning i permanent oppustede gummibåde.
 Hvor de i visse skibe foreskrevne redningsbåde eller både er erstattet med  

 en permanent oppustet gummibåd, skal denne være udrustet som følger:
1. To årer, to fastgjorte åregafler og en bådshage 2. Et øsekar eller en pøs 3. En fangline 4. Tre faldskærmssignaler, der kan udkaste røde  

 stjerner, og tre håndblus af godkendt type, der er i stand til at frembringe  

 et kraftigt rødt lys, alt i vandtæt indpakning 5. En fløjte 6. Et drivanker 7. En vandtæt elektrisk lygte, der er egnet til  

 morsesignalering 8. En ildslukker 9. En luftpumpe eller blæsebælg 10. Et reparationssæt.
 Bestemmelser og anvisninger for de enkelte udrustningsgenstande under  

 punkterne 2, 3, 4, 5, 7 og 8 er som anført for tilsvarende  

 udrustningsgenstande nævnt foran i kapitel I og II.
 I øvrigt gælder følgende:
1. Årers længde skal være mindst 1,80 m og diameter  

 mindst 40 mm.
Bådshagens længde skal være ca. 1,80 m og diameter ca. 40 mm.  

 Bådshagen skal være udformet, så den ikke kan beskadige opdriftskamre m.v. i  

 båden.
 6. Drivankeret skal være af godkendt type og kan være  

 et drivanker, der anvendes i godkendte oppustelige gummiredningsflåder.
 9. Luftpumpen eller blæsebælgen skal have fornøden  

 kapacitet til at kunne oppuste båden tilfredsstillende, og den skal være  

 forsynet med nødvendige slanger, studse m.v.
 10. Et reparationssæt skal mindst bestå af:
1 stk. neoprenstof ca. 15 x 40 cm 2 stk. lækstoppere 1 stk. saks 1 stk. falsben 1 stk. ventillåg 3 stk. lapper ca. 10 x 15 cm 2 stk. lapper ca. Ø x 6 cm slibepapir lim reparationsanvisning Neoprenstof, lapper og lim skal kunne anvendes i forbindelse med de  

 materialer, gummibåden er fremstillet af.
 Reparationssættet skal være i vandtæt indpakning.
Mønstringer og øvelser med redningsbådene  

 samt eftersyn af deres I de forskellige typer af skibe skal der med deltagelse af hele  

 besætningen foretages følgende periodiske mønstringer og øvelser i anvendelse  

 af redningsbådene:
 1. Passagerskibe i international fart og sådanne skibe  

 af 500 tons og derover i indenrigsfart.
 Mønstring og øvelse skal finde sted en gang om ugen, når det er muligt,  

 samt når skibet forlader sidste afgangshavn på en international rejse, der  

 ikke er en kort international rejse.
 2. Lastskibe af 500 tons og derover i international  

 fart.
 Mønstring og øvelse skal holdes med højst en måneds mellemrum, dog inden  

 24 timer efter at skibet har forladt en havn, hvor mere end 1/4 af  

 besætningen er blevet udskiftet.
 3. Andre skibe.
 Øvelser skal foretages mindst en gang hver måned.
 I forbindelse med mønstring og øvelse skal der foretages eftersyn af  

 redningsbådenes udrustning for at sikre, at alle genstande er til stede.  

 Enhver mangel, som måtte vise sig ved disse eftersyn og øvelser, skal  

 hurtigst muligt afhjælpes.
 For at de foranstående bestemmelser om mønstring, øvelser og eftersyn kan  

 anses for opfyldt, skal de praktiseres efter følgende retningslinier om bord.
 Mønstring.
Formålet med mønstringen ved redningsbådene er at konstatere, at ethvert  

 medlem af besætningen er bekendt med de særlige hverv, han skal udføre under  

 en nødsituation.
De kan, for så vidt angår et passagerskib eller et lastskib  

 af 500 tons og derover i international fart, være følgende:
 Disse hverv skal fremgå af en før skibets afsejling udfærdiget  

 mønstringsrulle, der skal være opslået flere steder om bord, navnlig i  

 besætningens aptering.
Af mønstringsrullen skal endvidere fremgå besætningens fordeling til  

 redningsbådene, og til enhver redningsbåd skal der være udpeget en person,  

 som har kommandoen samt hans næstkommanderende.
Den, der har kommandoen over  

 en redningsbåd, skal have en liste over dens besætning og skal drage omsorg  

 for, at de folk, han har under sig, er bekendt med deres særlige pligter.
 Til hver motorredningsbåd skal der være udpeget en mand af besætningen,  

 der forstår at betjene motoren, og er båden tillige udstyret med  

 radiotelegrafanlæg og søgelys, skal der være udpeget en mand, som forstår at  

 betjene dette udstyr.
 Øvelser.
 Ved de på hinanden følgende bådøvelser skal forskellige grupper af  

 redningsbåde anvendes skiftevis, og enhver redningsbåd skal svinges ud og,  

 såfremt det er praktisk muligt og rimeligt, affires og sættes i vandet mindst  

 een gang hver 4. måned.
 Det er således ikke en forudsætning for afholdelse af mønstring til  

 bådøvelse, at forholdene i hvert enkelt tilfælde muliggør udsvingning og  

 affiring af alle redningsbådene.
Når bådene sættes i vandet, skal eventuelle sliphager afprøves, og der  

 skal foretages roøvelser af passende omfang, således at besætningen bliver  

 øvet i at bruge årerne.
Om muligt skal sejlene sættes, og sejladsen med dem  

 indøves.
Endvidere skal motorbåden prøvesejles, og de forskellige medlemmer  

 af besætningen må herunder oplæres i start af motoren og dennes betjening for  

 alle tilfældes skyld.
 Desuden skal den til hver båd hørende kaleche oprigges med mellemrum,  

 således at besætningen er fortrolig med dens brug.
 Eftersyn.
 Ved de periodiske eftersyn af udrustningen skal alle genstande nøje  

 gennemgås, og såfremt der konstateres mangler, skal de afhjælpes straks,  

 dersom det kan ske ombord, ellers ved første lejlighed skibet anløber en  

 havn, hvor det er muligt.
Under eftersynet må opmærksomheden være henvendt på tilstanden af proviant  

 og vand samt medicinkisten.
Desuden, at oliebeholder til drivanker og  

 lanternen er tætte og fyldte klar til brug, at nødsignalerne er i fuldgod  

 stand og ikke frembyder tegn på tæring af hylsteret, at batterier til  

 morselygte har fuld styrke, at kompasset er i orden, at håndpumpen virker  

 tilfredsstillende med sugeledning intakt, samt at lænsepropper er på plads og  

 slutter tæt.
Har motorbåden været i brug, må brændstofbeholdningen suppleres  

 op, således at den altid er tilstrækkelig til 24 timers uafbrudt drift med  

 båden.
 Den, der har kommandoen over redningsbåden, skal under de periodiske  

 mønstringer og øvelser gøre sin besætning bekendt med, hvor de forskellige  

 genstande befinder sig samt oplyse den om rationerne af proviant og vand og  

 instruere den i brugen af nødsignaler, drivanker m.m., således at alle bliver  

 fortrolig med opholdet i en redningsbåd, om det skulle blive nødvendigt.
Skibets fører skal i tilsynsbogen afsnit III indføre oplysninger om enhver  

 mønstring samt øvelse med og eftersyn af redningsbådene.
Endvidere skal den  

 skematiske oversigt for de enkelte både udfyldes.
 Såfremt tidsfristen er blevet overskredet eller kun delvis øvelse har  

 været afholdt, skal der tilføres tilsynsbogen en bemærkning derom med  

 angivelse af de nærmere omstændigheder og omfanget af den afholdte øvelse.
