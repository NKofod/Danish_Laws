(Til samtlige til eksport af fersk kød,  

 fersk fjerkrækød, fersk kaninkød og kødvarer autoriserede  

 virksomheder samt dyrlægerne ved disse) Cirkulæreskrivelsen vedrører bestemmelser om bestilling, fremstilling,  

 levering og opbevaring af materiale, der er forsynet med sundhedsmærke, som  

 omhandlet i Veterinærdirektoratets bekendtgørelse nr. 295 af 4. maj 1990 om  

 sundhedsmærker.
 1. Område.
1.1. Bestemmelserne gælder for sundhedsmærket materiale, der fremstilles  

 her i landet.
For materiale, der fremstilles i udlandet og importeres her til  

 landet, skal virksomheden med embedsdyrlægens påtegning i hvert enkelt  

 tilfælde indhente skriftlig tilladelse hertil i Veterinærdirektoratet.
 1.2. For rekvisition og anvendelse af kødkontrolstempler m.v. gælder de i  

 Veterinærdirektoratets cirkulæreskrivelse af 21. september 1988 om  

 rekvisition af stempler og cirkulæreskrivelse af 29. december 1988 om  

 kødkontrolstempler, embedsstempler, veterinære segl m.v., fastsatte  

 bestemmelser.
 2. Bestilling, levering og opbevaring af materiale, forsynet med  

 sundhedsmærke.
 2.1. Rekvisitionen skal indeholde følgende oplysninger:
 Rekvisitionens gyldighed bortfalder, såfremt den ikke er udnyttet indenfor  

 12 måneder fra udstedelsesdatoen.
 Bestillingen skal afgives skriftligt og skal attesteres af embedsdyrlægen.  

 Telefonisk bestilling kan anvendes på betingelse af, at den seneste den  

 følgende arbejdsdag bekræftes skriftligt.
 Et selskabs hovedkontor kan afgive bestilling på vegne af en afdeling  

 under overholdelse af bekendtgørelsens bestemmelser.
2.2. Det bestilte materiale, eventuelt i delleverancer, skal leveres  

 direkte til den eksportautoriserede virksomhed, der straks efter modtagelsen  

 fremsender kopi af følgeseddelen til embedsdyrlægen ved virksomheden.  

 Embedsdyrlægen kontrollerer, at materialet er i overensstemmelse med gældende  

 bestemmelser og sammenholder det med bestillingen Det er således ikke tilladt at oprette centrallagre udenfor de  

 eksportautoriserede kødvirksomheder for materiale, der er omfattet af  

 bekendtgørelsen.
 2.3. Stempler, klicheer, matricer og masters skal opbevares under  

 embedsdyrlægens tilsyn, og de må kun udleveres for så lang tid, det er  

 nødvendigt af hensyn til mærkningen.
2.4. Printere skal - producere sundhedsmærker, der er letlæselige og uudslettelige - være forsynet med tælleapparat og med låseanordning.
 En låseanordning kræves ikke, såfremt printeren står i et lokale, som  

 holdes aflåst uden for arbejdstiden.
 Ansøgning om typegodkendelse bilagt fornøden dokumentation for ovennævnte  

 betingelser fremsendes til Veterinærdirektoratet.
2.5 Virksomheden skal for hver etiket eller emballagetype føre en  

 fortegnelse over indkøb, forbrug og beholdning.
Veterinærkontrollen påser  

 overholdelse heraf og noterer dato og initialer for gennemsynet af  

 fortegnelsen.
3. Opbevaring og kontrol Udover den i bekendtgørelsen fastsatte kontrol påhviler det også  

 veterinærkontrollen at påse, at der foretages behøring opsamling og  

 destruktion af fejlproduktioner og fejlpakninger med påtrykt sundhedsmærke.
 4. Trykkeri- og emballagevirksomheder.
 4.1. De pågældende virksomheder er ikke underkastet en  

 godkendelsesordning, men Veterinærdirektoratet kan pålægge  

 eksportautoriserede virksomheder ikke at benytte leverandører, trykkerier  

 m.v. der har overtrådt bekendtgørelsens bestemmelser.
 4.2. Et trykkeri, der er beliggende på en kødvirksomhed, kan fremstille  

 sundhedsmærket materiale under overholdelse af bekendtgørelsens bestemmelser.
 P.V.V.
