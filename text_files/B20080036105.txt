Bekendtgørelse om ændring af bekendtgørelse om uddannelserne i den erhvervsfaglige fællesindgang merkantil (Adgangsbegrænsning og undervisning i valgfag m.v.) § 1 I bekendtgørelse nr. 149 af 4. marts 2008 om uddannelserne i den erhvervsfaglige fællesindgang merkantil foretages følgende ændringer:
 1. I § 2 indsættes som stk. 2:
»Stk. 2. Der er adgangsbegrænsning til den i stk. 1, nr. 8, nævnte uddannelse.« 2. I § 5 indsættes som stk. 2:
»Stk. 2. Valgfagsundervisningens andel af grundforløbsundervisningen efter § 3, udgør mindst en uge for hver 18 ugers grundforløb.« 3. I bilag 1, afsnit 2.5, bilag 2, afsnit 2.3, bilag 3, afsnit 2.3, bilag 6, afsnit 2.4.1, bilag 7, afsnit 2.5 og 2.5.1 og bilag 8, afsnit 2.2, ændres »htx« til: »hhx«.
 4. I bilag 2, afsnit 2.3.1, ændres »der fremgår af afsnit 3.5., nr. 1., 3.5., nr. 3, 3.5., nr. 7 og 3.5., nr. 8« til: »jf. afsnit 3.5«.
 5. I bilag 8, afsnit 2.1, udgår », der varer 20 uger«.
§ 2 Bekendtgørelsen træder i kraft den 1. juli 2008.
