 1. Landsskatteretten har ved kendelse af 30. december  

 1983 givet en kommunalt ansat bibliotekar med samme arbejdstid som en  

 statsansat bibliotekar medhold i, at han for indkomståret 1980 er berettiget  

 til et fradrag fastsat til halvdelen af det faktisk udbetalte  

 forskudttidstillæg 9,35 kr. pr. time, dog maksimalt svarende til det, en  

 statsansat bibliotekar ville have opnået i henhold til anvisningen om  

 natpenge, nemlig halvdelen af 6,13 kr. pr. time.
2. Ved SD-cirkulære 1981-11 af 15. april 1981 blev det  

 præciseret, at det var en forudsætning for at opnå fradrag efter anvisningen  

 om natpenge til tjenestemænd og andre offentligt ansatte, at der modtages  

 ydelser efter de af finansministeriet, lønning- og pensionsdepartementet,  

 fastsatte regler om natpenge.
Cirkulæret var en ændring af hidtidig praksis,  

 og det skal derfor først anvendes fra og med indkomståret 1982.
3. Landsskatterettens kendelse af 30. december 1983  

 vedrørte indkomståret 1980 og vil ikke blive indbragt for domstolene.
Den  

 skal derfor lægges til grund til og med indkomståret 1981.
 4. De skattelignende myndigheder anmodes herefter om  

 at foranledige indkomstansættelser for indkomstårene 1979, 1980 og 1981,  

 hvori der ikke er godkendt fradrag af den omhandlede art, nedsat i  

 overensstemmelse med landsskatterettens kendelse, såfremt der fremsættes  

 begæring herom, eller forholdet i øvrigt er skattemyndighederne bekendt, og  

 der ikke er forløbet mere end 5 år fra udløbet af det pågældende indkomstår.
