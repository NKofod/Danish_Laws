Meddelelse om køretøjers  

 indretning og udstyr mv. nr. 1797  

 Fastgørelse af kørestole Et køretøj, der anvendes til befordring af  

 kørestolsbrugere, kræves i dag udstyret med  

 kørestolsbeslag, jf.
Færdselsstyrelsens bekendtgørelse om  

 detailforskrifter for køretøjer.
 Det er Færdselsstyrelsens opfattelse, at hvis en person i  

 kørestol befordres i et køretøj, der er udstyret med  

 kørestolsbeslag, uden at kørestolen er fastgjort til  

 kørestolsbeslagene, så er dette i strid med Færdselslovens  

 § 82 stk. 2, hvoraf det fremgår, at passagerer ikke må være  

 anbragt på en sådan måde, at der kan opstå fare for  

 dem selv eller andre.
Reglerne har imidlertid ikke indeholdt noget udtrykkeligt krav om, at  

 kørestolsbeslag rent faktisk skal anvendes, hvilket har ført  

 til usikkerhed om fortolkning af reglerne.
Derfor tilføjes  

 følgende bestemmelse til Detailforskrifter for Køretøjer  

 2002:
10.01.004 KØRESTOLSBESLAG 10.01.004 (3) Kørestol skal være solidt fastgjort til  

 køretøjets kørestolsbeslag.
Detailforskrifter for Køretøjer 2002 træder i kraft  

 den 1. april 2002 og gælder for køretøjer, der  

 registreres, godkendes eller tages i brug på  

 ikrafttrædelsesdatoen eller senere.
Bestemmelsen i pkt. 10.01.004 (3)  

 vil dog gælde ethvert køretøj, der benyttes til  

 befordring af person i kørestol, uanset tidspunktet for  

 køretøjets 1. registrering.
