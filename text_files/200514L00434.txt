Betænkning afgivet af Retsudvalget den 20. april 2006 Betænkning over Forslag til lov om ændring af lov om  

 spillekasinoer.
 (Hvidvask af penge og finansiering af terrorisme).
[af justitsministeren (Lene Espersen)] 1. Udvalgsarbejdet Lovforslaget blev fremsat den 1. februar 2006 og var til 1.  

 behandling den 23. februar 2006. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 6. januar 2006 dette udkast til  

 udvalget, jf. alm. del  bilag 262. Den 13. februar 2006 sendte  

 justitsministeren de indkomne høringssvar samt et notat herom til udvalget.
Spørgsmål Udvalget har stillet 2 spørgsmål til justitsministeren til  

 skriftlig besvarelse, som denne har besvaret.
Et af udvalgets spørgsmål til  

 justitsministeren og dennes svar herpå er optrykt som bilag 2 til  

 betænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Enhedslisten støtter bekæmpelse af hvidvaskning af penge, hvad  

 enten det drejer sig om penge til terror eller erhvervsvirksomheders  

 kriminelle  

 økonomiske aktiviteter.
Forslaget indeholdt nogle formuleringer, som kunne opfattes som  

 en underminering af retssikkerheden for personer.
Imidlertid er det svar,  

 ministeren har givet på spørgsmål 2, som Enhedslisten forventer vil indgå som  

 fortolkningsgrundlag for loven og derfor er optrykt som en del af  

 betænkningen,  

 af en sådan karakter, at Enhedslisten ikke på nuværende tidspunkt har  

 yderligere bemærkninger.
Imidlertid indgår i forslagets § 20 b, stk. 1, ordet  

 terrorfinansiering.
Terror og dermed terrorfinansiering kan kun forstås på  

 den  

 måde, som det er formuleret i straffelovens § 114. Netop straffelovens § 114  

 er  

 berygtet for at være gennemført uklar omkring, hvornår en handling er terror,  

 og hvornår en handling eksempelvis er legitim kamp mod besættelse eller  

 voldelig undertrykkelse.
 Enhedslisten kan ikke støtte lovforslag, der er knyttet an til  

 den nuværende, uklare § 114 i straffeloven.
 Siumut, Tjóðveldisflokkurin, Fólkaflokkurin og Inuit  

 Ataqatigiit var på tidspunktet for betænkningens afgivelse ikke repræsenteret  

 med medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 152 Bilagsnr.
Titel 1 Høringssvar samt kommenteret høringsoversigt.
2 Foreløbig tidsplan for udvalgets behandling af  

 lovforslaget 3 Endelig tidsplan for udvalgets behandling af lovforslaget 4 1. udkast til betænkning Oversigt over spørgsmål og svar vedrørende L 152 Spm.nr.
Titel 1 Spm. om de ansatte på spillekasinoer, til  

 justitsministeren, og ministerens svar herpå 2 Spm. om videregivelse af oplysninger, til  

 justitsministeren, og ministerens svar herpå Bilag 2 Et af udvalgets spørgsmål til justitsministeren  

 og dennes svar herpå Spørgsmålet og svaret er optrykt efter ønske fra EL.
 Spørgsmål nr. 2:
»Ministeren bedes redegøre for, hvilke oplysninger  

 Statsadvokaten for Særlig Økonomisk Kriminalitet kan videregive til  

 kontrollanter og spillekasinoets ledelse.« Svar:
Det følger af den foreslåede bestemmelse i spillekasinolovens §  

 20 e (lovforslagets § 1, nr. 4), at Statsadvokaten for særlig økonomisk  

 kriminalitet, såfremt efterforskningsmæssige hensyn ikke taler imod, kan give  

 kontrollanten og spillekasinoets ledelse meddelelse om status i en sag, hvori  

 der er givet underretning om mistanke om hvidvask af penge eller finansiering  

 af terrorisme, herunder om der er rejst sigtelse i sagen, ligesom der kan  

 gives  

 underretning om sletning i hvidvaskregistret hos Statsadvokaten for særlig  

 økonomisk kriminalitet og om endelig afgørelse, ved domfældelse eventuelt i  

 form af en dom eller domsekstrakt.
Disse oplysninger må ikke uberettiget  

 videregives.
Det fremgår af afsnit 3.5. i de almindelige bemærkninger til  

 lovforslaget, at den foreslåede bestemmelse indebærer, at Statsadvokaten for  

 særlig økonomisk kriminalitet kan give såkaldt specifik feedback til  

 kontrollanterne og ledelsen i det spillekasino, som har givet underretning om  

 mistanke om hvidvask af penge eller terrorfinansiering.
Der vil f.eks. kunne  

 gives oplysning om en endelig afgørelse i sagen samt om sletning i  

 hvidvaskregistret.
I de tilfælde, hvor sagen er endeligt afgjort ved dom, og  

 hvor dommens indhold er særligt oplysende, f.eks. omkring udbytte og hvidvask  

 eller med hensyn til metoder til at afsløre hvidvask og terrorfinansiering,  

 vil  

 det særligt af hensyn til spillekasinoets interne undervisning kunne være  

 hensigtsmæssigt, at tilbagemeldingen sker i form af en dom eller  

 domsekstrakt.
 Derudover vil Statsadvokaten for særlig økonomisk kriminalitet  

 kunne give tilbagemelding til spillekasinoet om status i sagen, f.eks. at der  

 er rejst sigtelse, at oplysningen indgår i en verserende sag, eller at videre  

 efterforskning i sagen er sat i bero.
 Tilbagemelding til spillekasinoet kan først gives, når det med  

 sikkerhed ikke kan skade efterforskningen.
Efter den foreslåede bestemmelse i spillekasinolovens § 20 e,  

 stk. 2, må oplysningerne efter stk. 1 ikke uberettiget videregives.
Henset  

 til  

 oplysningernes art vil udgangspunktet være, at enhver videregivelse fra  

 kontrollanten eller ledelsens side vil være uberettiget.
Oplysningerne vil  

 dog  

 i anonymiseret form kunne videregives til den del af personalet, som er  

 beskæftiget med egentlig spillekasinovirksomhed, f.eks. i  

 undervisningssammenhæng.
