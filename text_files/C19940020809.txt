Sundhedsstyrelsen har bemærket, at enkelte embedslægeinstitutioner i den  

 senere tid har anvendt betegnelsen »Embedslægerne« i betydningen  

 »Embedslægeinstitutionen« og/eller i betydningen  

 »Embedslægevæsenet«.
Det har drejet sig om anvendelse på brevpapir,  

 rapporter mv. - og oftest i forbindelse med det logo, som blev lanceret med  

 SOP-ELI-programmet.
 Sundhedsstyrelsen skal i den anledning anføre, at  

 embedslægeinstitutionernes navne på brevpapir, ved skiltning og i anden  

 officiel sammenhæng er »Embedslægeinstitutionen« eller  

 »Embedslægeinstitutionen for ..... amt«.
 Man skal anmode om, at anvendelsen af andre betegnelser snarest bringes  

 til ophør.
 I forbindelse med embedslægeinstitutionens navn kan det officielle  

 »kronemærke« anvendes som logo - men det er ikke obligatorisk.
Embedslægeinstitutionerne vil principielt kunne anvende et andet fælles  

 logo end »kronemærket«.
Forslag til et sådant logo modtages gerne  

 til drøftelse i Kontaktudvalget, hvis næste møde afholdes i slutningen af  

 januar 1995.
