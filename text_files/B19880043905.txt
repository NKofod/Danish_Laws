 I medfør af §§ 12, 13, 15 og 17, i lov nr. 70 af 15. marts 1967 om  

 søfartsuddannelse, som ændret senest ved lov nr. 857 af 23. december 1987,  

 fastsættes:
 § 1.  Med det formål at give unge, der ønsker at søge  

 beskæftigelse inden for søfartsområdet, en grundlæggende praktisk og  

 teoretisk faglig uddannelse samt en undervisning i almene fag er der på  

 statens søfartsskoler og andre af Industriministeren dertil godkendte  

 uddannelsessteder inden for søfartsområdet oprettet erhvervsfaglige  

 grundkurser af 20 ugers varighed.
 Stk. 2.  Med det formål at give skibsassistenter samt  

 dæks- og maskinmandskab, der efter afsluttet grundkursus har gennemgået den i  

 sønæringsloven foreskrevne tjeneste i søgående skibe, en afsluttende praktisk  

 og teoretisk faglig uddannelse er der oprettet erhvervsfaglige  

 afslutningskurser af ca. 13 ugers varighed.
§ 2.  Kurserne gennemføres som internatkurser.
Under  

 særlige omstændigheder kan elever, der ikke bor på skolen, optages.
Stk. 2.  Undervisningen på grundkursus er gratis.
For  

 opholdet betales et vederlag på 1200 kr.
Under grundkursus kan eleverne søge  

 støtte efter de for statens uddannelsesstøtte gældende regler.
Stk. 3.  Undervisningen på afslutningskursus er gratis.  

 For opholdet betales et vederlag på 1600 kr.
Under kursus ydes der eleverne  

 en godtgørelse efter tilsvarende regler, som er fastsat for erhvervsmæssig  

 uddannelse for specialarbejdere m.m. og omskoling.
 § 3.  Ansøgning om optagelse på statens søfartsskoler  

 eller skoleskibet »DANMARK« indsendes til Søfartsstyrelsen, der  

 antager og fordeler eleverne på uddannelsesstederne.
 Stk. 2.  Ansøgningsskemaer fås ved henvendelse til  

 Søfartsstyrelsen eller søfartsskolerne.
 Stk. 3.  På grundkursus kan optages enhver, som har  

 opfyldt den 9-årige undervisningspligt og er egnet.
Stk. 4.  På afslutningskursus kan optages enhver, der  

 har udført den i sønæringsloven foreskrevne tjeneste i søgående skibe.
Under  

 særlige omstændigheder kan der dispenseres fra dette krav.
 Stk. 5.  Eleverne er underkastet det til enhver tid  

 gældende regulativ for søfartsskolerne.
 § 4.  Skolen udfærdiger et bevis til elever, der har  

 gennemført grundkursus med tilfredsstillende resultat.
Stk. 2.  Skolen udfærdiger et bevis til elever, der har  

 gennemført afslutningskursus med tilfredsstillende resultat.
Beviset påtegnes  

 om, hvorvidt kurset berettiger til udmønstring som befaren skibsassistent,  

 befaren matros eller befaren motormand.
 § 5.  På grundkursus undervises i:
Sømandskab, sikkerhed til søs, brandbekæmpelse, motor- og værktøjslære samt vedligeholdelse, navigation, søvejsregler og signalering, sundhedslære og almene fag.
Stk. 2.  Undervisning i motor- og værktøjslære samt  

 vedligeholdelse og navigation, søvejsregler og signalering kan erstattes af  

 undervisning i kabystjeneste.
Endvidere kan undervisningen suppleres med  

 virksomheds- og skibsbesøg og idræt m.v.
 Stk. 3.  Efter gennemført grundkursus har eleverne under  

 den praktiske oplæring ombord adgang til en fortsat teoretisk uddannelse  

 gennem brevskolekursus foranstaltet af Søfartsstyrelsen.
 § 6.  På afslutningskursus undervises i:
Sømandskab, sikkerhed til søs, brandbekæmpelse, maskin- og motorlære, navigation og søvejsregler, skibsteknik, værkstedspraktik og vedligeholdelse, sundhedslære, samarbejdslære og tjenestekendskab og almene fag Stk. 2.  Undervisningen kan suppleres med virksomheds-  

 og skibsbesøg og idræt m.v.
 § 7.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves Industriministeriets  

 bekendtgørelse nr. 479 af 13. november 1985 om erhvervsfaglige grund- og  

 afslutningskurser inden for søfartsområdet.
