Resumé  



  

 En faglig organisation bad en kommune om kopi af samtlige aftaler der ikke  

 figurerede i de centrale overenskomster  rammeaftaler og andre aftaler  

  og  

 som vedrørte løn- og ansættelsesforhold.
I et bilag til ønsket om aktindsigt  

 var det forklaret hvilke former for aftaler som var omfattet af anmodningen,  

 og  

 der var opregnet et stort antal faggrupper som var omfattet af ønsket om  

 aktindsigt.
Sagen blev indbragt for tilsynsrådet og Indenrigsministeriet som  

 udtalte at kommunen var berettiget til at afslå anmodningen da den tilsigtede  

 at skabe adgang til en ubestemt flerhed af sager.  

 Ombudsmanden  

 kritiserede ikke udtalelserne, men gjorde opmærksom på at kommunen lovligt  

 kunne have imødekommet anmodningen da offentlighedsloven er en minimumslov.  

 (J.nr. 2002- 1321-801).
Aktindsigt i kollektive aftaler om arbejdsforhold I et brev af 2. november 1999  

 til Præstø Kommune bad den faglige organisation A om at få tilsendt kopi af  

 samtlige decentrale aftaler om løn-, tillægs- og ansættelsesforhold på  

 KL/KTO-området samt kommunens personalepolitik.
I et brev af 29. november  

 1999  

 rykkede A kommunen for svar.
Det var desuden anført i brevet at for det  

 tilfælde at der var tvivl om indholdet af anmodningen, havde A specificeret  

 denne i et vedlagt bilag 1. Dette bilag havde følgende ordlyd:
Kompletteringer til anmodning om aktindsigt Vi skal bede om aktindsigt i  

 samtlige aftaler der ikke figurerer i de centrale overenskomster,  

 rammeaftaler  

 og andre aftaler, og som vedrører løn- og ansættelsesforhold på nedenstående  

 overenskomstområder.
 Anmodningen omfatter således:
 Decentrale aftaler om indplaceringer, grundløn,  

 funktionsløn, kvalifikationsløn og resultatløn.
Decentrale aftaler om konvertering af ulempetillæg Decentrale arbejdstidsaftaler og tillæg i forbindelse  

 hermed Lokale aftaler til implementering af direktiv 97/18/EF  

 om deltidsarbejde Samtlige institutioner i kommunen ligesom  

 institutioner hvor kommunen må have indgået driftsoverenskomst Personalepolitikken Aktindsigten vedrører følgende faggrupper:
Akademikere Assistenter, mestre og  

 driftsledere Arbejdsformænd Brandfolk Beredskabspersonale Bibliotekarer Bygningskonstruktører Dagplejere Ergoterapeuter og  

 fysioterapeuter Gasmekanikere Hal- stadion- og  

 idrætsinspektører Husassistenter Håndværkere, montører,  

 overmontører, elektronikteknikere, datamekanikere og kokke mfl.
Ikke-faglærte lønarbejdere i  

 rengørings- og køkkenarbejde Journalister Kantine- og rengøringsledere Konstruktører Kontor- og edb-personale Kort- og Landmålingsteknikere Laboratorie- og  

 miljøpersonale Lærere på ungdoms- og  

 sprogskoler Ledende personale på ungdoms-  

 og sprogskoler Lærere i folkeskolen Ledende personale i  

 folkeskolen Ledere og mellemledere i  

 kommunal ældreomsorg Ledere og mellemledere  

 indenfor FOA/ LAF-området Ledende pædagogisk personale  

 ved daginstitutioner, skolefritidsordninger, klubber m.v.
Ledende værkstedspersonale Medarbejdere ved kommunale  

 flyvepladser Pædagogisk uddannet personale  

 på daginstitutioner, skolefritidsordninger, klubber mm.
Pædagogisk personale i  

 dagplejeordninger og central pladsanvisning Pædagogmedhjælperområdet Rengøringsassistenter Sygeplejersker Socialpædagoger og  

 hjemmevejledere mfl.
 Social- og sundhedshjælpere  

 og social- og sundhedsassistenter mfl.
Socialrådgivere og socialformidlere Specialarbejdere Tandplejere Tandklinikassistenter Tekniske assistenter,  

 tekniske tegnere, bygge- og maskinteknikere Økonomaer/køkkenledere. A meddelte i et brev af 2.  

 december 1999 Præstø Kommune at organisationen, henset til  

 sagsbehandlingstiden  

 og det forhold at problemet ikke var enkeltstående, så sig nødsaget til at  

 klage til Tilsynsrådet for Storstrøms Amt.
I et brev af 9. december 1999  

 svarede Præstø Kommune at kommunen ikke havde modtaget As brev af 2.  

 november  

 1999, og kommunen tilføjede at med hensyn til klagen til tilsynsrådet  

 afventede  

 kommunen besked fra tilsynsrådet.
Med brev af 10. december 1999  

 sendte A Præstø Kommune en kopi af organisationens brev af 2. november 1999,  

 og den 6. januar 2000 svarede kommunen herpå.
I brevet var bl.a. anført  

 følgende:
 Selvom jeg er Personalechef  

 i Præstø Kommune er jeg ikke i besiddelse af samtlige decentrale  

 aftaler om  

 løn- tillægs- og ansættelsesforhold på KL/KTO-området  .
En del af disse aftaler er  

 nemlig kutymeaftaler, der ikke er nedskrevne.
Aktindsigt i almindelig  

 forstand kun vanskeligt lader sig praktisere i disse tilfælde.
Foreningen beder også om en  

 kopi af kommunens personalepolitik.
Personalepolitik er  

 samlebetegnelsen for  

 alle de hensigtserklæringer og aftaler, der er vedrørende personalets  

 forhold.
Disse er ikke alle nedskrevne, men baserer sig i vidt omfang på  

 kutymer.
 Der er i øjeblikket et  

 arbejde i gang med at revidere de skriftlige aftaler, der sidder i  

 personalehåndbogen,  

 og hvoraf en del trænger til modernisering  fx som følge af ny  

 arbejdstids-,  

 samarbejds- og sikkerheds- samt lønregler.
 Præstø Kommune har kontaktet  

 Kommunernes Landsforening, der har oplyst, at der er aftalt møde mellem A og  

 Kommunernes Landsforening den 17. januar 2000 til afklaring af, hvordan og i  

 hvilket omfang aktindsigten kan gennemføres.
 Når denne afklaring er sket,  

 vil Præstø Kommune sporenstregs realisere aktindsigten.
Dersom foreningen ikke kan  

 vente til efter dette møde, kan foreningen aftale tid til et møde med  

 undertegnede til præcisering af aktindsigtsønskerne, ekstrahering af det, der  

 er omfattet af aktindsigt osv. Den 7. januar 2000 klagede A  

 til Tilsynsrådet for Storstrøms Amt som besvarede henvendelsen den 5. juni  

 2000. Tilsynsrådet anførte at Præstø Kommune lovligt kunne afslå begæringen  

 om  

 aktindsigt efter reglerne i offentlighedslovens § 4, stk. 3, og § 13, stk. 1,  

 nr. 5. Hvad den førstnævnte bestemmelse angik, anførte tilsynsrådet at  

 As  

 begæring om aktindsigt reelt tilsigtede at skabe adgang til en ubestemt  

 flerhed  

 af sager der var blevet journaliseret i en bestemt periode.
Det fremgår  

 endvidere af udtalelsen at Præstø Kommunes svar af 6. januar 2000 ikke var i  

 overensstemmelse med reglen i offentlighedslovens § 16 om behandling af  

 begæringer  

 om aktindsigt, og at den heller ikke var i overensstemmelse med reglen i  

 forvaltningslovens § 22 om begrundelse af forvaltningsafgørelser.
A klagede den 17. august 2000  

 til Indenrigsministeriet over tilsynsrådets udtalelse.
Det fremgik af klagen  

 at A havde anmodet om aktindsigt i kollektive arbejdsretlige aftaler på det  

 kommunale område i 11 kommuner i Storstrøms Amt.
Det fremgik videre at klagen  

 omfattede tilsynsrådets udtalelser vedrørende 8 af disse kommuner idet det  

 nødvendige materiale var blevet udleveret af 3 af kommunerne.
Den 15. august 2001 afgav  

 Indenrigsministeriet en udtalelse om sagen.
Ministeriet udtalte bl.a.  

 følgende:
Offentlighedslovens § 4,  

 stk. 3, giver ( ) som udgangspunkt ikke en myndighed adgang til at afvise  

 udlevering af bestemte dokumenter under henvisning til manglende angivelse af  

 sagen, hvis myndigheden dog på andet grundlag kan identificere det eller de  

 konkrete dokumenter, der ønskes udleveret.
Bestemmelsen gør det dog  

 berettiget  

 at meddele afslag, uanset at genstanden for begæringen er let identificerbar,  

 hvis begæringen reelt tilsigter at skabe adgang til en ubestemt flerhed af  

 sager.
 Der henvises til John Vogter,  

 Offentlighedsloven med kommentarer, 1998, side 127.
Bestemmelsen i  

 offentlighedslovens § 4, stk. 3, indebærer således, at en begæring om  

 aktindsigt  

 kan afslås, hvis det ikke er muligt for myndigheden rent faktisk at  

 identificere de sager eller dokumenter, der er omfattet af en  

 aktindsigtsbegæring.
Derudover indebærer bestemmelsen, at begæringen kan  

 afslås, hvis den omfatter en ubestemt flerhed af sager, herunder alle sager,  

 der er blevet journaliseret i en bestemt periode, eller alle sager af en  

 bestemt  

 art.
(A)s anmodning om aktindsigt  

 i brev af 2. november 1999 tilsigter efter Indenrigsministeriets opfattelse  

 at  

 skabe adgang til en ubestemt flerhed af sager.
Det forhold, at (A) ved brev  

 af  

 29. november 1999 har specificeret anmodningen til at omfatte decentrale og  

 lokale aftaler på fem områder vedrørende mere end 40 faggrupper, findes ikke  

 at  

 kunne føre til et andet resultat.
Indenrigsministeriet har herved bl.a. lagt  

 vægt på, at specifikationen har en generel karakter og ikke indikerer et  

 konkret kendskab til aftaler vedrørende faggrupper, som er indgået i netop  

 Præstø Kommune.
 Indenrigsministeriet har ved  

 en gennemgang af (A)s henvendelse således ikke fundet grundlag for at  

 antage, at Tilsynsrådet for Storstrøms Amt har tilsidesat lovgivningen, eller  

 at den retsopfattelse, tilsynsrådet har givet udtryk for vedrørende  

 offentlighedslovens  

 § 4, stk. 3, er urigtig eller hviler på et urigtigt faktisk grundlag.
Da afslag på aktindsigt  

 således efter Indenrigsministeriets opfattelse kan meddeles under henvisning  

 til offentlighedslovens § 4, stk. 3, finder Indenrigsministeriet ikke  

 anledning  

 til at tage stilling til, hvorvidt tilsynsrådets udtalelse om, at Præstø  

 Kommune  

 kunne meddele afslag på aktindsigt med henvisning til offentlighedslovens §  

 13,  

 stk. 1, nr. 5, er i overensstemmelse med lovgivningen. A klagede til mig over  

 Indenrigsministeriets udtalelse i et brev af 22. april 2002. Den 2. juli 2002  

 meddelte jeg A at jeg havde bedt myndighederne om udtalelser og om udlån af  

 sagens  

 akter.
Jeg oplyste samtidig at jeg anså det for mest korrekt at begrænse min  

 undersøgelse til spørgsmålet om hvorvidt afslaget på aktindsigt havde hjemmel  

 i offentlighedslovens § 4, stk. 3, da Indenrigsministeriet havde begrænset  

 sin behandling af sagen til dette spørgsmål.
I et brev af 2. juli 2002  

 anmodede jeg Indenrigs- og Sundhedsministeriet om en udtalelse, og jeg bad  

 desuden ministeriet om at indhente en udtalelse fra Tilsynsrådet for  

 Storstrøms  

 Amt og Præstø Kommune.
I den forbindelse anmodede jeg om at Præstø Kommune i  

 sin udtalelse uddybede formuleringen i kommunens brev af 6. januar 2000 til A  

 om at personalechefen i Præstø Kommune ikke var i besiddelse af  

 samtlige decentrale  

 aftaler om løn- tillægs- og ansættelsesforhold på KL/KTO-området  .  

 Endvidere  

 anmodede jeg om at kommunen nærmere redegjorde for journaliseringspraksis for  

 så vidt angår det aftalemæssige grundlag for de enkelte ansættelsesforhold i  

 kommunen.
Jeg bad desuden om at kommunen redegjorde for om der i kommunens  

 budget og regnskab eller bilag hertil blev henvist til aftalegrundlaget for  

 de  

 forskellige faggrupper der var ansat i kommunen.
Endelig bad jeg om at  

 kommunen  

 redegjorde for hvordan oplysninger om aftalegrundlaget i de enkelte  

 ansættelsesforhold indgik i forbindelse med kommunens lønudbetalinger.
Indenrigs- og  

 Sundhedsministeriet fremsendte med brev af 22. maj 2003 udtalelser fra  

 Tilsynsrådet for Storstrøms Amt og Præstø Kommune.
I brevet meddelte  

 ministeriet  

 endvidere at ministeriet henholdt sig til sin udtalelse af 15. august 2001  

 vedrørende fortolkningen af offentlighedslovens § 4, stk. 3.
Af Præstø Kommunes udtalelse  

 af 25. juli 2002 fremgik det at kommunen i marts 2000 orienterede  

 Tilsynsrådet  

 for Storstrøms Amt om at begæringen om aktindsigt efter kommunens opfattelse  

 ikke opfyldte betingelserne i offentlighedslovens § 4, stk. 3, idet det ikke  

 var konkretiseret hvilke dokumenter A ønskede.
Det var videre anført at  

 dersom  

 A eventuelt på et møde præciserede sine ønsker, ville Præstø Kommune  

 efterkomme disse med de begrænsninger der fulgte af reglerne om  

 tavshedspligt.  

 Endvidere anførte kommunen følgende:
  

 Folketingets Ombudsmand  

 har bedt om en uddybning af udtalelsen om, at jeg ikke er  

 i besiddelse af samtlige decentrale aftaler om løn, tillægs- og  

 ansættelsesforhold  

 på KL/KTO- området   1.1. I brevet af 6. januar  

 2000 nævner jeg en række kutymer, som ikke er nedskrevne, men ikke desto  

 mindre  

 bindende.
På de fleste af kommunens  

 institutioner indgås der løbende aftaler fx om 1.1.1. Vagtplaner og bytning  

 af vagter  da de indgås på personalemøder under medvirken af ledelse og  

 tillidsmand kan de betegnes som kollektive og decentrale aftaler om  

 ansættelsesforhold,  

 om end de ikke alle nedskrives.
1.1.2. Budgettets anvendelse  

 (herunder lokale principper) drøftes ligeledes på personalemøder i  

 MEDorganisationen.
Disse møder munder ofte ud i beslutninger, der må betegnes  

 som  

 kollektive aftaler og vedrørende ansættelsesforholdene.
Der tages oftest, men  

 ikke altid, referat af disse møder.
 1.1.3. Pauser osv.
 Jeg har som personalechef  

 kopi af de skriftlige referater af MEDmøder, men kun viden om  

 vagtplanændringer  

 via den enkelte ansattes lederattesterede timeforbrugsindberetning.  

 Pausepolitikken klares i høj grad ved gensidig tilpasning.
 Det var for at finde ud af, i  

 hvilken dybde (A) ønskede aktindsigt, jeg bad om et evt. møde til uddybning.  

 Fx  

 ville fagforeningen kunne slippe for at få alle MEDreferaterne, men de  

 relevante med drøftelserne fx om principperne for løn osv.
journaliseringspraksis fsv  

 angår det aftalemæssige grundlag for de enkelte ansættelsesforhold i  

 kommunen 2.1.1. Det aftalemæssige  

 grundlag (mellem KL og Fagforbundene) foreligger i mappeform fra KL på  

 Lønkontoret.
 2.1.2. Den enkeltes  

 ansættelsesforhold er beskrevet i et ansættelsesbrev, hvori det blandt andet  

 anføres  

 efter hvilken overenskomst ansættelsen sker.
 2.1.3. Ansættelsesbrevene for  

 den enkelte er samlet i en personalemappe på lønkontoret sammen med den  

 oprindelige ansøgning, bankkontonr., tavshedserklæringer mv., kopi af  

 indgåede  

 decentrale aftaler fx om Ny Løn og de seneste 2 års lønsedler osv.
om der i kommunens budget og  

 regnskab eller bilag hertil henvises til aftalegrundlaget for de enkelte  

 aftalegrupper 3.1. Der er en normeringsplan  

 i budgettet fordelt på institutioner, men ikke på aftalegrupper (fx PMF, HK).
 3.2. I regnskabet er der den  

 dertil svarende regnskabsudgift, men heller ikke specificeret på  

 aftalegrupper.
 3.3. Et sådant materiale kan  

 produceres, men foreligger altså ikke i Præstø Kommune.
aftalegrundlaget i de  

 enkelte ansættelsesforhold indgår i forbindelse med kommunens  

 lønudbetalinger. 4.1.1. Selve lønudbetalingen foregår  

 via KMDs lønsystem, der udløser lønsedler, hvoraf stillingsbetegnelse  

 og  

 lønklasse og -trin fremgår.
Herudover kan arbejdstidsbestemte centralt  

 forhandlede  

 løntillæg ses på forsiden.
På bagsiden er nærmere redegørelse for diverse  

 tillæg  fx pga funktionsløns-, kvalifikationsløns- og  

 resultatlønsaftaler.
4.1.2. Lønkontoret kan  

 derudover se oplysningerne på dokumentationsspecifikationerne fra KMDs  

 lønkørsler og på stamkort samt arbejdssedler, og disse er tilgængelige for  

 den enkelte ansatte på begæring. Tilsynsrådet for Storstrøms  

 Amt havde i sin udtalelse af 16. august 2002 anført at tilsynsrådet senest  

 havde udtalt sig om en tilsvarende sag den 15. juni 2000, og at tilsynsrådet  

 ikke havde yderligere at tilføje.
Vedrørende den generelle problemstilling  

 henviste tilsynsrådet til en vedlagt kopi af et uddrag af tilsynsrådets brev  

 af 16. oktober 2000. Heri var det bl.a. anført at A kunne have fulgt den  

 fremgangsmåde at skaffe sig en fuldmagt fra det enkelte medlem til fuld  

 aktindsigt i de lønaftaler der begrundede den pågældendes lønforhold.
Desuden  

 var det anført at en række betænkeligheder af principiel og praktisk karakter  

 gjorde sig gældende om tilsynsrådet for de mange kommuner i amtet skulle  

 gennemgå samtlige decentrale lønaftaler med henblik på en vurdering af om de  

 kunne udleveres.
Den 3. juni 2003 sendte jeg A  

 kopi af myndighedernes udtalelser og anmodede om at modtage organisationens  

 eventuelle bemærkninger.
Jeg modtog ikke sådanne bemærkninger.
Ombudsmandens udtalelse Tilsynsrådet for Storstrøms Amt og Indenrigsministeriet har afgivet  

 vejledende udtalelser hvorefter Præstø Kommune var berettiget til at afslå  

 (A)s anmodning om aktindsigt.
Det fremgår af tilsynsrådets udtalelse at  

 anmodningen efter tilsynsrådets opfattelse kunne afslås både efter § 4, stk.  

 3, og § 13, stk. 1, nr. 5, i offentlighedsloven, mens Indenrigsministeriet  

 alene har taget stilling til om anmodningen kunne afslås efter § 4, stk. 3.  

 Min bedømmelse af sagen er ligeledes begrænset til spørgsmålet om anvendelsen  

 af § 4, stk. 3.
 § 4, stk. 1 og 3, i offentlighedsloven (lov nr. 572 af 19. december 1985 om  

 offentlighed i forvaltningen med senere ændringer) har følgende ordlyd:
§ 4.  

  

 Enhver kan med de undtagelser, der er nævnt i §§ 7-14, forlange at blive  

 gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med dens virksomhed.
En forvaltningsmyndighed kan give aktindsigt i videre  

 omfang, medmindre andet følger af regler om tavshedspligt m.v.
Stk. 3.  

  

 Begæring efter stk. 1 og 2 skal angive de dokumenter eller den sag, som den  

 pågældende ønsker at blive gjort bekendt med. Af forarbejderne til lovens § 4, stk. 3 (Folketingstidende 1985-86, tillæg A,  

 sp. 212), fremgår bl.a. følgende:
Bestemmelsen medfører, at den, der ønsker aktindsigt, må have kendskab  

 til sagens eller dokumentets eksistens før henvendelsen til vedkommende  

 myndighed.
Dette betyder imidlertid ikke, at myndigheden er berettiget til at  

 afslå en begæring om aktindsigt alene under henvisning til en manglende  

 angivelse af sagstilhørsforholdet, hvis myndigheden er i stand til på andet  

 grundlag at identificere den sag eller det eller de dokumenter, der ønskes  

 aktindsigt i.
 Kravet om angivelse af sagen eller dokumenter i denne betyder bl.a., at der  

 ikke kan forlanges adgang til  

 at gennemgå en forvaltningsmyndigheds journalmateriale med henblik på  

 herigennem at finde frem til sager, hvis dokumenter man kan have interesse i  

 at  

 blive gjort bekendt med.
Bestemmelsen giver heller  

 ikke adgang til at gennemse alle sager af en bestemt art eller alle sager,  

 der  

 er blevet journaliseret i en bestemt periode. Justitsministeriet har i  

 vejledning om lov om offentlighed i forvaltningen (1986) anført følgende om  

 identifikationskravet:
Begæringens form og indhold 17.  

  

 Efter offentlighedslovens § 4, stk. 3, skal en begæring om  

 aktindsigt angive de dokumenter eller den sag, som den pågældende ønsker at  

 blive gjort bekendt med.
Bestemmelsen skal ses i sammenhæng med lovens § 5,  

 stk. 1, nr. 2, hvorefter adgangen til aktindsigt bl.a. omfatter indførelser i  

 myndighedens journaler, registre og andre fortegnelser vedrørende den  

 pågældende  

 sags dokumenter.
Det kan herefter kræves, at  

 den, der ønsker aktindsigt, i hvert fald har et vist kendskab til sagens  

 eksistens før henvendelsen til vedkommende myndighed.
Forvaltningen har altså  

 ikke pligt til at imødekomme begæringer om at få lejlighed til at gennemse  

 alle sager af en bestemt art eller alle sager, der er blevet journaliseret i  

 en  

 bestemt periode.
I det omfang en sådan begæring fremsættes af pressen, bør  

 begæringen  

 dog normalt imødekommes, medmindre andet følger af reglerne om tavshedspligt  

 m.v.
I øvrigt kan det ikke  

 udtømmende angives, hvor specificeret angivelsen af sagen eller dokumentet i  

 det enkelte tilfælde skal være.
Det, der må kræves, er, at begæringen  

 indeholder sådanne oplysninger, at det efter indretningen af den pågældende  

 myndigheds journaler, registre m.v. er muligt at finde frem til sagen.  

 Angivelse af sagens journalnummer er ikke nødvendig, men heller ikke altid  

 tilstrækkelig.
Det påhviler vedkommende  

 forvaltningsmyndighed at vejlede publikum om, hvilke oplysninger der i det  

 enkelte tilfælde må tilvejebringes for at opfylde disse krav.
Endvidere må  

 det  

 fremhæves, at der, som nævnt ovenfor under pkt. 6, ikke i almindelighed vil  

 være noget til hinder for, at vedkommende myndighed, når omstændighederne i  

 øvrigt taler derfor, ser bort fra kravet om, at begæringen skal angive en  

 bestemt sag.
 Som det fremgår, medfører  

 bestemmelsen i offentlighedslovens § 4, stk. 3, at den der anmoder om  

 aktindsigt, skal have et vist kendskab til sagens eller dokumentets eksistens  

 før henvendelsen til vedkommende myndighed.
Begæringen om aktindsigt skal  

 endvidere angive sagen eller dokumentet på en sådan måde at myndigheden har  

 mulighed for at identificere sagen eller dokumentet.
Er genstanden for  

 begæringen om aktindsigt let identificerbar, men tilsigter begæringen reelt  

 at  

 skabe adgang til en ubestemt flerhed af sager, kan begæringen dog afslås.
Jeg  

 henviser til den sag som er omtalt i Folketingets Ombudsmands beretning for  

 1989, s. 241* (s.  

 266f  

 ).
I den foreliggende sag  

 anmodede (A) i et brev af 2. november 1999 Præstø Kommune om at sende kopi af  

 samtlige decentrale aftaler om løn-, tillægs- og ansættelsesforhold på  

 KL/KTO-området samt kommunens personalepolitik.
I en oversigt som var vedlagt  

 brevet af 29. november 1999, blev anmodningen i et vist omfang præciseret.
Anmodningen må forstås  

 således at den ikke omfattede nogle bestemte generelle sager vedrørende  

 kollektive aftaler om arbejdsforhold, men derimod nogle bestemte typer af  

 dokumenter.
Ved bedømmelsen af om betingelserne ifølge offentlighedslovens §  

 4, stk. 3, er opfyldt, er det afgørende således ikke om (A) i tilstrækkelig  

 grad havde kendskab til og præciserede den eller de sager som dokumenterne  

 indgik i, men om (A) i tilstrækkelig grad havde kendskab til og præciserede  

 de  

 pågældende dokumenter.
I oversigten som var vedlagt brevet af 29. november  

 1999, var anmodningen om aktindsigt præciseret på to måder idet den dels  

 indeholdt en angivelse af hvilke typer af aftaler anmodningen omfattede, dels  

 en opremsning af hvilke faggrupper anmodningen omfattede.
Den der anmoder om  

 aktindsigt, skal give myndigheden sådanne oplysninger at det efter  

 indretningen  

 af myndighedens journaler, registre mv. er muligt for myndigheden at finde  

 frem til dokumenterne.
De oplysninger jeg har fået fra Præstø Kommune, giver  

 mig dog ikke mulighed for at foretage en nærmere bedømmelse af i hvilket  

 omfang  

 kommunen efter indretningen af sit journalsystem var i stand til at finde  

 frem  

 til de pågældende dokumenter på grundlag af de oplysninger som fremgik af  

 (A)s anmodning.
Bestemmelsen i  

 offentlighedslovens § 4, stk. 3, indebærer ikke alene at den der anmoder om  

 aktindsigt,  

 skal præcisere de dokumenter som anmodningen omfatter.
Den indebærer også at  

 den pågældende på forhånd skal have et vist kendskab til dokumenternes  

 eksistens.
Bestemmelsen giver således ikke mulighed for at gennemse alle  

 sager  

 eller dokumenter af en bestemt art eller alle sager eller dokumenter som er  

 blevet journaliseret i en bestemt periode.
De dokumenter som (A) søgte  

 aktindsigt i, var alle kollektive aftaler om arbejdsforhold.
Det må antages  

 at en faglig organisation der beskæftiger sig med arbejdsmarkedsforhold for  

 kommunalt ansatte, har en generel viden om dels at kommunerne gennem  

 Kommunernes Landsforening indgår og fornyr et stort antal overenskomster,  

 dels  

 at der på lokalt plan indgås et stort antal kollektive aftaler om  

 arbejdsforhold som udfylder bestemmelserne i overenskomster og i  

 tjenestemandsregulativet  

 for primærkommunerne.
Spørgsmålet er om dette kan anses for tilstrækkeligt  

 til  

 at (A) har opfyldt betingelsen hvorefter den der anmoder om aktindsigt, på  

 forhånd skal have et vist kendskab til de pågældende dokumenters eksistens.
Efter min opfattelse kan en  

 sådan generel viden om forholdene på den del af arbejdsmarkedet som angår de  

 kommunalt ansatte, ikke anses for tilstrækkelig til at anse betingelsen for  

 opfyldt.
Selv om der næppe kan stilles store krav til den pågældendes  

 forhåndskendskab, må denne dog være af konkret karakter.
I den foreliggende  

 sag må det indebære at (A) på forhånd skulle have en konkret viden eller en  

 konkret  

 begrundet formodning om at Præstø Kommune besad bestemte dokumenter angående  

 kollektive aftaler om arbejdsforhold.
Hverken de breve som (A) sendte Præstø  

 Kommune, eller den oversigt som var vedlagt brevet af 29. november 1999,  

 giver  

 indtryk af at (A) havde en sådan viden eller formodning.
Tværtimod synes  

 oversigten at være udformet på en sådan måde at den var egnet til at sikre at  

 alle lokalt indgåede kollektive aftaler om arbejdsforhold for kommunalt  

 ansatte  

 som Præstø Kommune kunne tænkes at være i besiddelse af, var omfattet.
En  

 imødekommelse af kravet ville således reelt indebære at (A) fik mulighed for  

 at gennemse alle dokumenter af en bestemt art som kommunen besad.
Det kan således ikke give mig  

 anledning til bemærkninger at Tilsynsrådet for Storstrøms Amt og  

 Indenrigsministeriet har givet udtryk for at Præstø Kommune ikke var  

 forpligtet  

 til at imødekomme (A)s anmodning om aktindsigt.
Kommunen kunne dog  

 lovligt  

 have imødekommet anmodningen, således som tre andre kommuner i Storstrøms Amt  

 efter det oplyste har gjort, idet offentlighedsloven er en minimumslov, jf. §  

 4, stk. 1, 2. pkt.
 Som det fremgår af  

 Justitsministeriets vejledning om offentlighedsloven, påhviler det  

 vedkommende  

 forvaltningsmyndighed at vejlede publikum om hvilke oplysninger der i det  

 enkelte tilfælde må tilvejebringes for at opfylde kravene om identifikation  

 af  

 den pågældende sag eller de pågældende dokumenter.
I denne sag foreslog Præstø  

 Kommune i brevet af 6. januar 2000 at der blev holdt et møde bl.a. med  

 henblik  

 på en præcisering af (A)s ønsker om aktindsigt.
Jeg har derfor ikke  

 grundlag  

 for at antage at kommunen har tilsidesat forpligtelsen til at vejlede (A).  

 Tværtimod må det efter min opfattelse ofte anses for hensigtsmæssigt at en  

 myndighed afholder et møde med den pågældende borger hvis myndigheden  

 modtager  

 en anmodning om aktindsigt og ikke har mulighed for med sikkerhed at  

 fastlægge  

 hvilke sager eller dokumenter som er omfattet af anmodningen.
Herved får  

 myndigheden mulighed for på en smidig måde at yde borgeren den nødvendige  

 vejledning, og samtidig mindskes risikoen for at der opstår misforståelser.  

 Desuden kan denne fremgangsmåde bidrage til at anmodningen bliver gennemført  

 hurtigt. NOTER: (*)  

 FOB 1989, s. 241.
