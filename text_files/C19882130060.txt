1. Baggrund 2. Projekter 1980-88 3. Betingelser for tilskud fra Danida 4. Nogle danske organisationer m.v., der formidler  

 renoveret udstyr til udviklingslandene 1. Baggrund Danidas renoveringsbevilling blev etableret som en forsøgsordning i maj  

 1979 med en rammebevilling på 1,5 mill. kr. baggrunden var et ønske om at  

 undersøge, i hvilket omfang det var muligt at kombinere udviklingsbidstand  

 med en indsats mod arbejdsløsheden i Danmark, især blandt unge.
Forsøget blev  

 iværksat efter tilskyndelse fra nogle primær- og amtskommuner, fagforbund og  

 private hjælpeorganisationer.
Man forestillede sig, at det skulle være muligt med en beskeden udgift at  

 indsamle udrangeret, men stadig brugbart udstyr, som herefter kunne gennemgå  

 en grundig renovering på faglige uddannelsesinstitutioner og især på  

 værksteder, oprettet og finansieret af kommuner, amter og arbejdsmarkedsnævn  

 som led i »job-skabende virksomhed«.
Danidas bidrag skulle i givet  

 fald hovedsageligt bestå i tilskud til reservedele og forsendelse fra Danmark  

 til den modtagne institution i et udviklingsland.
En af forudsætningerne for ordningen var, at der kunne påregnes en ikke  

 ringe frivillig indsats fra de involverede danske organisationer.
Samtidig  

 forudså man en informationsvirksomhed i Danmark i forbindelse med  

 renoveringsprojekterne.
2. Projekter 1980-88 I perioden 1980-83 ydede Danida tilskud på ialt knapt 1,5 mill. kr. til  

 gennemførelse af 8 renoveringsprojekter.
Disse projekter er nærmere beskrevet  

 i en evalueringsrapport fra januar 1984: »Rapport om Danida- støttede  

 renoveringsprojekter 1980-83«.
Rapporten blev drøftet i Styrelsen for  

 Internationalt Udviklingssamarbejde den 14. marts 1984.
På baggrund af rapporten fandt Styrelsen det rimeligt at fortsætte med  

 ordningen og tiltrådte en ny rammebevilling på 2 mill. kr.
Samtidig  

 præciserede Styrelsen de betingelser, der gælder for Danida-tilskud til  

 renoveringsprojekter.
I perioden marts 1984 - maj 1988 er der ydet godt 2 mill. kr. i Danida  

 tilskud til yderligere 33 renoveringsprojekter.
Den 15. juni 1988 blev der  

 tiltrådt en ny rammebevilling på 2 mill. kr., der muliggør en fortsat Danida  

 støtte.
3. Betingelser for tilskud fra Danida 3.1 Modtagerland og modtagerinstitution 3.1.1 Tilskud fra Danida vil som hovedregel forudsætte, at de renoverede  

 udstyr skal anvendes af udivklingsfremmende institutioner og organisationer  

 m.v. i de fattigste og mindst udviklede lande i Afrika og Asien, der modtager  

 projektbistand fra Danmark og hvortil der er udsendt bistandspersonale fra  

 Danmark (f.eks.
Danida-eksperter, MS-frivillige eller personer udsendt af  

 Folkekirkens Nødhjælp, Dansk Røde Kors, IMCC, WUS, dansk missionselskaber  

 m.v.). De pågældende institutioner og organisationer må udfolde en aktivitet,  

 der tilsigter at skabe varige forbedringer af de økonomiske og sociale vilkår  

 for de fattigste befolkningsgrupper.
Deres indsats kan være rettet mod  

 uddannelse, højnelse af folkesundheden, fremme af produktiv beskæftigelse  

 (især inden for landbrug og håndværk) og en bedring af kvindernes vilkår og  

 muligheder.
 3.1.2 De relevante centrale eller lokale myndigheder i modtagerlandet må  

 på forhånd have godkendt, at det pågældende, renoverede udstyr modtages.
 3.1.3 Det er væsentligt at sikre, at det levende udstyr ikke fortrænger  

 lokal produktion eller har negative virkninger for udsatte grupper - f.eks.  

 kvinderne i lokalsamfundet.
 3.1.4 Der må på forhånd være skabt sikkerhed for, at det pågældende udstyr  

 kan indføres i udviklingslandet uden told eller afgifter, subsidiært må den  

 ansøgende organisation over for Danida skriftligt garantere i givet fald selv  

 at ville betale sådanne eventuelle udgifter i forbindelse med indførslen.
3.2. Det renoverede udstyr 3.2.1 Udstyret må have en udviklingsfremmende effekt (bidrage til øget  

 produktion, tjene uddannelses- og træningsformål eller lignende, jfr. afsnit  

 3.1).
 3.2.2 Udstyret må have en sådan holdbarhed og kvalitet, at det også på  

 længere sigt kan påregnes at indebære en fordel for modtageren, og udstyret  

 må kunne vedligeholdes af modtageren.
3.2.3 Bevillingen giver kun mulighed for støtte til renovering af allerede  

 eksisterende udstyr.
Det kan alt så ikke af Danida's renoveringsbevilling  

 ydes tilskud til nyproduktion i Danmark - heller ikke af såkaldte  

 »prototyper« til afprøvning i udviklingslande.
 Som eksempler på udstyr kan nævnes: Enkle robuste landbrugsredskaber,  

 hånd- og trædesymaskiner, skrivemaskiner, regnemaskiner, duplikatorer,  

 håndværktøj, snedkerimaskiner, maskiner til metalforarbejdning, udstyr til  

 optræning af fysisk handicappede og medicinsk udstyr m.v.
 Der vil normalt ikke blive givet tilskud til gammelt og ret kompliceret  

 materiel (f.eks. lastbiler og traktorer) eller udstyr, der på grund af  

 volumen gør forsendelsesudgifterne uforholdsmæssigt høje.
3.3. Krav til den ansøgende organisation 3.3.1 Ansøgningen til Danida må være så udførlig og vel dokumenteret, at  

 Danida kan vurdere, om betingelserne for tilskud er opfyldt.
Ansøgningen må  

 bl.a. rumme en rimeligt dækkende beskrivelse af den institution, der skal  

 modtage udstyret i det pågældende udviklingsland, samt en specifikation af  

 det udstyr, der skal renoveres.
 Ansøgningens budget bør indeholde et beløb til dækning af uforudset  

 udgifter.
3.3.2 En organisation eller eet projekt vil normalt højst kunne opnå 25%  

 af den samlede afsatte bevilling.
Dette er begrundet i ønsket om at tilstræbe  

 størst mulig spredning på forskellige private organisationer og institutioner  

 i Danmark, idet renoveringsprojekter ved deres konkrete karakter har gode  

 muligheder for at indgå i oplysningsarbejdet om udviklingslandene og  

 bistandssamarbejdet.
 3.3.3 Renoveringsprojektet skal normalt tilrettelægges og gennemføres af  

 eller i samarbejde med danske organisationer, der har kontakter i  

 udviklingslandene, og som derfor kan medvirke ved projektets gennemførelse i  

 modtagerlandet.
 3.3.4 Udstyrets senere vedligeholdelse må prioriteres højt (bl.a. ved  

 levering af reservedele). Jfr. 3.2.2. og 3.3.7.
 3.3.5 Det er en forudsætning for tilskud, at der er tale om en egentlig  

 renoveringsproces i Danmark - enten på et værksted etableret og finansieret  

 af kommuner og amter som led i bekæmpelse af arbejsløsheden eller på en  

 anerkendt uddannelsesinstitution, f.eks.en teknisk fagskole eller lignende.  

 Der kan ikke ydes støtte til køb og forsendelse af brugt, istandsat udstyr  

 erhvervet hos f.eks. forhandlere af brugt udstyr.
 3.3.6 Den private bistandsorganisation, der formidler bistanden, må selv  

 påtage sig arbejdet med forsendelse, import, toldklarering m.v.
 3.3.7 Efter ansøgning vil der fra Danidas renoveringsbevilling kunne ydes  

 tilskud til følgende udgiftsposter:
Ved administrationsudgifter forstås den ansøgende organisations beregnede  

 direkte merudgifter til administration af det pågældende projekt.
Selvom det  

 kan være vanskeligt at foretage en nøjagtig beregning af de direkte  

 merudgifter, bør de specificeres i videst muligt omfang, såfremt der søges om  

 tilskud til deres dækning.
 3.3.8 Den organisation, der modtager tilskud til et renoveringsprojekt,  

 vil være forpligtet til at indsende et revideret regnskab til Danida samt en  

 rapport, når projektet er afsluttet, d.v.s. når udstyret er nået frem og er  

 taget i brug i det pågældende udviklingsland.
 Moms, der refunderes organisationen af toldvæsenet i forbindelse med  

 udstyrets afsendelse fra Danmark, skal indgå i det til Danida indsendte  

 regnskab.
4. Nogle danske organisationer m.v., der medio 1988  

 formidler renoveret udstyr til projekter i udviklingslande De organisationer og institutioner, der gennemfører renoveringsprojekter  

 udfører en informationsvirksomhed, primært gennem den lokale presse og  

 lokalradioen, men i et vist omfang også gennem fagpressen, egne udgivelser og  

 på møder, udstillinger m.v.
