 Den 8. juli 1993 undertegnedes i Dhaka en overenskomst mellem Danmark og  

 Bangladesh, ifølge hvilken den danske regering yder støtte inden for et beløb  

 af 25,5 millioner kroner til udvikling og fremme af husdyrbrug på småbrug og  

 blandt daglejere i udvalgte landsbyer i Bangladesh.
Hovedformålet med projektet er blandt landbofamilierne at øge  

 husstandsindkomsten og forbedre ernæringstilstanden som følge af den øgede  

 adgang til animalsk protein.
Projektet vil således primært være til fremme af  

 hønsehold, hvorfra en del af produktionen vil blive konsumeret af den enkelte  

 familie.
 Projektet forventes gennemført i perioden 1993-99.
