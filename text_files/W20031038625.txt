 Klage  

 over manglende undersøgelse og behandling af kvinde  

  

 med feber og smerter i armen.
Patientklagenævnet fandt ikke anledning til kritik af  

 vagtlægerne.
Nævnet lagde vægt på, at vagtlægen ved det første besøg  

 vurderede,  

 at der kunne være tale om brud på armens knogler og henviste patienten til  

 skadestuen  

 med henblik på røntgenundersøgelse.
Nævnet lagde endvidere vægt på, at  

 vagtlægen ved det andet besøg konstaterede feber, og fandt tegn på  

 lungeinfektion og ordinerede behandling med penicillin og smertestillende  

 medicin.
For så vidt angår behandlingen på skadestuen fandt  

 nævnet ikke anledning til kritik af de læger, der var involverede i  

 behandlingen.
Nævnet lagde vægt på, at man ved den første henvendelse fandt  

 ømhed af muskler i venstre brysthalvdel, og at der blev tilrådet aflastning  

 samt smertestillende medicin.
Videre lagde nævnet vægt på, at man ved den  

 næste  

 henvendelse ikke fandt smertefulde områder på venstre overarm, og der ikke  

 var  

 tegn på årebetændelse (DVT). Der blev tilrådet henvendelse hos egen læge den  

 følgende dag.
Ved den tredje henvendelse på skadestuen fandt man venstre  

 overekstremitet smertefuld ved enhver form for bevægelse fra skulder til  

 håndled, og patienten fik råd om at henvende sig hos egen læge.
Nævnet kunne oplyse, at almindelige tegn på udvikling  

 af en byld er rødme, varme, hævelse og temperaturforhøjelse.
Disse tegn  

 sløres  

 dels, hvis bylden ligger dybt, dels hvis man indtager stærk smertestillende  

 medicin og gigtmedicin.
 Udviklingen af en betændelsestilstand, som gradvis  

 udvikler sig til en byld, kan foregå langsomt over længere tid, og man kan  

 ikke  

 forebygge den ved operation eller lignende, før der er pus, som kan udtømmes.
