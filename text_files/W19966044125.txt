 Omhu nøjagtighed Disciplinærnævnets afgørelse stadfæstet Revisor idømt  

 bøde 10000 kr.
 Udskrift af Revisornævnets kendelsesprotokol.
Den 1. marts 1996 afsagde Revisornævnet i sagen j. nr. 95-84.989 -  

 Handelsselskabet John R.
Hanson ApS og Hanson Finans ApS mod registreret  

 revisor Aage Kirkegaard.sålydende KENDELSE Ved kendelse afsagt den 15. juni 1995 af Disciplinærnævnet for  

 Registrerede Revisorer (sag nr.
R-3/1994) blev registreret revisor Aage  

 Kirkegaard på baggrund af en klage fra Handelsselskabet John R.
Hanson ApS og  

 Hanson Finans ApS pålagt en bøde på 10.000 kr. for at have tilsidesat de  

 pligter, stillingen som revisor medfører.
 Disciplinærnævnet fandt ham skyldig i:
1) ikke i påtegningen i årsregnskabet for 1991 for Handelsselskabet John  

 R.
Hanson ApS at have oplyst om et ulovligt anpartshaverlån, 2) ikke i selskabets årsregnskaber for 1991 og 1992 at have oplyst om, at  

 lånet skulle forrentes som foreskrevet i ligningsvejledningen samt for at  

 have posteret lånet forkert, 3) i årsregnskabet for 1992 at have undladt at oplyse om et  

 ansvarspådragende forhold overfor ledelsen vedrørende fejlagtige  

 indberetninger af moms og A-skat til Told- & Skattestyrelsen, 4) at undlade straks at foranledige, at rettelsesredegørelser blev  

 indsendt til Told- & Skattestyrelsen, samt 5) ikke at have sikret sig, at revisionsprotokollerne var underskrevet af  

 selskabets ledelse.
 Ved skrivelse af 19. september 1995 har indklagede i medfør af lov om  

 registrerede revisorer § 11 b rettidigt indbragt kendelsen for Revisornævnet  

 med påstand om frifindelse.
Klagerens bo er under konkursbehandling.
Konkursboets kurator er ved  

 Revisornævnets skrivelse af 28. december 1995 opfordret til at fremkomme med  

 en udtalelse, jf. § 7, stk. 1, i bekendtgørelse om Revisornævnet.
Kurator har i skrivelse af 2. januar 1996 meddelt, at boet ikke ønsker at  

 komme med indlæg i sagen.
Kurator har den 15. januar 1996 endvidere  

 telefonisk meddelt, at boet ikke giver møde i sagen.
 Sagen er behandlet på et møde i Revisornævnet den 25. januar 1996 med  

 deltagelse af formanden og 4 medlemmer, jf. lov om registrerede revisorer §  

 11 d, stk. 2, jf. lov om statsautoriserede revisorer § 19, stk. 3, pkt. 1.
 Indklagede har i sin indbringelsesskrivelse bl.a. anført:  

 ».................................................................
 Sagen er anlagt i fællesskab for begge selskaber og den afsagte kendelse  

 omfatter begge..... på trods af, at der i Nævnets udtalelse ikke er omtalt  

 arbejder udført for Hanson Finans ApS................................
Ad 1. Det nævnte ulovlige anpartshaverlån er ikke oplyst, idet det i den  

 sidst modtagne tegningsudskrift var fru T.
Hanson, der i lighed med det  

 tidligere år var anført som direktør.
Det blev ikke oplyst overfor mig, at  

 der var sket direktionsskifte ultimo december 1991, før i forbindelse med  

 årsregnskabet for 1992. ...................Det er i materialet fra Nævnet  

 anført, at en del af lånet skulle være til fru T.
Hanson, og det derfor  

 skulle være et anpartshaverlån, men dette er ikke korrekt.
 Ad 2. Jeg har ikke anført, at mellemregningen skulle forrentes, idet det  

 er min opfattelse, at den omtalte oplysning i Ligningsvejledningen  

 udelukkende omfatter lån til hovedanpartshavere, der på den måde opnår en  

 fordel i forhold til ikke anpartshavere.  

 ......................................
Ad 3. På grund af manglende oplysninger om angivelser indsendt til Told  

 & Skat kunne jeg ikke konstatere, at der forelå et ansvarspådragende  

 forhold, idet betalinger ikke blev foretaget til tiden og kun med a  

 contobeløb.
Det eneste jeg kunne konstatere var, at der var en stigende gæld  

 til Told & Skat.
 Ad 4. I forbindelse med færdiggørelsen af regnskabet for 1992 kontaktede  

 jeg Told & Skat, Helsingør for at få oplyst de af Pål Hanson angivne  

 momsredegørelser, som jeg havde efterlyst adskillige gange i virksomheden.  

 Det resulterede i en henvendelse fra kontrolafdelingen samme sted, som i  

 forbindelse med en gennemgang af virksomheden ville foretage de nødvendige  

 korrektioner. ..............Selskabet nye revisor oplyser, at han har måttet  

 efterangive et beløb vedrørende moms for 1991 og 1992. Som oplyst til nævnet  

 svarer det til den i årsregnskabet anførte gæld, samt til hvad Told &  

 Skat, Helsingør og jeg i fællesskab på et møde den 5/9 1994 havde konstateret  

 som ikke angivet. .................................................
Ad 5: Det er korrekt, at jeg ikke er i besiddelse af underskrevne  

 revisionsprotokoller, men de er personligt afleveret i virksomheden til Pål  

 Hanson.
Jeg har derved påset, at protokollen har været forelagt.  

 ................................................« Indklagede gav møde for Revisornævnet.
Han forklarede, at selskabets hovedanpartshaver var far til Pål Hanson,  

 som uden selv at være anpartshaver var ansat i selskabet i hele den periode,  

 hvori indklagede havde været dettes revisor.
Fra slutningen af 1991 var Pål  

 Hanson registreret som selskabets direktør efter faderen.
Lånet til Pål Hanson opstod i løbet af 1991, uden at en låneaftale blev  

 oprettet, og forældrene blev først bekendt med lånet i april 1992. Det blev  

 aftalt, at lånet skulle tilbagebetales snarest, og Pål Hanson solgte blandt  

 andet en bil for at indfri lånet.
Indklagede havde dog konstateret, at Pål  

 Hanson efter indfrielsen på ny hævede beløb til sig selv.
Indklagede  

 erkender, at udlånene til Pål Hanson var ulovlige i henhold til  

 anpartsselskabslovens bestemmelser.
 Indklagede forklarede videre, at han ikke havde været klar over, at  

 anpartshaverlån skal posteres særskilt i årsregnskabet foruden at blive nævnt  

 i revisionspåtegningen til regnskabet.
 Han gjorde gældende, at han ikke havde været i stand til at konstatere, om  

 indberetningerne til Told- & Skattestyrelsen om moms og tilbageholdt  

 A-skat var fejlagtige, så ledelsen derved havde pådraget sig ansvar, men i  

 sit revisionsprotokollat havde han gjort opmærksom på, at fejlagtige  

 indberetninger ville kunne pådrage ledelsen ansvar.
Han havde bedt om at se lønindberetninger og momsangiveler, da han  

 udarbejdede årsregnskabet for 1992, men de var ikke i selskabet, hvorfor han  

 rettede henvendelse til Told og Skat i Helsingør.
Han vidste da ikke, at der  

 af Pål Hanson var indgivet urigtige angivelser.
Han blev udskiftet som  

 revisor, før forholdet var afklaret med Told og Skat.
Når 1991-årsregnskabet fremtræder som underskrevet i april 1992, medens  

 revisionsprotokollen først er underskrevet i oktober samme år, skyldes det,  

 at indklagede opfattede det fremlagte regnskab som et udkast.
Selskabet holdt  

 generalforsamling i oktober.
 Endelig forklarede indklagede, at han havde afleveret  

 revisionsprotokollerne til Pål Hanson, men han havde ikke set, om de var  

 blevet underskrevet af selskabets ledelse.
 Revisornævnets bemærkninger:
De 5 klagepunkter, som indklagede af Disciplinærnævnet er anset for  

 skyldig i, vedrører alle forhold i forbindelse med hans arbejde som revisor  

 for Handelsselskabet John R.
Hanson ApS.
Revisornævnet frifinder ham derfor  

 for klagen vedrørende Hanson Finans ApS.
Revisornævnet tiltræder, at det i påtegningen på årsregnskabet for 1991  

 for Handelsselskabet John R.
Hanson ApS skulle have være oplyst, at der var  

 ydet et ulovligt lån til Pål Hanson, jf. lov om anpartsselskaber § 84, og at  

 lånet skulle have været særskilt posteret i selskabets regnskaber for 1991 og  

 1992.
 Revisornævnet finder ikke, at Ligningsvejledningen S.F.1.2.2.5. pålægger  

 revisor pligt til i regnskabet at oplyse om forrentningen af et  

 anpartshaverlån, og indklagede vil derfor være at frifinde for dette punkt.
 Det tiltrædes ligeledes, at indklagedes mistanke om, at der af selskabet  

 kunne være indgivet fejlagtige indberetninger af moms og A-skat, burde have  

 givet ham anledning til at søge oplyst, om forholdet indebar risiko for  

 strafansvar for ledelsen, og at det i revisionsprotokollatet for 1992 anførte  

 herom i medfør af bekendtgørelse nr 121 af 23. februar 1989 om revisors  

 påtegning på regnskaber § 3, stk. 4, burde have været oplyst i påtegningen.
 Da indklagede har henvendt sig til Told- & Skattestyrelsen om  

 indberetningerne, hvilket en revisor ikke er pligtig at gøre, frifindes  

 indklagede for ikke at have foranlediget, at rettelsesredegørelser blev  

 indsendt.
Revisornævnet lægger til grund, at indklagede udarbejdede  

 revisionsprotokollater, som han forelagde selskabets ledelse, men uden at  

 påse, om de blev underskrevet.
Med virkning for årsregnskabet for 1992 gælder  

 i medfør af årsregnskabslovens § 61 g, stk. 3, at en revisor skal påse, at  

 revisionsprotokollater bliver underskrevet.
Da dette regnskabs aflæggelse er  

 faldet sammen med hans fratræden som revisor for selskabet, finder  

 Revisornævnet ikke grund til at pålægge ham ansvar for denne overtrædelse.
 Med de nævnte ændringer, der ikke giver Revisornævnet anledning til at  

 nedsætte den af Disciplinærnævnets fastsatte bøde på 10.000 kr, stadfæstes  

 kendelsen.
 I medfør af bekendtgørelsen om Revisornævnet § 11, stk. 3, er det bestemt,  

 at kendelsen skal offentliggøres.
 Thi bestemmes:
 Den indbragte kendelse stadfæstes.
Henning Kjær Udskriftens rigtighed bekræftes.
Revisornævnet, den 5. marts 1996 Winkler Kromann, sekr.
