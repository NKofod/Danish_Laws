 Den 24. august 1989 har Danmark godkendt en i Stockholm den 9.
december 1988 undertegnet aftale mellem Danmark, Finland, Island, Norge og Sverige om den retlige stilling for fællesnordiske institutioner og deres ansatte.
 Aftalen har følgende ordlyd:
AFTALE MELLEM DANMARK, FINLAND, ISLAND, NORGE OG SVERIGE OM DEN RETLIGE STILLING FOR  

 FÆLLESNORDISKE INSTITUTIONER OG DERES ANSATTE Danmarks, Finlands, Islands, Norges og Sveriges regeringer, som er enige om at fremme det nordiske samarbejde, som konstaterer, at der som et led i dette arbejde gennem Nordisk  

 Ministerråd er oprettet offentligretlige fællesnordiske institutioner med  

 nordisk ansat personale og forudsætter, at sådanne også vil blive oprettet i  

 fremtiden, som finder det ønskeligt at få ensartede regler om disse institutioners  

 retsstilling, herunder løn- og arbejdsvilkår for institutionernes ansatte, er blevet enige om følgende:
Artikel 1 Hver fællesnordisk institution, der er oprettet og finansieret af Nordisk  

 Ministerråd, er et selvstændigt retssubjekt med samme retlige handleevne som  

 andre juridiske personer i det land, hvor institutionen har sit sæde.
Således  

 kan den erhverve og afhænde fast ejendom og løsøre samt være part i en  

 retssag.
Artikel 2 I stillinger ved nordiske institutioner ansættes statsborgere i et af de  

 nordiske lande.
Med Nordisk Ministerråds samtykke kan også statsborgere fra  

 andre lande ansættes.
 Ved ansættelser i den enkelte institution skal man søge at opnå en rimelig  

 fordeling af de ledende stillinger mellem borgere fra de forskellige nordiske  

 lande.
Artikel 3 Nordisk Ministerråd eller den Ministerrådet bemyndiger, fastsætter  

 arbejdsinstruks og reglement for personalet ved en nordisk institution.
Af  

 reglementet skal det fremgå, hvilket eller hvilke organer der er  

 ansættelsesmyndighed for institutionen.
 Før instruks eller reglement fastsættes, skal der gives vedkommende  

 personaleorganisationer lejlighed til at udtale sig.
Artikel 4 Hver af de kontraherende stater forpligter sig til at lade tjenestetiden i  

 en institution medregne som tilsvarende statslig tjeneste udført i  

 hjemlandet.
Statsansat personale, som får tidsbegrænset ansættelse ved en  

 institution, bevilges tjenestefrihed i den tid ansættelsen varer.
 Ved tidsbegrænset ansættelse forstås ansættelse, der ikke overstiger otte  

 år.
Artikel 5 Ansættelse ved en nordisk institution sker ved skriftlig aftale mellem  

 Nordisk Ministerråd eller den, som Ministerrådet udpeger, og den ansatte.  

 Dersom Ministerrådet ikke har truffet beslutning om andet, skal aftalen  

 udformes i overensstemmelse med den normalkontrakt, som Ministerrådet har  

 fastsat.
Ministerrådet fastsætter løn- og ansættelsesvilkår for personalet ved  

 fællesnordiske institutioner.
Almindelige ansættelsesvilkår, der ikke er  

 omfattet af foranstående, fastsættes eller ændres efter forhandlinger mellem  

 den statslige myndighed, der har arbejdsgiveransvar for spørgsmål vedrørende  

 almindelige løn- og ansættelsesvilkår for statsansatte i det land, hvor  

 institutionen er beliggende, og repræsentanter for vedkommende  

 personaleorganisationer.
Inden sådanne forhandlinger påbegyndes, skal  

 spørgsmålet behandles af det nordiske løn- og personaleudvalg.
Artikel 6 Hvert tjenesteland forpligter sig til at optage ansatte ved  

 institutionerne som medlemmer i den statslige pensionsordning i  

 tjenestelandet på de samme vilkår, som gælder for tilsvarende stillinger  

 inden for statens tjeneste i tjenestelandet, såfremt ikke andet er aftalt med  

 den ansatte.
 Overenskomster, som er eller måtte blive indgået mellem de nordiske lande  

 om samordning af rettigheder indtjent i statslige eller tilsvarende  

 pensionsordninger, skal også gælde for de ansatte ved institutionerne, som  

 har pensionsrettigheder i de nordiske lande, der har tiltrådt overenskomsten.
Artikel 7 Tvister om fortolkning eller anvendelse af en ansættelsesaftale skal  

 afgøres af et voldgiftsnævn, dersom parterne ikke kan blive enige om andet.
Nedsættelse af et voldgiftsnævn sker på begæring af en af de tvistende  

 parter.
Voldgiftsnævnet skal bestå af 3 medlemmer.
Af disse udnævner hver af  

 de tvistende parter eet.
De af parterne udnævnte medlemmer udnævner derefter  

 det tredie medlem, der bliver voldgiftsnævnets formand.
Dersom de af parterne  

 udnævnte medlemmer ikke kan blive enige om, hvem der skal være det tredie  

 medlem skal formanden for arbejdsretten i tjenestelandet anmodes om at udpege  

 dette.
 Voldgiftskendelsen skal afgives skriftligt og undertegnes af  

 voldgiftsnævnets medlemmer.
 Voldgiftsnævnet fastsætter iøvrigt selv sine procedureregler.
 Voldgiftsnævnets honorar fastsættes af Nordisk Ministerråd efter  

 indstilling fra nævnet.
 Nævnet bestemmer hvorledes omkostningerne ved voldgiftsproceduren skal  

 fordeles mellem parterne.
Artikel 8 Nordisk Ministerråd kan beslutte, at aftalen også bringes i anvendelse ved  

 institutioner, der ikke finansieres over det nordiske budget, men som på  

 anden måde har en fællesnordisk offentlig finansiering.
 Nordisk Ministerråd kan beslutte, at bestemmelserne i denne aftale kun  

 delvis skal anvendes ved en bestemt institution.
Artikel 9 Aftalen træder i kraft 30 dage efter den dag, da samtlige kontraherende  

 parter har givet det norske udenrigsministerium meddelelse om deres  

 godkendelse af aftalen.
 Det norske udenrigsministerium underretter de øvrige kontraherende parter  

 om modtagelsen af disse meddelelser og om tidspunktet for aftalens  

 ikrafttrædelse.
 Ved aftalens ikrafttrædelse bortfalder aftale af 31. januar 1974 mellem  

 Danmark, Finland, Island, Norge og Sverige om de ansattes retsstilling ved  

 nordiske institutioner.
Artikel 10 En kontraherende part kan opsige aftalen ved skriftlig meddelelse herom  

 til det norske udenrigsministerium, som underretter de øvrige kontraherende  

 parter om modtagelsen af meddelelsen og om dens indhold.
 En opsigelse gælder kun den part, som har afgivet den, og den får virkning  

 seks måneder efter den dag, da det norske udenrigsministerium har modtaget  

 meddelelsen om opsigelsen.
Artikel 11 Originalteksten til denne aftale deponeres i det norske  

 udenrigsministerium, der tilstiller de øvrige kontraherende parter bekræftede  

 genparter heraf.
 Til bekræftelse heraf har undertegnede befuldmægtigede repræsentanter  

 undertegnet denne aftale.
 Udfærdiget i Stockholm den 9. december 1988 i eet eksemplar på dansk,  

 finsk, islandsk, norsk og svensk, hvilke tekster alle har samme gyldighed.
 For Danmarks regering:
Thor Pedersen For Finlands regering:
Paul Gustafsson For Islands regering:
Jon Sigurdsson For Norges regering:
Bjarne Mørk Eidem For Sveriges regering:
Mats Hellstrøm Aftalen trådte i medfør af artikel 9 i kraft den 21. december 1989.
