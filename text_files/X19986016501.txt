Dansk Journalistforbund ctr.  

 Konkurrencerådet År 1998, den 16. juli afsagde  

 Konkurrenceankenævnet i sagen j.nr., 97-218.349, Dansk  

 Journalistforbund ctr.
Konkurrencerådet sålydende:
K E N D E L S E 1.Ved skrivelse af 17. december 1997 har advokat Anne  

 Troelsen ved advokat Stefan Schwærter på vegne Dansk  

 Journalistforbund klaget over en af Konkurrencerådet den 20. november  

 1997 meddelt afgørelse, hvorved Rådet bemyndigede  

 Konkurrencestyrelsen til i medfør af den dagældende  

 konkurrencelovs § 11 at forhandle med Dansk Journalistforbund om  

 tilbagekaldelse af forbundets "Vejledende vilkår for freelance  

 journalistik" og til i medfør af § 12 at meddele påbud  

 herom, såfremt forhandlingerne ikke fører til dette  

 resultat.
 Det fremgår af afgørelsen, at "ved en  

 forespørgsel til en række bladmedier er det blevet  

 bekræftet, at prislisten har betydning for prisdannelsen".
 I klageskriftet gøres det gældende, "at  

 den af Konkurrencestyrelsen foretagne undersøgelse netop dokumenterer,  

 at de "Vejledende vilkår for Freelance journalistik" ikke har  

 indflydelse på fastsættelsen af  

 vilkårene/prisdannelsen", og der anmodes om, "at den af  

 Konkurrencestyrelsen foretagne undersøgelse under ankesagen  

 fremlægges i sin helhed".
 I et indlæg af 2. februar 1998 har  

 Konkurrencestyrelsen oplyst, at Styrelsen ved behandlingen af sagen har  

 foretaget en rundspørge blandt 25 aftagere af journalistiske ydelser  

 for at afdække, om der i aftagerkredsen hersker den opfattelse, at den  

 omhandlede prisliste har betydning for prisdannelsen på markedet, og at  

 resultatet af denne undersøgelse er sammenfattet i et notat af 10.  

 oktober 1997 "Resultatet af undersøgelsen vedrørende  

 virkningen af "Vejledende vilkår for freelance journalister"  

 (vedlagt indlægget som bilag B5). Styrelsens fortolkning af dette bilag  

 fremgår af den til Rådet udarbejdede sagsfremstilling   sagens  

 bilag B   pkt. 3.5, som sammenfatningen var vedlagt som bilag 5. Styrelsen  

 oplyser endvidere, at advokat Schwærter har fået udleveret en  

 liste over de virksomheder, Styrelsen har henvendt sig til, udformningen af  

 henvendelsen og det nævnte notat, hvorimod der ikke til advokat  

 Schwærter er udleveret kopi af de indkomne besvarelser.
Som bilag til dette indlæg har Styrelsen vedlagt det  

 fuldstændige materiale, herunder som bilag H1-19 de modtagne 19  

 besvarelser.
Indlægget med bilag   bortset fra besvarelserne   er sendt  

 til advokat Schwærter.
I et indlæg af 20.marts 1998 har advokat Anne  

 Troelsen anført, at undersøgelsesresultatet (bilag B5) alene  

 dokumenterer de indkomne svar ved ekstraheringer.
Når  

 Konkurrencestyrelsen har valgt at fremlægge undersøgelsen som  

 dokumentation i sagen, er det uforståeligt, at Konkurrencestyrelsen  

 fastholder, at Dansk Journalistforbund som klager og part i sagen ikke kan  

 få udleveret kopi af svarene.
For vurderingen af de konklusioner, som  

 Konkurrencerådet har draget på baggrund af undersøgelsen,  

 er det heller ikke uvæsentligt, hvilke 6 af de 25 adspurgte  

 bladudgivere der ikke har svaret.
 Med henvisning til konkurrencelovens § 10 har advokat Anne  

 Troelsen herefter anmodet om aktindsigt i de svarbreve, der er  

 tilgået Ankenævnet som sagens bilag H1-19.
2. I et indlæg af 27. marts 1998 har  

 Konkurrencestyrelsen bl.a. anført, at kopi af besvarelserne ikke har  

 været forelagt Konkurrencerådet.
Spørgsmålet om  

 udlevering af kopi af besvarelserne til Dansk Journalistforbund v/advokat  

 Anne Troelsen skal afgøres i henhold til reglerne i forvaltningslovens  

 kap. 4. Udlevering af kopi af de pågældende akter må  

 forudsætte, at der foretages en konkret afvejning af partens interesse  

 i udleveringen i forhold til andre private og offentlige interesser,  

 jf. forvaltningslovens § 15.
 Med hensyn til den offentlige interesse må  

 der lægges vægt på, at Styrelsen og Rådet i sin  

 administration af konkurrenceloven er afhængig af oplysninger, som hos  

 forskellige virksomheder er indhentet med hjemmel i den nuværende  

 konkurrencelovs § 17. Det er derfor af afgørende betydning, at disse  

 besvarelser er dækkende for spørgsmålene, og at  

 respondenterne ikke lader sig påvirke af, hvem der får adgang til  

 at se besvarelserne.
Betydningen af dette forhold afhænger af, hvilken  

 interesse respondenterne har i den pågældende sag.
I denne sag er  

 der tale om virksomheder, der beskæftiger medlemmer af Dansk  

 Journalistforbund.
De må derfor generelt antages at tillægge  

 forholdet til Dansk Journalistforbund vægt.
Virksomheden har i et vist  

 omfang benyttet lejligheden til at fremkomme med bemærkninger, der kan  

 opfattes som kritik over for Dansk Journalistforbund og den omtalte  

 prisliste.
En af virksomhederne har afgivet deres besvarelse under den  

 udtrykkelige forudsætning, at besvarelsen kun kommer til  

 Konkurrencerådets kendskab.
Det ville have været særdeles  

 uheldigt, hvis virksomhederne havde ladet deres besvarelser påvirke af  

 det forhold, at Dansk Journalistforbund ved aktindsigt kunne blive bekendt  

 med, hvem der havde afgivet de konkrete svar, jf. princippet i U  

 70.554Ø.
Dertil kommer, at videregivelse af kopi af besvarelserne i  

 ikke-anonymiseret form eventuelt for visse af respondenternes vedkommende vil  

 kunne skade private interesser.
Det er efter Styrelsens vurdering ikke  

 muligt at afgøre i de enkelte tilfælde uden nærmere  

 uddybning.
Det er derfor Styrelsens opfattelse, at hvis besvarelserne skal  

 videregives i ikke-anonymiseret form, bør der foretages en  

 rundspørge til respondenterne, hvor disse vil få lejlighed til  

 at udtale sig.
 Styrelsen har ikke betænkeligheder ved, at de 19  

 besvarelser udleveres i anonymiseret form, således at navne og  

 bemærkninger i teksten, der kan identificere besvareren, udelades.
 3. I et indlæg af 15. april 1998 har advokat Anne  

 Troelsen bl.a. anført, at begæringen om aktindsigt ikke skal  

 vurderes med baggrund i den nuværende konkurrencelovs § 17. Sagen er  

 rejst af Konkurrencerådet i 1997, ligesom den i sagen omhandlede  

 undersøgelse foretoges i 1997. Hele sagen skal derfor afgøres  

 efter den dagældende Konkurrencelov, herunder også  

 spørgsmålet om aktindsigt.
 Som det anføres i Evan Sølvkjærs  

 kommentarer til Konkurrenceloven side 99 giver § 10 adgang til almindelig  

 aktindsigt efter Lov om offentlighed i forvaltningen "med visse  

 udvidelser for såvidt angår oplysninger, der ikke vedrører  

 tekniske forhold . . .". Den begærede aktindsigt i denne sag  

 vedrører ikke tekniske forhold.
 I henhold til Forvaltningslovens § 15 kan der  

 ifølge Evan Sølvkjær side 107, jf. også side 108  

 nederst, "kun  nægtes adgang til aktindsigt med hensyn til  

 oplysninger, når der er nærliggende fare for, at privates eller  

 offentliges interesser vil lide skade af væsentlig betydning".  

 I denne sag kan hverken private eller offentliges interesser lide skade af  

 betydning, endsige af væsentlig betydning, og der er ej heller en  

 nærliggende fare herfor.
 Som part i sagen har Dansk Journalistforbund en naturlig  

 interesse i også at kunne kontrollere, at besvarelserne er  

 dækkende for spørgsmålene, og at Konkurrencestyrelsens  

 ekstrahering, vurdering og udlægning af svarene også retvisende  

 er gengivet i bilag B5. Dette retmæssige krav kan alene efterkommes  

 ved, at Dansk Journalistforbund får indsigt i samtlige besvarelser.
Besvarelserne skal fremlægges som fuldstændige  

 besvarelser og således i ikke anonymiseret form.
Dansk  

 Journalistforbund har også en særskilt interesse i at få  

 oplyst, hvem af de 25 bladudgivere der ikke har besvaret  

 forespørgslen.
U70/554Ø er ikke relevant for  

 nærværende sag.
For den daværende sag var det ikke af  

 afgørende betydning at få oplyst navnene på de to  

 personer, der havde indgivet anmeldelse til Monopoltilsynet.
Det  

 afgørende i sagen var, at Dansk Bladdistribution havde forhøjet  

 sine salgspriser.
Navnene på anmelderne var helt uinteressant.
Det afvises, at fremlæggelsen af besvarelserne i  

 ikke anonymiseret form "eventuelt" vil kunne skade private  

 interesser.
Hvis Konkurrencestyrelsen er af den opfattelse, at dette er  

 tilfældet for " visse" af besvarelserne, må  

 Konkurrencestyrelsen oplyse, hvilke besvarelser der henvises til,  

 således at der kan ske en afvejning for hver enkel besvarelse for sig  

 og derved en konkret afvejning af de modstående hensyn, der er  

 nævnt i Forvaltningslovens § 15.
 4. I skrivelse af 7. maj 1998 fra Ankenævnet til de  

 19 virksomheder, som har afgivet de omhandlede svar, hedder det bl.a.:
"Inden Konkurrenceankenævnet træffer  

 afgørelse om, hvorvidt der skal gives aktindsigt i svarskrivelserne,  

 skal Ankenævnets sekretariat hermed anmode om Deres eventuelle  

 bemærkninger hertil inden den 20. maj 1998." Der er modtaget 11 svar på denne henvendelse.
Af  

 disse fremgår, at 7 ikke har indvendinger mod udlevering. 4 udtaler sig  

 herimod og anfører bl.a.:
"  Da vores oplysninger i sin tid blev givet under  

 den udtrykkelige betingelse, at oplysningerne kun var til brug for  

 Konkurrencerådet, beder vi Dem respektere, at vi ikke ønsker, at  

 de afgivne oplysninger skal være omfattet af aktindsigt " " De oplysninger, vi har givet til  

 Konkurrencerådet om virkningerne af "Vejledende vilkår for  

 freelancejournalistik", er givet til brug for Konkurrencerådet og  

 må ikke videregives til andre " " Vor indstilling er, at en sådan indsigt ikke  

 skal gives, da Dansk Journalistforbund er vor modpart i forhandlingerne, og  

 vi finder, at den pågældende type oplysninger kan være til  

 skade for os." "  har afgivet oplysningerne til  

 Konkurrencerådet uden sigte på videreformidling.
 ser det som Dansk Journalistforbunds mål at  

 afklare, hvilke medier, der anvender henholdsvis ikke anvender Dansk  

 Journalistforbunds selvbestaltede regelsæt i form at de  

 "Vejledende vilkår for freelancejournalistik". Vi mener, at  

 en evt. aktindsigt fra Journalistforbundets side vil blive anvendt med  

 henblik på overenskomstmæssige krav over for. . . hvilket  

 i sin yderste konsekvens vil kunne få en konkurrenceforvridende  

 effekt.
Det er . . . holdning, at aftaler med freelancere om  

 stofleverancer og honorering heraf alene er et anliggende mellem de to parter  

 " 5. Ankenævnets bemærkninger:
 For Ankenævnet er der alene spørgsmål  

 om, hvorvidt udlevering af de til brug for undersøgelsen blandt  

 aftagere af journalistiske ydeler afgivne svar   sagens bilag H1-19   skal  

 udleveres, som de foreligger, eller i anonymiseret form, således at  

 navne og bemærkninger i tekster, der kan identificere besvareren,  

 udelades.
Ankenævnets opgave i hovedsagen er at tage stilling  

 til, om Konkurrencerådet på det grundlag, som forelå for  

 Rådet, havde hjemmel til at træffe den indankede  

 afgørelse.
Det fremgår, at undersøgelsen alene har  

 været inddraget i Rådets afgørelsesgrundlag i form af  

 sagens bilag B5 og tolkningen heraf i pkt. 3.5 i sagsfremstillingen, sagens  

 bilag B.
Det har således ikke indgået i grundlaget for  

 Rådets afgørelse, hvilke virksomheder der har været  

 spurgt, og hvilke der har svaret, ligesom besvarelserne ikke har været  

 fremlagt for Rådet.
På denne baggrund finder Ankenævnet, at  

 det er uden betydning for klagerens mulighed for at varetage sit tarv i  

 hovedsagen at få kendskab til de afgivne besvarelser i videre omfang  

 end, hvad Konkurrencerådet finder grundlag for at meddele.
 Samtidig finder Ankenævnet, at de virksomheder, som  

 har afgivet svar til Konkurrencerådet, og som på  

 Ankenævnets forespørgsel har udtalt sig mod den begærede  

 aktindsigt, har en klar interesse i at være sikret anonymitet i forhold  

 til klager.
 På denne baggrund finder Ankenævnet, at  

 begæringen om aktindsigt alene bør imødekommes som  

 nedenfor bestemt.
 Herefter bestemmes:
 Der gives Dansk Journalistforbund aktindsigt i sagens  

 bilag H1-19 med udlevering af bilagene i anonymiseret form, således at  

 navne og bemærkninger i teksten, der kan identificere besvareren,  

 udelades.
