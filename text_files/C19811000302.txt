 I henhold til § 2 i lov nr. 170 af 4. april 1973 om statsligt indskud i  

 Finansieringsinstituttet for Industri og Håndværk A/S som ændret ved lov nr.  

 498 af 26. november 1980 har industriministeren og Finansieringsinstituttet  

 for Industri og Håndværk A/S (i det følgende betegnet Instituttet) indgået  

 følgende aftale:
§ 1.  Industriministeren kan af statskassen foretage  

 et rentefrit indskud i Instituttet på indtil 150 mill. kr., der indestår som  

 ansvarlig kapital og således i tilfælde af likvidation eller konkurs  

 fyldestgøres efter Instituttets øvrige kreditorer, men går forud for  

 aktionærers og garanters krav.
Af det statslige indskud er i finansårene  

 1972/1973 og 1975/76 indbetalt henholdsvis 50 mill. kr. og 48 mill. kr.
I  

 finansåret 1981 indbetales yderligere 40 mill. kr.
 § 2.  Instituttets optagelse af inden- og udenlandske  

 lån tilrettelægges således, at der skabes grundlag for ydelse af lån i  

 henhold til § 3 for et beløb på indtil fire gang det indskud, der er  

 foretaget i henhold til § 1.
§ 3.  Instituttet viderefører den til formålet særligt  

 oprettede udlånsordning.
Instituttet kan yde lån til eksporterende og  

 importkonkurrerende virksomheder indenfor industri og håndværk til følgende  

 formål:
 For så vidt angår det under punkt e) nævnte låneformål, kan lån tillige  

 ydes til rene hjemmemarkedsvirksomheder.
 Udlån til de ovennævnte formål kan kun bevilges i tilfælde, hvor det  

 skønnes at være af betydning for projektets gennemførelse.
 Renten for Instituttets udlån under ordningen fastsættes under hensyn til,  

 at en fjerdedel af det til udlån disponible beløb er tilvejebragt ved et  

 rentefrit statsligt indskud.
Afdragstiden for lånene skal normalt være 5-10 år, dog for lån der ydes  

 til fremstød på nye markeder, og til ekstraordinær indsats på bestående  

 markeder, 3-4 år.
Udlån i henhold til aftalen holdes i regnskabsmæssig  

 henseende adskilt fra instituttets øvrige virksomhed.
 § 4.  Det statslige indskud hæfter for 75 pct. af de  

 eventuelle tab på lån, der er ydet i medfør af § 3. De hertil svarende beløb  

 afskrives på det statslige indskud.
 § 5.  Administrationen af ordningen varetages af  

 Instituttet.
 I Instituttets repræsentantskab indtræder som ekstraordinære medlemmer to  

 af industriministeren udpegede repræsentanter, som har sæde i dette, så længe  

 staten har indskudt kapital i Instituttet i henhold til lov nr. 170 af 4.  

 april 1973 om statsligt indskud i Finansieringsinstituttet for Industri og  

 Håndværk A/S som ændret ved lov nr. 498 af 26. november 1980. De to  

 repræsentanter indtræder tillige i Instituttets bestyrelse på lige fod med  

 bestyrelsens øvrige medlemmer.
 § 6.  Såvel industriministeren som Instituttet kan  

 opsige aftalen med et års varsel til ophør ved udløbet af et kalenderår.
Såfremt aftalen opsiges af en af parterne, skal tilbagebetalingen af det  

 statslige indskud ske i årlige rater efter aftale mellem industriministeren  

 og Instituttet.
Tilbagebetalingen skal være tilendebragt senest ti år efter  

 det tidspunkt, hvor opsigelsen træder i kraft.
 Fra det tidspunkt, hvortil en af parterne har opsagt aftalen, må der ikke  

 foretages yderligere udlån i henhold til ordningen.
 Iøvrigt forbliver aftalen i kraft, indtil det statslige indskud er  

 endeligt tilbagebetalt.
 Instituttet må ikke uden industriministerens samtykke fusioneres med et  

 eller flere andre selskaber.
 § 7.  Ved underskrivelse af nærværende aftale  

 bortfalder den mellem handelsministeren og Finansieringsinstituttet for  

 Industri og Håndværk A/S indgåede aftale af 9. april 1973.
