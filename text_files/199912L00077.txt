Fremsat den 29. oktober 1999 af  

 erhvervsministeren (Pia Gjellerup) Forslag til Lov om ændring af lov om butikstid  

 m.v.
(Ændring af bestemmelser for butikker beliggende  

 på eller ved havnearealer og butikker i jernbane- og  

 rutebilstationer) § 1 I lov nr. 371 af 14. juni 1995 om butikstid m.v., som ændret ved lov  

 nr. 841 af 8. november 1995, foretages følgende ændringer:
 1. I § 3, stk. 3, udgår:
 »jernbanestationer, rutebilstationer,«.
 2. I § 3, stk. 5, indsættes som 2. pkt.:
 »Erhvervs- og Selskabsstyrelsen kan fastsætte regler, som  

 præciserer, hvad der forstås ved butikker beliggende på  

 eller ved havnearealer.«.
 3. § 4, stk. 1, 3. pkt., ophæves og i stedet  

 indsættes:
»Butikker, der udelukkende eller hovedsagelig sælger udvalgsvarer,  

 er kun omfattet af undtagelsen i 1. pkt., hvis de er beliggende i  

 jernbanestationer og rutebilstationer.
Ved butikker beliggende i  

 jernbanestationer og rutebilstationer forstås butikker i samme bygning  

 som stationens egne faciliteter til betjening af de rejsende.«.
 4. I § 4 indsættes som stk. 8:
 »Stk. 8. Erhvervs- og Selskabsstyrelsen kan uanset stk. 1 tillade,  

 at butikker beliggende i jernbanestationer og rutebilstationer undtages fra §  

 1, stk. 1. I ganske særlige tilfælde kan Erhvervs- og  

 Selskabsstyrelsen endvidere tillade, at butikker, der ikke ligger i samme  

 bygning som stationens egne faciliteter til betjening af de rejsende, jf. §  

 4, stk. 1, 4. pkt., undtages fra § 1, stk. 1. Erhvervs- og Selskabsstyrelsens  

 afgørelser kan ikke indbringes for højere administrativ  

 myndighed.«.
 5. I § 5 indsættes efter stk. 1, som nyt stykke:
 »Stk. 2. I regler, der udstedes efter § 3, stk. 5, kan der  

 fastsættes straf af bøde.«.
 Stk. 2 og 3 bliver herefter til stk. 3 og 4.
 6. § 5, stk. 3, der bliver stk. 4, affattes  

 således:
 »Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.«.
§ 2 Stk. 1. Loven træder i kraft dagen efter  

 bekendtgørelsen i Lovtidende.
Lovforslaget kan stadfæstes straks  

 efter vedtagelsen.
 Stk. 2. Butikker beliggende i jernbanestationer og  

 rutebilstationer, som ikke er omfattet af lov om butikstid m.v. § 4, stk. 1,  

 som affattet ved nærværende lovs § 1, nr. 3, og som forud for den  

 1. oktober 1999 har holdt åbent i overensstemmelse med undtagelsen i  

 den hidtidige § 3, stk. 3, i lov om butikstid m.v., kan fortsætte  

 hermed indtil den 1. januar 2000 uden at ansøge om tilladelse hertil,  

 jf. § 4, stk. 8, som affattet ved nærværende lovs § 1, nr. 4.
 Stk. 3. Indgiver de i stk. 2 nævnte butikker  

 ansøgning efter lov om butikstid m.v. § 4, stk. 8, som affattet ved  

 nærværende lov § 1, nr. 4, senest den 1. januar 2000, kan de  

 fortsætte den hidtidige virksomhed indtil Erhvervs- og  

 Selskabsstyrelsen har behandlet ansøgningen.
Bemærkninger til lovforslaget Almindelige bemærkninger 1. Indledning Den gældende lov om butikstid m.v. trådte i  

 kraft den 1. juli 1995. Loven indeholder i § 7, stk. 4, en revisionsklausul,  

 hvorefter »Loven tages op til revision i år 2000.« Erhvervsministeren  

 har igangsat en række analyser, der skal belyse de erhvervs- og  

 samfundsmæssige konsekvenser, som mulige ændringer af loven kan  

 medføre, ligesom analysen skal inddrage de erfaringer, der er  

 høstet siden lovens ikrafttræden i 1995. I lyset af seneste  

 retspraksis er der skabt tvivl om afgrænsningen af bestemmelsen om  

 butikker beliggende i jernbane- og rutebilstationer og bestemmelsen om  

 butikker beliggende på og ved havnearealer.
Formålet med dette  

 lovforslag er således ikke at foretage en revision af loven, men alene  

 at foretage en præcisering af bestemmelsen om butikker beliggende i  

 jernbane- og rutebilstationer og bestemmelsen om butikker beliggende på  

 og ved havnearealer.
Herudover indsættes en  

 omsætningsgrænse for butikker beliggende i jernbane- og  

 rutebilstationer, så bestemmelsens oprindelige sigte, fortrinsvis at  

 betjene rejsende, fastslås.
2. Gældende ret Ved den gældende lovs tilblivelse og ved  

 administrationen af loven i de mellemliggende år er der blevet lagt  

 vægt på en fuldstændig liberalisering af åbningstiden  

 for de mindre dagligvareforretninger (årlig omsætning under ca.  

 14 mio. kr.). Omvendt er det et hovedelement i loven, at  

 udvalgsvareforretningerne og de større dagligvareforretninger alene  

 har fået liberaliseret åbningstiden i tidsrummet fra mandag kl.  

 6.00 til lørdag kl. 17.00. Der blev med andre ord etableret en klar  

 konkurrencefordel for de mindre dagligvareforretninger.
Konkurrencefordelen findes ikke ved havne og i jernbane-  

 og rutebilstationer, hvor der er en lige adgang for alle forretninger til at  

 holde åbent.
Disse undtagelser fra hovedreglen blev begrundet i  

 hidtidig praksis, hvorefter der kunne gives dispensation af  

 kommunalbestyrelsen til forretninger, der betjente trafikknudepunkter,  

 herunder havne.
Denne dispensationsadgang blev ved den gældende lovs  

 tilblivelse omformet til en faktuelt beskrivende bestemmelse, der gav adgang  

 til fri åbningstid for forretninger, der opfylder de angivne kriterier,  

 jf. lovens § 3, stk. 3 og 5.
3. Lovforslagets indhold I lyset af seneste retspraksis er der opstået tvivl  

 om anvendelsesområdet for § 3, stk. 3, og § 3, stk. 5. Dette har skabt  

 en uholdbar situation, ikke mindst for de mindre butikker, som loven  

 tilsigter at beskytte.
Det er derfor nødvendigt at foretage en  

 præcisering af bestemmelserne, der vedrører butikker beliggende  

 ved havne og i jernbane- og rutebilstationer for at afværge tilstande,  

 som vil svække den konkurrencefordel, som folketinget ved den seneste  

 ændring tillagde de mindre dagligvarebutikker.
For butikker, der er beliggende i jernbane- og  

 rutebilstationer, indføres der en omsætningsgrænse (13,8  

 mio. kr. i 1999), således at kun butikker med en årlig  

 omsætning, der falder under denne grænse, kan holde åbent i  

 den generelle lukketid.
Da det ikke er hensigten at afskære butikker,  

 der før den 1. oktober 1999 holdt åbent efter reglen i § 3, stk.  

 3, indføres endvidere en dispensationsbestemmelse, der giver Erhvervs-  

 og Selskabsstyrelsen bemyndigelse til at dispensere for butikker, som er  

 beliggende i jernbane- og rutebilstationer, og hvis omsætning  

 overstiger omsætningsgrænsen.
Endvidere præciseres det,  

 hvad der forstås ved »beliggende i jernbanestationer og  

 rutebilstationer«.
For butikker beliggende på eller ved havnearealer  

 får Erhvervs- og Selskabsstyrelsen bemyndigelse til at fastsætte  

 bindende regler, der skal præcisere bestemmelsen.
Ved  

 fastsættelsen af disse regler vil styrelsen tage udgangspunkt i den  

 allerede eksisterende vejledning, som er blevet til i samarbejde med  

 organisationerne, samt i den seneste landsretspraksis.
 Ved disse ændringer præciseres intentionerne  

 med de gældende bestemmelser.
4. Høring Forslaget er samtidig med fremsættelsen sendt i  

 høring hos Amtsrådsforeningen i Danmark,  

 Arbejderbevægelsens Erhvervsråd, Arbejdsgiverforeningen for  

 Handel, Bager- og Konditormestrene i Danmark, Brancheorganisationen for  

 Forbrugerelektronik, Danmarks Frugthandlere, Danmarks Restauranter &  

 Caféer, Danmarks Skohandlerforening, Danmarks Turistråd, Dansk  

 Arbejdsgiverforening, Dansk Automat Brancheforening, Dansk  

 Blomsterhandlerforening, Dansk Frisør og Kosmetiker Forbund, Dansk  

 Frisørmesterforening, Dansk Fødevareråd, Dansk Handel og  

 Service, Dansk Industri, Dansk Is- og Konfektureforening, Dansk  

 Isenkramforening, Dansk Textil Union, Det Danske Handelskammer, Danske  

 Slagtermestres Landsforening, DSB - Restauranter og Kiosker, FDB,  

 Forbrugerrådet, Foreningen af DagligvarerGrossister, Foreningen af  

 politimestre i Danmark, Foreningen af videogramdistributører og  

 Brancheforeningen af videoforhandlere, Frederiksberg kommunalbestyrelse,  

 Funktionærernes og Tjenestemændenes Fællesråd,  

 Handels-, Transport- og Servicekartellet, HK/Handel, Hotel-,  

 Håndværksrådet, Kommunernes Landsforening, Det Kooperative  

 Fællesforbund Fællessekretariatet, Københavns City Center,  

 Københavns kommune, Landbrugsrådet, Landsforeningen Loyal  

 Handel, Landsorganisationen i Danmark, Nærbutikkernes Landsforening,  

 Oliebranchens Fællesrepræsentation, Politidirektøren i  

 København, Q8 Forpagtere og Forhandlere, Sammenslutningen af Danske  

 Benzinforhandlere, De Samvirkende Købmandsforeninger i Danmark, De  

 Selvejende Statoil Forhandlere, Forbrugerstyrelsen, Turismens  

 Fællesråd, Arbejdsministeriet, Boligministeriet,  

 Finansministeriet, Forskningsministeriet, Forsvarsministeriet,  

 Indenrigsministeriet, Justitsministeriet, Kirkeministeriet,  

 Kulturministeriet, Landbrugs- og Fiskeriministeriet, Miljø- og  

 Energiministeriet, Skatteministeriet, Socialministeriet, Statsministeriet,  

 Sundhedsministeriet, Trafikministeriet, Udenrigsministeriet,  

 Undervisningsministeriet og Økonomiministeriet.
5. Administrative, finansielle og miljømæssige  

 konsekvenser Da der alene er tale om præciseringer af allerede  

 gældende bestemmelser, skønnes lovforslaget ikke at ville  

 få administrative, finansielle eller miljømæssige  

 konsekvenser for det offentlige.
Dog forventes Erhvervs- og Selskabsstyrelsen  

 at modtage et begrænset antal dispensationsansøgninger fra  

 butikker beliggende i jernbanestationer og rutebilstationer.
6. Erhvervsøkonomiske konsekvenser Da der alene er tale om præciseringer af allerede  

 gældende bestemmelser, skønnes lovforslaget ikke at ville  

 få erhvervsøkonomiske konsekvenser.
Dog vil et begrænset  

 antal butikker skulle indsende dispensationsansøgning.
7. Forholdet til EU-retten Lovforslaget indeholder ikke EU-retlige aspekter.
8. Skema over konsekvenser Positive Konsekvenser/mindre udgifter Negative Konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Erhvervs- og Selskabsstyrelsen skal behandle en række  

 dispensationer Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Enkelte butikker skal indsende en  

 dispensationsansøgning Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Efter den gældende § 3, stk. 3, er  

 serviceanlæg på motorvejsnettet samt butikker i jernbane- og  

 rutebilstationer, passagerskibe, fly og tog ikke omfattet af reglerne om den  

 generelle lukketid i § 1, stk. 1. Efter forslaget skal bestemmelsen ikke  

 længere omfatte butikker beliggende i jernbanestationer og  

 rutebilstationer.
Sådanne butikker er herefter ikke undtaget fra den  

 generelle lukketid i § 1, stk.1, blot  fordi de er beliggende i jernbane-  

 eller rutebilstationer.
I stedet indføres en  

 omsætningsgrænse for disse butikker, som en forudsætning  

 for at de må holde åbent uden for den almindelige lukketid.
Der  

 henvises i den forbindelse til bemærkningerne til nr. 3.
 Som hidtil kan serviceanlæg beliggende på  

 motorvejsnettet samt butikker beliggende i passagerskibe, fly og tog holde  

 åbent i den generelle lukketid.
Til nr. 2 og 5 Erhvervs- og Selskabsstyrelsen bemyndiges til at  

 præcisere, hvad der forstås ved butikker beliggende på  

 eller ved havnearealer.
Det er især udtrykket »ved havnearealer«, som  

 har givet anledning til fortolkningstvivl.
Erhvervs- og Selskabsstyrelsen kan udstede en  

 bekendtgørelse.
Bekendtgørelsen vil tage udgangspunkt i den  

 bestående vejledning, der både bygger på lovens  

 forarbejder, på styrelsens udtalelser i konkrete sager og på  

 retspraksis.
I bekendtgørelsen vil således kunne indgå, om  

 en butik ligger umiddelbart op til havnearealet, om der er forhold, som  

 hindrer en naturlig forbindelse mellem butikken og havnearealet, om butikken  

 er orienteret mod havnen, samt afstanden mellem butik og havneareal, herunder  

 at havnebestemmelsen ikke kan udstrækkes til at gælde for en hel  

 bydel.
I bekendtgørelsen vil endvidere indgå den seneste  

 retspraksis på området.
I modsætning til en vejledning vil  

 en sådan bekendtgørelse være bindende.
Til nr. 3 Den gældende § 4, stk. 1, indfører en  

 omsætningsgrænse, hvorefter butikker, der ikke udelukkende eller  

 hovedsagelig sælger udvalgsvarer, og hvis forventede årlige  

 omsætning ikke overstiger 13,8 mio. kr., kan holde åbent på  

 søndage.
 For at hindre, at store supermarkeder og stormagasiner  

 udnytter de gældende bestemmelser udover deres formål: »at  

 betjene rejsende,« foreslås, at den allerede gældende  

 omsætningsgrænse for at holde »søndagsåbent«  

 også skal gælde for butikker beliggende i jernbanestationer og  

 rutebilstationer.
 Bestemmelsen medfører ingen realitetsændring  

 for butikker, der hidtil har været omfattet af undtagelsesbestemmelsen.  

 Det drejer sig om butikker, som ikke udelukkende eller hovedsagelig  

 sælger udvalgsvarer, og hvis forventede årlige omsætning  

 ikke overstiger den fastsatte omsætningsgrænse.  

 Omsætningsgrænsen pristalsreguleres årligt af Erhvervs- og  

 Selskabsstyrelsen og er for tiden på 13,8 mio. kr. ekskl. moms og  

 punktafgifter på tobaksvarer.
Butikker beliggende i jernbane- og rutebilstationer kan  

 herefter holde åbent i den generelle lukketid, hvis de ikke har en  

 omsætning over den fastsatte grænse.
Ved at indføre en  

 omsætningsgrænse for butikker beliggende i jernbanestationer og  

 rutebilstationer afskæres store supermarkeder og stormagasiner fra at  

 kunne benytte denne bestemmelse.
Om muligheden for dispensation for  

 eksisterende butikker, henvises til bemærkningerne til nr. 4.
 Butikker, der benytter sig af undtagelsen,  skal til  

 enhver tid kunne dokumentere, at den forventede årlige omsætning  

 ikke overstiger den fastsatte omsætningsgrænse.
Det præciseres endvidere, hvad der forstås ved  

 »beliggende i jernbanestationer og rutebilstationer«.
Dette gøres ved  

 at stille krav om, at butikker skal ligge i samme bygning som stationens  

 andre faciliteter, der betjener de rejsende.
Faciliteter, der betjener rejsende, kan f.eks. være  

 stationens ventesal og stationens eget billetsalg, hvis der er et  

 sådant.
Det afgørende er således, at faciliteterne  

 forefindes i stationens egne lokaler.
 At der skal være tale om »samme bygning«  

 medfører, at fælles overdækning eller forbundet gangareal  

 mellem bygninger ikke i sig selv er tilstrækkeligt.
Til nr. 4 Der indføres en dispensationsmulighed, der  

 først og fremmest er tænkt benyttet på butikker, der  

 før den 1. oktober 1999 regelmæssigt har holdt åbent i den  

 generelle lukketid i henhold til de gældende regler.
Disse butikker har  

 bl.a. baseret deres omsætning på, at de netop har kunnet benytte  

 denne bestemmelse, og den foreslåede dispensationsmulighed har bl.a.  

 til formål at sikre, at der ikke sker ekspropriative indgreb.
 Erhvervs- og Selskabsstyrelsen skal derfor bl.a. kunne  

 dispensere fra § 1, stk. 1, for så vidt angår butikker, der  

 overskrider omsætningsgrænsen i § 4, stk. 1.
 Ved vurderingen af om tilladelse skal meddeles for  

 butikker med en omsætning over den fastsatte grænse, vil der  

 blive taget udgangspunkt i, om butikken ligger i samme bygning som f.eks.  

 stationens egen ventesal eller andre af dennes faciliteter til betjening af  

 rejsende.
Hvor der foreligger ganske særlige tilfælde,  

 kan Erhvervs- og Selskabsstyrelsen se bort fra, at butikken ikke ligger i  

 samme bygning som stationens egne faciliteter til betjening af de rejsende.
I  

 sådanne situationer kan det indgå i vurderingen, om butikken er  

 en naturlig integreret del af stationens funktioner, ligesom det kan  

 indgå, hvor lang tid butikken har ligget på stedet.
 Da det ikke er tanken at hindre eksisterende butikker i  

 jernbane- og rutebilstationer i at holde søndagsåbent, er der i  

 overgangsbestemmelserne, jf. § 2, stk. 2 og 3, indsat bestemmelser, som  

 medfører, at de butikker, som regelmæssigt har holdt åbent  

 i længere tid, kan fortsætte hermed, indtil deres  

 dispensationsansøgning er behandlet i Erhvervs- og Selskabsstyrelsen.  

 Der er således tale om, at dispensationsansøgningen giver  

 opsættende virkning for ansøgeren.
Til nr. 6 Der er tale om en ændret formulering af  

 straffebestemmelsen for juridiske personer.
Til § 2 For at skabe en hurtig klarhed over den usikkerhed  

 bestemmelserne har givet anledning til foreslås det, at loven  

 træder i kraft hurtigst muligt.
 I stk. 2 er fastsat, at de butikker, som før den 1.  

 oktober 1999 regelmæssigt har benyttet den gældende lovs § 3,  

 stk. 3, til at holde åbent i den generelle lukketid, fordi de er  

 beliggende i jernbane og rutebilstationer, kan fortsætte hermed frem  

 til den 1. januar 2000. Ønsker de at fortsætte med at kunne  

 holde søndagsåbent efter denne dato, skal de senest den 1.  

 januar 2000 have indgivet ansøgning om dispensation til Erhvervs- og  

 Selskabsstyrelsen.
 Stk. 3 skal sikre, at butikker, som hidtil har kunnet  

 holde åbent i den generelle lukketid, og som har indgivet  

 ansøgning om dispensation, fortsat kan holde åbent, mens deres  

 dispensationsansøgning behandles i Erhvervs- og Selskabsstyrelsen.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 371 af 14. juni 1995 om butikstid m.v., som ændret ved lov  

 nr. 841 af 8. november 1995, foretages følgende ændringer:
§ 3. - - - Stk. 3. Serviceanlæg beliggende på  

 motorvejsnettet samt butikker beliggende i jernbanestationer,  

 rutebilstationer, passagerskibe, fly og tog er ikke omfattet af § 1, stk.  

 1.
 1. I § 3, stk. 3, udgår:
 »jernbanestationer, rutebilstationer,«.
- - - Stk. 5. Butikker beliggende i lufthavne og på eller  

 ved havnearealer er ikke omfattet af § 1, stk. 1, og § 2.
 2. I § 3, stk. 5, indsættes som 2. pkt.:
 »Erhvervs- og Selskabsstyrelsen kan fastsætte  

 regler, som præciserer, hvad der forstås ved butikker beliggende  

 på eller ved havnearealer.«.
 § 4. Undtaget fra § 1, stk. 1, er butikker, hvis forventede  

 årlige omsætning ikke overstiger 12,5 mio. kr. ekskl. moms.  

 Omsætningen kan opgøres ekskl. punktafgifter for tobaksvarer.  

 Butikker, der udelukkende eller hovedsagelig sælger udvalgsvarer,  

 omfattes ikke af undtagelsen.
- - - 3. § 4, stk. 1, 3. pkt., ophæves og i stedet  

 indsættes:
»Butikker, der udelukkende eller hovedsagelig sælger  

 udvalgsvarer, er kun omfattet af undtagelsen i 1. pkt., hvis de er beliggende  

 i jernbanestationer og rutebilstationer.
Ved butikker beliggende i  

 jernbanestationer og rutebilstationer forstås butikker i samme bygning  

 som stationens egne faciliteter til betjening af de rejsende.«.
 4. I § 4 indsættes som stk. 8:
 »Stk. 8. Erhvervs- og Selskabsstyrelsen kan uanset stk. 1 tillade,  

 at butikker beliggende i jernbanestationer og rutebilstationer undtages fra §  

 1, stk. 1. I ganske særlige tilfælde kan Erhvervs- og  

 Selskabsstyrelsen endvidere tillade, at butikker, der ikke ligger i samme  

 bygning som stationens egne faciliteter til betjening af de rejsende, jf. §  

 4, stk. 1, 4. pkt., undtages fra § 1, stk. 1. Erhvervs- og Selskabsstyrelsens  

 afgørelser kan ikke indbringes for højere administrativ  

 myndighed.«.
§ 5. Overtrædelse af § 1, stk. 1 og stk. 3, 2. pkt., § 2 og §  

 4, stk. 1, 3 og 4, samt udøvelse af detailhandel i strid med en  

 frakendelse af retten hertil, jf. stk. 2, straffes med bøde.
Der skal  

 i gentagelsestilfælde udmåles en skærpet bøde.
Har  

 en erhvervsdrivende gjort sig skyldig i overtrædelse af betingelserne  

 for at være undtaget efter § 4, skal der ved udmålingen af  

 bøde tages særligt hensyn til størrelsen af en  

 opnået eller tilsigtet økonomisk fordel, hvis der ikke sker  

 konfiskation af udbytte.
 Stk. 2. Har en erhvervsdrivende gjort sig skyldig i grov  

 eller gentagen overtrædelse af § 1, stk. 3, 2. pkt., og § 2, kan retten  

 frakende den pågældende retten til at sælge de i § 2  

 omhandlede varer.
 5. I § 5 indsættes efter stk. 1, som nyt stykke:
 »Stk. 2. I regler, der udstedes efter § 3, stk. 5, kan der  

 fastsættes straf af bøde.«.
 Stk. 2 og 3 bliver herefter til stk. 3 og 4.
Stk. 3. Er overtrædelsen begået af et  

 selskab, en forening, en fond eller lignende, kan der pålægges  

 den juridiske person som sådan bødeansvar.
Er  

 overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab  

 bødeansvar.
 6. § 5, stk. 3, der bliver stk. 4, affattes  

 således:
 »Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.«.
