Moms ved leasing  

 af motorkøretøjer og brændstofadministration EF-domstolens  

 dom af 6.februar 2003, C-185/01 Auto Lease Holland BV EF-domstolen har i sag C-185/01 Auto Lease Holland  

 BV fastslået, at begrebet "levering af et gode" i sjette direktivs  

 artikel 5, stk. 1, skal fortolkes således, at der i forbindelse med leasing  

 af  

 motorkøretøjer, der tillige omfatter en aftale om brændstofadministration,  

 ikke  

 foreligger en brændstoflevering fra leasinggiver til leasingtagere, såfremt  

 en  

 leasingtager påfylder det leasede køretøj brændstof på tankstationer, selv om  

 påfyldningen foretages i leasinggivers navn og for dennes regning.
Auto  

 Lease-sagens omstændigheder Sagen drejede sig om et leasingselskab i Holland,  

 som udlejede biler til tyske kunder.
Den tyske leasingtager betalte herfor  

 månedlige leasingrater, som var fastsat i kontrakten med leasinggiver.
I forbindelse med leasingen af motorkøretøjet  

 tilbød leasinggiver, at der også kunne indgås en aftale om  

 brændstofadministration.  

 Aftalen gjorde det muligt for leasingtager at tanke brændstof og  

 lejlighedsvis  

 købe olieprodukter i leasinggivers navn og for dennes regning.
Leasingtager  

 modtog til dette formål et benzinkreditkort fra et tysk kreditkortselskab.
På  

 kortet var det hollandske leasingselskab anført som kunde.
Sammen med den øvrige leasingydelse forudbetalte  

 leasingtager hver måned en tolvtedel af de anslåede årlige benzinudgifter til  

 leasinggiver.
Det faktiske forbrug blev afregnet ved årets udgang.
 Leasinggiver momsberigtigede de samlede  

 leasingydelser inklusive brændstofudgifterne i Holland.
EF-domstolens  

 afgørelse EF-domstolens afgørelse tager stilling til  

 fortolkningen af sjette direktivs artikel 5, stk. 1. Det spørgsmål domstolen  

 har taget stilling til er, hvorvidt der under de foreliggende omstændigheder  

 sker en levering af brændstof fra leasinggiver til leasingtager, såfremt en  

 leasingtager påfylder det leasede motorkøretøj brændstof på en tankstation.
 EF-domstolen udtaler i præmis 33-37, at:
 "33. Der skal derfor, med henblik på  

 besvarelsen af det forelagte spørgsmål, tages stilling til, til hvem -  

 leasinggiver  

 eller leasingtager - benzinselskaberne i hovedsagen har overdraget denne ret  

 til som ejer faktisk at råde over brændstoffet.
 34. Det er ubestridt, at leasingtageren er  

 berettiget til at råde over brændstoffet, som om han var ejer af dette gode.  

 Leasingtageren modtager brændstoffet direkte fra tankstationerne, og Auto  

 Lease  

 har på intet tidspunkt ret til at bestemme, på hvilken måde brændstoffet skal  

 anvendes, og med hvilke formål denne anvendelse finder sted.
35. Opfattelsen af, at brændstoffet leveres til  

 Auto Lease, idet leasingtageren køber brændstoffet i Auto Leases navn og for  

 Auto Leases regning, der lægger prisen for godet ud, kan ikke tiltrædes.
Som  

 Kommissionen med rette har gjort gældende, er leveringerne kun tilsyneladende  

 gennemført for Auto Leases regning.
Dels er de månedlige rater, der betales  

 til  

 Auto Lease, blot et forskud.
Dels er det leasingtageren, der indestår for  

 betalingen af det faktiske forbrug, der opgøres ved årets udgang, og  

 leasingtageren bærer derfor udgifterne ved brændstofleveringen i deres  

 helhed.
36. Aftalen om brændstofadministration er således  

 ikke en kontrakt om levering af brændstof, men nærmere en kontrakt om  

 finansiering af køb af brændstof.
Auto Lease køber ikke brændstoffet for  

 derefter at sælge det videre til leasingtageren, men leasingtageren køber  

 brændstoffet og vælger frit brændstoffets kvalitet og mængde samt tidspunktet  

 for købet.
Auto Lease fungerer i virkeligheden som kreditgiver i forhold til  

 leasingtageren.
37. Det forelagte spørgsmål skal herefter besvares  

 med, at sjette direktivs artikel 5, stk. 1, skal fortolkes således, at der  

 ikke  

 foreligger en brændstoflevering fra leasinggiver til leasingtager, såfremt en  

 leasingtager påfylder det leasede køretøj brændstof på tankstationer, selv om  

 påfyldningen foretages i leasinggivers navn og for dennes regning." Betydningen for dansk praksis Told- og Skattestyrelsen anser i lighed med dommen  

 i sag C-185/01 aftaler om brændstoflevering mellem en leasinggiver, der  

 udlejer motorkøretøjer, og en leasingtager, der lejer motorkøretøjer, for at  

 være en kontrakt om finansiering af køb af brændstof.
Leasingtager får ved  

 påfyldning af brændstof på en tankstation eller et tankanlæg brændstoffet  

 leveret direkte fra tanken/benzinselskabet.
 Det betyder, at der altid ved påfyldning af  

 brændstof her i landet skal betales dansk moms.
Udlejer en leasinggiver i f.eks.
Tyskland  

 motorkøretøjer med brændstofadministration til kunder i Danmark og køber  

 leasinggiver brændstof i Danmark med dansk moms, så betyder dommen i sagen  

 C-185/01, at brændstoffet ved påfyldning på en tankstation her vil blive  

 anset  

 for leveret direkte fra benzinselskabet til den danske leasingtager.
Der vil  

 således ikke kunne ske tilbagebetaling af den danske moms til det tyske  

 leasingselskab efter proceduren i ottende momsdirektiv, jf. momslovens § 45.
Har en leasinggiver i f.eks.
Tyskland en dansk  

 momsregistrering, og køber leasinggiver herigennem brændstof i Danmark med  

 henblik på brændstofadministration for danske leasingkunder, så betyder  

 dommen,  

 at leasinggiver ikke har fradragsret for den danske købsmoms, fordi  

 leasinggivers kontrakt med leasingtager er at anse som en kontrakt om  

 finansiering af køb af brændstof.
 Se også  

  

 SKM2003.59.TSS  


  

 vedrørende godtgørelse  

 af energiafgifter og kuldioxidafgift.
Ikrafttræden Denne meddelelse har virkning for nye  

 leasingaftaler med brændstofadministration fra meddelelsens offentliggørelse  

 på  

 ToldSkats hjemmeside.
 For leasingaftaler med brændstofadministration,  

 der er endeligt indgået før denne meddelelses offentliggørelse, har  

 meddelelsen  

 virkning efter 3 måneder regnet fra meddelelsens offentliggørelse på  

 ToldSkats  

 hjemmeside.
