 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan der gennemføres en uddannelse til keramisk formmager.
 Stk. 2.  Uddannelsen afsluttes inden for et af følgende  

 specialer: Pottemager eller industriel keramisk formmager.
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Fagligt udvalg for keramiske uddannelser.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) og de regler, som  

 Undervisnings- og Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som keramisk  

 formmager i specialerne pottemager eller industriel keramisk formmager.
 Uddannelsens varighed og struktur m.v.
 § 4.  Uddannelsen varer i alt 4 år.
 Stk. 2.  Efter en uddannelsestid på 2 år af specialet  

 industriel keramisk formmager og efter gennemført 3. skoleperiode samt  

 afsluttende praktikuddannelse opnås kompetence som keramisk former.
 Stk. 3.  Efter en uddannelsestid på 3 år og 6 måneder af  

 specialet industriel keramisk formmager og efter gennemført 4. skoleperiode  

 samt afsluttende praktikuddannelse opnås kompetence som modelindretter.
 Stk. 4.  Efter en uddannelsestid på 4 år af specialet  

 industriel keramisk formmager og efter gennemført 5. skoleperiode samt  

 afsluttende praktikuddannelse opnås kompetence som modellør gennem aflæggelse  

 af svendeprøve.
 Stk. 5.  Uddannelsen indledes i praktikvirksomheder  

 eller med 2. skoleperiode.
 § 5.  Skoleundervisningen varer 45 uger.  

 Skoleundervisning veksler med praktikuddannelse som vist i figuren, og som  

 anført nedenfor:
Stk. 2.  Efter afslutningen af 3. skoleperiode samt  

 afsluttende praktikuddannelse udstedes kompetencebevis som keramisk former.  

 Efter afslutningen af 4. skoleperiode samt afsluttende praktikuddannelse  

 udstedes kompetencebevis som modelindretter.
Efter afslutningen af 5.  

 skoleperiode afholdes svendeprøve, jf. § 30.
Fritagelse for dele af uddannelsen § 6.  Gennemførelse af 2. skoleperiode i uddannelsen  

 til porcelænsmaler giver fritagelse for 2. skoleperiode i uddannelsen til  

 keramisk formmager.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål § 7.  Den uddannede med speciale som industriel  

 keramisk formmager (keramisk former) skal selvstændigt kunne dreje og støbe  

 servicedele og figurer i tilfredsstillende (salgbar) kvalitet.
Endvidere skal  

 den uddannede kunne udstøbe gipsforme, drejeforme, støbeforme og figurforme  

 som arbejdsmodeller.
Stk. 2.  Den uddannede med speciale som industriel  

 keramisk formmager (modelindretter) skal selvstændigt, ud fra en  

 originalmodel, kunne fremstille en originalform og en arbejdsmodel.
Derudover  

 skal den uddannede selvstændigt kunne inddele og nedlægge en figur samt kunne  

 tage vægtform.
 Stk. 3.  Den uddannede med speciale som industriel  

 keramisk formmager (modellør) skal selvstændigt, ud fra en stillet opgave,  

 kunne fremstille en originalmodel ud fra egen svindtegning, herunder kunne  

 fremstille en ponce ud fra en given tegning og derefter skære et enkelt  

 motiv.
Stk. 4.  Den uddannede med speciale som pottemager skal  

 selvstændigt kunne dreje emner efter opgivne mål og former samt dreje et  

 givet kvantum i ensartet kvalitet.
Den uddannede skal endvidere kunne  

 fremstille inddrejningsformer med model og ring, kunne brænde i gas- og  

 el-ovn og udføre korrekt brænding med Seger-kegler.
Den uddannede skal  

 endvidere kende til iltende og reducerende brændingsteknik, glasering af  

 såvel rå som brændt skærv samt forskellige dekoreringsteknikker.
Skoleundervisningen § 8.  Undervisningen har følgende mål: Eleven skal  

 gennem teoretisk og praktisk undervisning sættes i stand til at anvende de i  

 specialet almindeligst forekommende materialer og metoder og gives indføring  

 i anvendelse af tilhørende værktøj og udstyr.
Undervisningen skal underbygge  

 og styrke de arbejdsdiscipliner, eleven har været beskæftiget med under det  

 foregående praktikophold, samt forberede eleven til det efterfølgende  

 virksomhedsophold.
Undervisningen skal endvidere bidrage til elevens  

 personlige udvikling og forståelse af samfundet og dets udvikling samt give  

 grundlag for videreuddannelse.
 Stk. 2.  Den vejledende uddannelsestid er følgende:
Grundfag § 9.  Undervisningen i 2. skoleperiode omfatter  

 følgende grundfag: Arbejdsmarkedsforhold, branchekendskab og  

 teknologiudvikling, dansk (A) (60 timer), materialeforståelse, stil, form og  

 farve (80 timer) og værkstedsteknik (80 timer).
 Stk. 2.  Undervisningen i 3. skoleperiode omfatter  

 grundfaget førstehjælp.
 Stk. 3.  Undervisningen i 4. skoleperiode omfatter  

 følgende grundfag: Kemi og produktion og service.
 Stk. 4.  Undervisningen i 5. skoleperiode omfatter  

 grundfaget stil, form og farve (40 timer).
 Stk. 5.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 10.  Undervisningen i områdefag i 2. skoleperiode  

 har følgende mål:
Eleverne skal have grundlæggende forståelse af produktionsgangen på et  

 pottemagerværksted og ved industriel porcelænsfremstilling.
Endvidere skal de  

 have et grundlæggende kendskab til masse, råstoffer, forarbejdning af  

 råstoffer, glasurkemi, hjælperåstoffer og orientering om brænding og  

 ovntyper.
 Eleverne skal gøres bekendt med miljølovgivningens bekendtgørelser og  

 regelsæt samt have kendskab til, hvorledes virksomhed og medarbejdere kan  

 forbedre det eksisterende arbejdsmiljø. Eleverne skal kunne indtage rigtige  

 arbejdsstillinger i forhold til de keramiske arbejdsdiscipliner.
 Eleverne skal have kendskab til det håndværktøj, der anvendes af keramisk  

 formmager og porcelænsmaler, og kunne udvælge og anvende håndværktøjet  

 korrekt i forhold til en given opgave.
 § 11.  Undervisningen i områdefag i 3. skoleperiode  

 har følgende mål:
 Eleverne skal kende den kulturhistoriske baggrund for og udvikling af det  

 keramiske materiale, herunder samspillet mellem kultur og stil/design, især  

 den betydning, det har haft for den keramiske industri og pottemageri.
Eleverne skal kunne udføre perspektiv- og svindtegning.
Eleverne skal  

 gennem teoretisk og praktisk arbejde have udviklet deres formforståelse og  

 farvesans.
 Eleverne skal have grundlæggende kendskab til den keramiske branches  

 dekorationsteknikker, herunder kendskab til glasurer.
 § 12.  Undervisningen i områdefag i 4. skoleperiode  

 har følgende mål:
Eleverne skal kunne foretage frihåndsdrejning, grundlæggende gipsarbejde  

 samt grundlæggende strøgteknik på forglødet skærv.
Eleverne skal have  

 grundlæggende færdigheder i glasering, begitning, ovnarbejde, brænding og  

 modellering.
 Eleverne skal have kendskab til epoxy- og polyesterproduktionens  

 arbejdsmæssige problemer samt kunne anvende produkterne på en sundheds- og  

 sikkerhedsmæssig forsvarlig måde.
 § 13.  Undervisningen i områdefag i 5. skoleperiode  

 har følgende mål:
Keramisk værkstedsteknik 3 Eleverne skal selvstændigt kunne foretage frihåndsdrejning og have  

 grundlæggende kendskab til generel støbeteknik og dekorationsteknik på brændt  

 og glaseret gods samt til fremstilling af gipsskitse.
Specialefag § 14.  Undervisningen i specialefag i  

 pottemagerspecialet har følgende mål:
Eleverne skal kunne håndælte leret og inddele det i afmålte kløse passende  

 til drejeemnet uden brug af hjælpemidler.
Eleverne skal kunne centrere kløse  

 som en integreret del af opdrejningsprocessen samt kunne indstille målepind  

 og krumpasser efter given model.
Eleverne skal kunne vurdere det rette tidspunkt til afdrejning, afpudsning  

 og hankning.
Endvidere skal eleverne kunne dreje ensartede emner efter  

 model/opgivet mål.
 Stk. 2.  Undervisningen i specialefag kan gennemføres i  

 samarbejde mellem skole og en virksomhed.
 § 15.  Undervisningen i specialefag i specialet  

 industriel keramisk formmager har følgende mål:
 Eleverne skal have kendskab til formfremstilling, forskellige drejemetoder  

 samt færdiggørelse af disse og til støbning af servicedele og figurer.
 Eleverne skal have forståelse af og praktisk øvelse i de almindeligst  

 anvendte indretningsmetoder samt en figurforms opbygning.
 Eleverne skal selvstændigt kunne fremstille både rund og ikke rund  

 originalmodel.
 Stk. 2.  Undervisningen i specialefag kan gennemføres i  

 samarbejde mellem skole og en virksomhed.
Valgfag § 16.  Undervisningen i valgfag følger reglerne i § 14  

 i hovedbekendtgørelsen.
Undervisningsplan § 17.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Samlæsning § 18.  Der kan samlæses med uddannelsen til  

 porcelænsmaler, for så vidt angår grundfag og områdefag i 3. skoleperiode.
Praktikuddannelsen § 19.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 20.  Målet for praktikuddannelsen er, at eleven  

 opnår kendskab til branchens arbejdsmiljø, at eleven lærer at udføre alle  

 funktioner i en keramisk virksomhed inden for det valgte speciale, at eleven  

 opnår en rutine og hurtighed, der svarer til branchens krav, og at eleven  

 selvstændigt kan tilrettelægge og vurdere et arbejdes omfang.
 Stk. 2.  Praktikuddannelsen i specialet keramisk  

 formmager skal indeholde følgende arbejdsområder og funktioner:
 Stk. 3.  Praktikuddannelsen i specialet pottemager skal  

 indeholde følgende arbejdsområder og funktioner:
§ 21.  Praktikuddannelsen tilrettelægges således, at  

 der sikres beskæftigelse med og fortsat indlæring og udbygning af de  

 discipliner, der indlæres i skoleundervisningen.
Det tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad, således at slutmålet/niveauet svarer til branchens.
I  

 uddannelsestiden arbejdes der med de for specialet normalt forekommende  

 arbejdsopgaver.
 § 22.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 23.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf. § 18, stk. 4, i  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. § 24, stk. 4, i  

 hovedbekendtgørelsen.
 Bedømmelse m.v.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 25.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren gives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 26.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om, hvilke emner der er gennemgået i det pågældende skoleophold.  

 For elever, der ikke har opfyldt et eller flere af undervisningsmålene  

 tilfredsstillende (dvs. har fået karakteren 5 eller derunder), udarbejder  

 skolen en vejledning, der tilkendegiver elevens behov for supplerende faglig  

 oplæring i praktiktiden og eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 29, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 27.  Skolen afholder eksamen i følgende grundfag:  

 Dansk (A), førstehjælp og kemi.
 Stk. 2.  Skolen giver i øvrigt karakterer i følgende  

 grundfag efter reglerne om grundfag: Arbejdsmarkedsforhold, branchekendskab  

 og teknologiudvikling, materialeforståelse, produktion og service, stil, form  

 og farve og værkstedsteknik.
 Stk. 3.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10-15.
 Stk. 4.  Bedømmelsesformer og karaktergivning i valgfag  

 følger reglerne om disse fag.
 Stk. 5.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
Karakterskala § 28.  Ved bedømmelsen anvendes 13-skalaen, jf. § 17 i  

 eksamensbekendtgørelsen.
Skolebevis § 29.  Når samtlige skoleperioder er gennemført,  

 udsteder skolen et skolebevis, hvis gennemsnitskarakteren for alle fag er  

 mindst 6. I fag, hvor der afholdes eksamen, anvendes eksamenskarakteren og i  

 øvrige fag den sidst afgivne standpunktskarakter.
Ved beregningen af  

 gennemsnit vægtes karakterer i specialefag med faktor 2.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Svendeprøve § 30.  Efter 5. skoleperiode afholdes svendeprøve.
 Stk. 2.  Det faglige udvalg udpeger skuemestre med lige  

 antal fra arbejdsgiver- og arbejdstagerside (evalueringsgruppen).
Stk. 3.  Anmeldelse om svendeprøve til det faglige  

 udvalg sker på skolens foranledning ved slutningen af 5. skoleperiode og skal  

 indeholde følgende oplysninger: Elevens navn og privatadresse.
Elevens  

 cpr-nr. eller fødselsdato.
Dato for uddannelsens afslutning.  

 Praktikvirksomhedens navn og adresse.
 Stk. 4.  Opgaverne planlægges og tilrettelægges af det  

 faglige udvalg.
Stk. 5.  Det faglige udvalg udarbejder en liste over  

 mulige opgaver med angivelse af tilladt tidsforbrug.
Listen udleveres af  

 skolen til eleverne ved afslutningen af 5. skoleperiode.
Stk. 6.  Ved bedømmelsen anvendes 13-skalaen, jf. § 17 i  

 eksamensbekendtgørelsen.
Der skal gives karakteren 6 eller derover for  

 arbejder, som har en kvalitet, der kan sælges i branchens virksomheder.
Stk. 7.  Hver skuemester afgiver 1 karakter.  

 Evalueringsgruppens karakterer udregnes som gennemsnit.
Eleven har bestået,  

 hvis gennemsnitskarakteren er 6 eller derover.
Det faglige udvalg meddeler  

 skolen resultatet af bedømmelsen.
 Stk. 8.  Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold, såfremt  

 eleven ikke opnår tilfredsstillende resultat, eller såfremt eleven kan  

 godtgøre, at vedkommende på grund af sygdom eller af anden gyldig grund ikke  

 har kunnet møde eller gennemføre opgaverne til svendeprøven.
Uddannelsesbevis § 31.  Uddannelsesbevis udstedes af Fagligt udvalg for  

 keramiske uddannelser og affattes i overensstemmelse med § 29 i  

 hovedbekendtgørelsen, når skolebevis og praktikerklæring er udstedt, og  

 eventuel svendeprøve er gennemført.
Stk. 2.  Uddannelsesbeviset påføres en  

 gennemsnitskarakter for svendeprøven beregnet med 1 decimal.
Afrunding  

 foretages altid opad.
Ikrafttrædelses- og overgangsbestemmelser § 32.  Bekendtgørelsen træder i kraft den 1. januar  

 1991.
 Stk. 2.  Uddannelsen kan påbegyndes i en virksomhed fra  

 den 1. januar 1991.
 Stk. 3.  Skolerne kan etablere 2. skoleperiode og  

 følgende skoleperioder fra den 1. januar 1991.
 Stk. 4.  Elever, der har afsluttet efg-basisuddannelsen  

 inden for servicefagene, er fritaget for 2. skoleperiode.
