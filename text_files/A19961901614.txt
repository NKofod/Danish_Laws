(Aktiveringsloven) Dette er en datasammenskrivning af lov om kommunal  

 aktivering, jf. lovbekendtgørelse nr. 150 af 8. marts 1995 om kommunal  

 aktivering med de ændringer, der følger af lov nr. 434 af 14. juni 1995 og  

 lov nr. 449 af 14. juni 1995, lov nr. 1057 af 20. december 1995 (§ 9) og lov  

 nr. 1112 af 20. december 1995.
LOVENS FORMÅL OG ADMINISTRATION § 1.  Loven har til formål at bidrage til etablering  

 af tilbud om aktivering i form af beskæftigelse eller uddannelsesmæssige  

 aktiviteter over for personer, der er berettiget til eller modtager  

 kontanthjælp efter lov om social bistand.
 § 2.  Kommunalbestyrelsen har ansvaret for  

 tilvejebringelsen og gennemførelsen af de tilbud om aktiverende  

 foranstaltninger, der kan gives til kontanthjælpsmodtagere.
 Stk. 2.  Det skal tilstræbes, at kontanthjælpsmodtagere  

 får flere tilbud om aktivering at vælge imellem.
Stk. 3.  Kommunalbestyrelsen skal sikre, at den samlede  

 varighed af tilbud om aktivering efter §§ 5-8 ikke overstiger 11 måneder  

 inden for de seneste 12 måneder.
Det skal tilstræbes, at den aktiveringsfri  

 periode placeres efter aftale med kontanthjælpsmodtageren.
 Stk. 4.  Ved afgivelse af tilbud om aktivering finder  

 reglerne i kapitel 1-6 i lov om social bistand tilsvarende anvendelse.
 Stk. 5.  Der henvises til de redskaber om aktivering,  

 som er nævnt i kapitel 3-10 i lov om en aktiv arbejdsmarkedspolitik, i det  

 omfang disse redskaber ikke er reguleret ved denne lov eller den øvrige  

 sociale lovgivning.
RÅDGIVNING OG VEJLEDNING SAMT INDIVIDUEL  

 HANDLINGSPLAN § 3.  Kommunalbestyrelsen skal forud for afgivelse af  

 tilbud om aktivering tilbyde kontanthjælpsmodtagere rådgivning og vejledning  

 om, hvorledes de på længere sigt kan forbedre deres beskæftigelses- og  

 uddannelsesmuligheder.
Kommunalbestyrelsen skal i den forbindelse lægge  

 særlig vægt på at vejlede kontanthjælpsmodtagere om, hvordan de kan forbedre  

 deres beskæftigelsesmuligheder ved at deltage i uddannelse.
Stk. 2.  Kommunalbestyrelsen har for  

 kontanthjælpsmodtagere, der er fyldt 25 år, pligt til at udarbejde en  

 individuel handlingsplan senest efter en sammenhængende periode med 6  

 måneders kontanthjælp.
For kontanthjælpsmodtagere under 25 år kan  

 kommunalbestyrelsen udarbejde en handlingsplan ud fra en vurdering af det  

 individuelle behov.
Stk. 3.  En handlingsplan skal indeholde en beskrivelse  

 af kontanthjælpsmodtagerens beskæftigelsesmål.
Det skal tillige med  

 udgangspunkt i kontanthjælpsmodtagerens ønsker og forudsætninger og under  

 hensyntagen til arbejdsmarkedets behov angives, hvilke  

 arbejdsmarkedspolitiske eller andre aktiviteter der kan bidrage til  

 opfyldelse af målet.
I en handlingsplan for en kontanthjælpsmodtager under 25  

 år skal der lægges vægt på at angive, hvilke uddannelsesaktiviteter der kan  

 bidrage til opfyldelse af beskæftigelsesmålet.
Stk. 4.  Kommunalbestyrelsen skal hver 6. måned tage en  

 handlingsplan op for at vurdere, om der er behov for ændringer.
Der skal i  

 den forbindelse lægges vægt på en vurdering af kontanthjælpsmodtagerens  

 muligheder for at komme i ordinær beskæftigelse eller uddannelse.
Stk. 5.  For kontanthjælpsmodtagere under 25 år, der har  

 behov for det, kan kommunalbestyrelsen forud for afgivelse af tilbud om  

 aktivering iværksætte et vejlednings- og introduktionsprogram af en varighed  

 på indtil 6 uger.
Vejlednings- og introduktionsprogrammet skal indeholde  

 rådgivning om beskæftigelses- og uddannelsesmuligheder, mulighed for  

 afprøvning af beskæftigelsesønsker og planlægning af det videre forløb.
TILBUD OM AKTIVERING § 4.  Kontanthjælpsmodtagere kan få tilbud om  

 jobtræning med løntilskud hos private eller offentlige arbejdsgivere, jf. §§  

 12-14 i lov om en aktiv arbejdsmarkedspolitik.
Tilbud om jobtræninjobtræning  

 kan dog ikke gives til kontanthjælpsmodtagere under 25 år, der er overgået  

 til kontanthjælp på grund af afslag på tilbud om uddannelse efter § 32 a i  

 lov om en aktiv arbejdsmarkedspolitik.
Stk. 2.  Arbejdstiden i jobtræning fastsættes af  

 kommunalbestyrelsen efter aftale med arbejdsgiveren.
Arbejdsvilkårene i  

 øvrigt skal svare til de overenskomstmæssige eller de for tilsvarende arbejde  

 sædvanligt gældende.
 Stk. 3.  Personer i jobtræning er i øvrigt omfattet af  

 den lovgivning, som gælder for lønmodtagere.
 Stk. 4.  Arbejdsministeren kan fastsætte nødvendige  

 undtagelser fra stk. 3.
 § 5.  Kontanthjælpsmodtagere kan få tilbud om  

 individuel jobtræning hos private eller offentlige arbejdsgivere, jf. § 22 og  

 § 24 i lov om en aktiv arbejdsmarkedspolitik.
Stk. 2.  Arbejdstiden i individuel jobtræning fastsættes  

 af kommunalbestyrelsen efter aftale med arbejdsgiveren.
Arbejdsvilkårene i  

 øvrigt skal svare til de overenskomstmæssige eller de for tilsvarende arbejde  

 sædvanligt gældende, jf. dog § 15.
 Stk. 3.  Personer i individuel jobtræning er i øvrigt  

 omfattet af den lovgivning, der gælder for lønmodtagere, bortset fra lov om  

 ferie og lov om Arbejdsgivernes Elevrefusion.
 Stk. 4.  Arbejdsministeren kan fastsætte de nødvendige  

 undtagelser fra stk. 3.
 § 6.  Kontanthjælpsmodtagere kan få tilbud om  

 deltagelse i særligt tilrettelagte uddannelsesaktiviteter.
 Stk. 2.  Socialministeren fastsætter nærmere regler om,  

 hvilke uddannelsesaktiviteter, der kan gives tilbud om.
 Stk. 3.  Socialministeren kan efter forhandling med  

 arbejdsministeren og undervisningsministeren fastsætte nærmere regler om  

 uddannelsesinstitutionernes pligt til at underrette og afgive oplysninger til  

 kommunalbestyrelsen om kontanthjælpsmodtagere, der deltager i en  

 uddannelsesaktivitet efter stk. 1 eller § 8, stk. 2.
 § 7.  Kontanthjælpsmodtagere kan få tilbud om  

 deltagelse i særligt tilrettelagte aktiverende forløb.
 § 8.  Kontanthjælpsmodtagere kan deltage i frivillige  

 og ulønnede aktiviteter, der af kommunalbestyrelsen anses for at være af  

 samfundsmæssig betydning, eller som anses for at være af betydning for  

 pågældendes uddannelsesmæssige og beskæftigelsesmæssige situation.
Stk. 2.  Kontanthjælpsmodtagere, der er fyldt 25 år, og  

 som i en sammenhængende periode på 6 måneder har modtaget kontanthjælp eller  

 ydelser efter denne lov, kan deltage i voksen- eller efteruddannelse, der er  

 optaget på positivlisten for uddannelsesorlov.
Deltagelse i uddannelsen er  

 betinget af, at uddannelsen indgår i handlingsplanen efter § 3, stk. 2 og 3,  

 og at der ikke er rimelig udsigt til, at kontanthjælpsmodtageren vil blive  

 tilbudt stabil og ustøttet beskæftigelse inden for den planlagte  

 uddannelsesperiode.
Det er endvidere en betingelse, at deltagerprisen ikke er  

 urimelig i forhold til værdien for kontanthjælpsmodtagerens senere  

 beskæftigelsesmuligheder.
RETTIGHEDER FOR KONTANTHJÆLPSMODTAGERE  

 UNDER 25 ÅR § 9.  Til kontanthjælpsmodtagere under 25 år, der  

 modtager kontanthjælp på grund af ledighed, har kommunalbestyrelsen pligt til  

 at give og modtageren ret til at få et tilbud om aktivering efter reglerne i  

 kapitel 3. Tilbudet skal påbegyndes senest efter en sammenhængende periode  

 med 13 ugers kontanthjælp.
 Stk. 2.  Deltager kontanthjælpsmodtageren i et  

 vejlednings- og introduktionsprogram efter § 3, stk. 5, forlænges perioden  

 for påbegyndelse af tilbud om aktivering til op til 19 ugers kontanthjælp.
Stk. 3.  For kontanthjælpsmodtagere under 25 år, der har  

 forsørgelsespligt over for et barn, og som varetager den faktiske forsørgelse  

 af barnet, kan kommunalbestyrelsen træffe beslutning om, at tilbudet efter  

 stk. 1 skal påbegyndes senest efter en sammenhængende periode med 12 måneders  

 kontanthjælp.
Beslutningen skal være begrundet i hensynet til barnets forhold  

 og til kontanthjælpsmodtagerens uddannelsesmæssige og beskæftigelsesmæssige  

 situation.
§ 10.  Tilbud om aktivering til kontanthjælpsmodtagere  

 under 25 år skal være på mindst 30 timer om ugen og have en varighed på 18  

 måneder.
Har kontanthjælpsmodtageren gennemført en uddannelse, der berettiger  

 til optagelse i en arbejdsløshedskasse, skal tilbudet være på mindst 30 timer  

 om ugen og have en varighed på 6 måneder.
 Stk. 2.  Hvis kontanthjælpsmodtageren under  

 aktiveringstilbudet får ordinær beskæftigelse eller begynder på en  

 uddannelse, suspenderes aktiveringsperioden i op til 6 måneder.
 Stk. 3.  Ydelserne under aktiveringstilbudet giver ikke  

 i sig selv kontanthjælpsmodtageren ret til efter udløbet af  

 aktiveringsperioden at få beregnet kontanthjælp efter reglerne for personer  

 over 25 år, jf. lov om social bistand.
 § 11.  Når kontanthjælpsmodtageren efter udløbet af  

 aktiveringsperioden efter § 10, stk. 1 på grund af ledighed har modtaget  

 kontanthjælp i en sammenhængende periode på 3 måneder uden at have deltaget i  

 et aktiveringstilbud efter reglerne i kapitel 3, har kommunalbestyrelsen  

 pligt til at give og modtageren ret til at få et nyt tilbud om aktivering.  

 Bestemmelsen i § 4, stk. 1, 2. pkt., gælder ikke i forbindelse med afgivelsen  

 af det nye tilbud.
RETTIGHEDER FOR KONTANTHJÆLPSMODTAGERE, DER  

 ER FYLDT 25 ÅR § 12.  (ophævet ved lov nr. 1112 af 20. december 1995) § 13.  Til kontanthjælpsmodtagere, der er fyldt 25 år,  

 har kommunalbestyrelsen pligt til at give og modtageren ret til at få et  

 tilbud om aktivering efter reglerne i kapitel 3. Tilbudet skal påbegyndes  

 senest efter en sammenhængende periode med 12 måneders kontanthjælp.
YDELSER UNDER TILBUD OM AKTIVERING § 14.  Til kontanthjælpsmodtagere i jobtræning efter §  

 4 udbetales der en løn, der svarer til den overenskomstmæssige eller den for  

 tilsvarende arbejde sædvanligt gældende.
I jobtræning hos offentlige  

 arbejdsgivere kan lønnen højst udgøre 81 kr. pr. time eksklusive feriepenge  

 m.v.
Den maksimale timeløn reguleres procentuelt i overensstemmelse med den  

 gennemsnitlige regulering af de offentlige lønskalaer.
 § 15.  Til kontanthjælpsmodtagere i individuel  

 jobtræning efter § 5 udbetales aktiveringsydelse, jf. dog stk. 4, der  

 beregnes efter reglerne om kontanthjælp i §§ 37 og 37 a i lov om social  

 bistand, dog mindst et beløb svarende til satsen for unge udeboende under 25  

 år.
Stk. 2.  Der ydes et beskæftigelsestillæg, der udgør  

 8,19 kr. pr. time for ontanthjælpsmodtagere under 25 år og 15,36 kr. pr. time for  

 kontanthjælpsmodtagere, der er fyldt 25 år.
Beskæftigelsestillægget nedsættes  

 eller bortfalder med det beløb, hvormed summen af tillægget og den del af  

 aktiveringsydelsen, der beregnes efter § 37 i lov om social bistand,  

 overstiger et beløb på 65,80 kr. i timen.
Ved beregningen heraf omsættes  

 aktiveringsydelsen til et beløb pr. time ud fra det antal månedlige timer,  

 som aktiveringstilbudet omfatter.
 Stk. 3.  Det i stk. 2 nævnte tillæg og beløb reguleres  

 en gang årlig den 1. januar med satsreguleringsprocenten, jf. lov om en  

 satsreguleringsprocent.
 Stk. 4.  Under deltagelse i individuel jobtræning  

 udbetales der til kontanthjælpsmodtagere under 25 år oplæringsydelse i form  

 af kontanthjælp beregnet efter §§ 37 og 37 a i lov om social bistand, dog  

 mindst et beløb svarende til satsen for unge udeboende under 25 år, samt  

 beskæftigelsestillæg efter reglerne i stk. 2.
 § 16.  (Ophævet ved lov nr. 1127 af 21. december  

 1994).
 § 17.  (Ophævet ved lov nr. 1127 af 21. december  

 1994).
 § 18.  Til kontanthjælpsmodtagere, der deltager i et  

 vejlednings- og introduktionsprogram efter § 3, stk. 5, i særligt  

 tilrettelagte uddannelsesaktiviteter efter § 6, eller i frivillige og  

 ulønnede aktiviteter eller i voksen- eller efteruddannelse efter § 8,  

 udbetales aktiveringsydelse, som beregnes efter reglerne om kontanthjælp i §§  

 37 og 37 a i lov om social bistand.
 Stk. 2.  Til kontanthjælpsmodtagere, der deltager i  

 særligt tilrettelagte aktiverende forløb efter § 7, udbetales  

 aktiveringsydelse efter stk. 1. Indgår der i forløbet perioder med  

 beskæftigelse, der selvstændigt ville kunne etableres som jobtræning eller  

 individuel jobtræning, skal der dog i disse perioder udbetales løn eller  

 ydelser efter reglerne i §§ 14 og 15.
 § 19.  (Ophævet ved lov nr. 1127 af 21. december  

 1994).
 § 20.  Kommunalbestyrelsen kan træffe beslutning om  

 udbetaling af en godtgørelse på op til 1.000 kr. månedlig, der medgår til at  

 dække kontanthjælpsmodtageres udgifter ved deltagelse i tilbud om aktivering  

 efter §§ 6-8 eller i et vejlednings- og introduktionsprogram efter § 3, stk.  

 5. Godtgørelsen kan tilsvarende udbetales til kontanthjælpsmodtagere i  

 individuel jobtræning efter § 5, når udgifterne ved deltagelsen i  

 aktiveringstilbudet ikke i rimeligt omfang er dækket af  

 beskæftigelsestillægget efter § 15, stk. 2.
 Stk. 2.  Godtgørelsen efter stk. 1 medfører ikke fradrag  

 i ydelserne efter denne lov.
§ 20 a.  For personer, der får udbetalt  

 aktiveringsydelse eller oplæringsydelse, betales bidrag til Arbejdsmarkedets  

 Tillægspension, jf. § 2 a, stk. 5, i lov om Arbejdsmarkedets Tillægspension,  

 efter reglerne i kapitel 10 a i lov om social bistand.
Ved beregning af  

 bidraget medtages det beskæftigelsestillæg, der udbetales i individuel  

 jobtræning efter § 15.
Stk. 2.  De personer, for hvem der skal betales bidrag  

 efter stk. 1, betaler selv 1/3 af bidraget.
Denne del af bidraget indeholdes  

 ved udbetaling af den ydelse, der ligger til grund for beregning af bidraget.  

 Kommunen betaler 2/3 af bidraget.
 Stk. 3.  Staten afholder kommunens udgifter til  

 ATP-bidrag efter denne lov.
 Stk. 4.  De nærmere regler om bidragspligt efter stk. 1  

 og 2 fastsættes af socialministeren efter indstilling fra bestyrelsen for  

 Arbejdsmarkedets Tillægspension.
IGANGSÆTNINGSYDELSE § 21.  Kommunalbestyrelsen kan træffe beslutning om  

 udbetaling af igangsætningsydelse til kontanthjælpsmodtagere, der ønsker at  

 etablere og drive selvstændig virksomhed, og som i en sammenhængende periode  

 på 6 måneder har modtaget kontanthjælp eller ydelser efter denne lov.
Stk. 2.  Igangsætningsydelsen udgør en fast månedlig  

 ydelse på 50 pct. af den kontanthjælp, som pågældende ville være berettiget  

 til på tidspunktet for udbetalingen af ydelsen.
Ydelsen kan gives i op til  

 21/2 år.
Stk. 3.  Indtægterne fra den selvstændige virksomhed  

 fratrækkes ikke i igangsætningsydelsen.
Det er en forudsætning for udbetaling  

 af ydelsen, at pågældende ikke får lønindtægter ved siden af eller i stedet  

 for indtægterne fra virksomheden.
AFSLAG M.V.
PÅ TILBUD OM AKTIVERING § 22.  Afslår en kontanthjælpsmodtager at deltage i et  

 tilbud om aktivering efter kapitel 3, træffer kommunalbestyrelsen beslutning  

 om konsekvenserne for pågældendes ret til udbetaling af kontanthjælp efter  

 reglerne herom i lov om social bistand.
Stk. 2.  I individuel jobtræning efter § 5 kan  

 kommunalbestyrelsen foretage fradrag i beskæftigelsestillægget efter § 15,  

 stk. 2, for det antal timer, som kontanthjælpsmodtageren uberettiget er  

 udeblevet fra.
Kommunalbestyrelsen kan ligeledes foretage et forholdsmæssigt  

 fradrag i godtgørelsen efter § 20, når kontanthjælpsmodtageren uberettiget  

 udebliver fra et tilbud om aktivering efter kapitel 3.
KLAGEADGANG § 23.  Kommunalbestyrelsens afgørelse om, hvorvidt en  

 kontanthjælpsmodtager er berettiget til tilbud om aktivering efter kapitel 3,  

 kan indbringes for det sociale ankenævn og Den Sociale Ankestyrelse efter  

 reglerne i kapitel 4 i lov om social bistand.
Det samme gælder  

 kommunalbestyrelsens afgørelse efter § 2, stk. 3, § 8, stk. 2 og § 22 samt  

 kommunalbestyrelsens afgørelse om størrelsen af ydelser efter § 15, § 18 og §  

 21.
 Stk. 2.  Kommunalbestyrelsens afgørelse om indholdet af  

 tilbud om aktivering kan ikke indbringes for anden administrativ myndighed.
FINANSIERING § 24.  Staten afholder 50 pct., jf. dog § 20 a, stk.  

 3, af en kommunes udgifter til aktiveringsydelse, beskæftigelsestillæg samt  

 oplæringsydelse i aktiveringstilbud efter §§ 5-8 og i et vejlednings- og  

 introduktionsprogram efter § 3, stk. 5. Det samme gælder en kommunes udgifter  

 til løntilskud i aktiveringstilbud efter § 4.
 Stk. 2.  I tilbud om aktivering af personer, der er  

 omfattet af § 134 a i lov om social bistand, finder reglerne om finansiering  

 i § 134 a i lov om social bistand anvendelse.
 Stk. 3.  Staten afholder inden for et rådighedsbeløb 50  

 pct. af en kommunes driftsudgifter i forbindelse med aktiveringstilbud efter  

 §§ 5-7 og § 8, stk. 2, i vejlednings- og introduktionsprogram efter § 3, stk.  

 5, samt af godtgørelse efter § 20. Rådighedsbeløbet opgøres som 9.300 kr. pr.  

 år gange antallet af kontanthjælpsmodtagere og antal personer i  

 aktiveringstilbud efter kapitel 3. Antallet opgøres som antal helårspersoner  

 i regnskabsåret.
 Stk. 4.  Det rådighedsbeløb, der er nævnt i stk. 3,  

 reguleres en gang årlig, den 1. januar, med satsreguleringsprocenten, jf. lov  

 om en satsreguleringsprocent.
§ 25.  (OPHÆVET, ved lov nr. 449 af 14. juni 1995) § 26.  (OPHÆVET, ved lov nr. 434 af 14. juni 1995) § 27.  Af en kommunes udgifter til igangsætningsydelse  

 efter kapitel 7 refunderer staten 50 pct.
 Stk. 2.  Ved udbetaling af igangsætningsydelse til  

 personer, der er omfattet af § 134 a i lov om social bistand, finder reglerne  

 om finansiering i § 134 a i lov om social bistand anvendelse.
§ 28.  Staten yder forskudsrefusion af kommunernes  

 refusionsberettigende udgifter efter denne lov.
Socialministeren fastsætter  

 regler for anvisning af refusion, samt regler om regnskabsaflæggelse og  

 revision.
 § 29.  Socialministeren kan pålægge kommunerne at  

 tilvejebringe statistiske oplysninger om aktiveringsforanstaltningerne efter  

 denne lov.
FORSØGSAKTIVITETER § 30.  Der afsættes til kommunerne i hvert af årene  

 1994 og 1995 en forsøgspulje på 125 mio. kr. til beskæftigelse af  

 kontanthjælpsmodtagere i projekter med kulturelle, sociale og humanitære  

 formål m.v.
Stk. 2.  Midlerne kan anvendes som forsørgelsesgrundlag  

 til enkeltpersoner og som støtte til projekter, institutioner eller grupper  

 af personer i op til 1 år.
Det skal tilstræbes, at midlerne anvendes til  

 formål, der har et bredere sigte end støtte til beskæftigelse af  

 kontanthjælpsmodtagere efter gældende regler.
Stk. 3.  Den enkelte kommunes andel af det samlede  

 puljebeløb opgøres forholdsmæssigt på grundlag af kommunens andel af  

 kontanthjælpsmodtagere, og antal personer i aktiveringsforanstaltninger efter  

 kapitel 3. Antallet af personer opgøres på grundlag af skøn over det samlede  

 antal helårspersoner i året forud for tilskudsåret.
Puljebeløbet fastsættes  

 endeligt, når det faktiske antal personer i året forud for tilskudsåret  

 kendes.
 Stk. 4.  Socialministeren kan fastsætte nærmere regler  

 om overførelse af ubrugte puljemidler til efterfølgende år.
Stk. 5.  Af puljebeløbet for 1995 kan der anvendes op  

 til 1,5 mio. kr. til evaluering af ordningen.
Tilrettelæggelsen af  

 evalueringen forhandles med de kommunale parter.
 Stk. 6.  Bestemmelsen i § 28 finder tilsvarende  

 anvendelse.
§ 30 a.  Med henblik på at fremme aktiveringen af  

 kontanthjælpsmodtagere kan socialministeren efter ansøgning fra en  

 kommunalbestyrelse give tilladelse til etablering af forsøgsordninger, der  

 fraviger reglerne i denne lov.
Socialministeren bekendtgør tilladelsen.
IKRAFTTRÆDELSES- OG OVERGANGSBESTEMMELSER § 31.  Loven træder i kraft den 1. januar 1994.
§ 32.  Loven har virkning for kontanthjælpsmodtagere,  

 der påbegynder et tilbud om aktivering den 1. januar 1994 eller senere.
For  

 tilbud om aktivering, der er påbegyndt inden lovens ikrafttræden, finder de  

 hidtil gældende regler, herunder om ydelser og vilkår i øvrigt, fortsat  

 anvendelse for modtageren indtil afslutningen af tilbudet.
Ved fastsættelse  

 af ydelser og tillæg anvendes dog de fra den 1. januar 1994 gældende regler  

 om kontanthjælp.
 § 33.  Kommunens udgifter til tilbud om aktivering,  

 der er påbegyndt inden lovens ikrafttræden, og som efter gældende regler  

 finansieres af tilskud efter § 20-puljen i lov om kommunal  

 beskæftigelsesindsats, kan afholdes af det i § 26 nævnte puljebeløb.
Stk. 2.  For 1994 ydes et særligt tilskud til kommuner,  

 som for dette år modtager mindre i tilskud efter § 26 og § 30 i denne lov  

 sammenholdt med, hvad kommunen ville have modtaget, såfremt den i stedet fik  

 udbetalt tilskud efter § 20 i lov om kommunal beskæftigelsesindsats.  

 Tilskuddet ydes med det beløb, hvormed forskellen overstiger 0,1 pct. af  

 kommunens budgetterede beskatningsgrundlag for 1994. Tilskuddet for 1994  

 udmeldes foreløbigt og opgøres endeligt, når de ovennævnte tilskud kan  

 opgøres endeligt.
Udgiften finansieres af den samlede bloktilskudspulje.
 § 34.  Kontanthjælpsmodtagere, der ved lovens  

 ikrafttræden er fyldt 25 år, og som har modtaget kontanthjælp i en  

 sammenhængende periode på 3 måneder, har ret til at få udarbejdet en  

 individuel handlingsplan efter § 12 senest den 1. januar 1995.
 § 35.  Til kontanthjælpsmodtagere, der ved lovens  

 ikrafttræden er fyldt 25 år, og som har modtaget kontanthjælp i en  

 sammenhængende periode på 12 måneder, skal kommunalbestyrelsen give tilbud om  

 aktivering senest den 1. januar 1995.
 § 36.  Til personer, der ved lovens ikrafttræden  

 modtager igangsætningsydelse efter § 42 a i lov om social bistand, forlænges  

 perioden for ydelsens udbetaling fra indtil 1 år til op til 21/2 år.
 Stk. 2.  Ydelsen efter stk. 1 fastsættes fra den 1.  

 januar 1994 ud fra de på dette tidspunkt gældende regler om kontanthjælp, og  

 beregnes på grundlag af de økonomiske forhold og forsørgerforhold, som blev  

 anvendt, da ydelsen blev bevilget efter § 42 a i lov om social bistand.
 Stk. 3.  For personer, der i perioden fra den 1. januar  

 til den 31. januar 1994 overgår fra kontanthjælp til igangsætningsydelse,  

 beregnes ydelsen på grundlag af den kontanthjælp, som den pågældende er  

 berettiget til for januar måned 1994.
 § 37.  Loven gælder ikke for Færøerne og Grønland.
- - - - - Lov nr. 1129 af 22. december 1993 (* 1) indeholder følgende  

 ikrafttrædelses- og overgangsbestemmelser:
 § 2.  Loven træder i kraft den 1. januar 1994.
 § 3.  Bestemmelsen i § 1, nr. 16 har virkning fra og  

 med den udbetaling af forskudsrefusion, der finder sted i december måned  

 1993.
- - - - - Lov nr. 1124 af 21. december 1994 (* 2) indeholder følgende  

 ikrafttrædelses- og overgangsbestemmelser:
 § 2.  Loven træder i kraft den 1. januar 1995.
Stk. 2.  De beløbssatser for oplæringsydelsen, der er  

 angivet i § 1, nr. 1-3, reguleres for årene 1996-98 i overensstemmelse med  

 bidragssatsen for arbejdsmarkedsbidraget, jf. reglerne i § 5, stk. 2, 4 og 7,  

 i lov om arbejdsmarkedsfonde. (* 3) - - - - - Lov nr. 1127 af 21. december 1994 (* 4) indeholder følgende  

 ikrafttrædelses- og overgangsbestemmelser:
 § 4.  Loven træder i kraft den 1. juli 1995. § 1, nr.  

 2, 3, 10 og 11 træder dog i kraft den 1. april 1995.
 § 5.  Til kontanthjælpsmodtagere, der deltager i et  

 tilbud om aktivering, som først afsluttes efter den 1. juli 1995, skal  

 kommunalbestyrelsen senest den 1. april 1995 give en orientering om indholdet  

 af de nye ydelsesregler, herunder om de eventuelle konsekvenser for ydelsens  

 størrelse.
----------- Lov nr. 434 af 14. juni 1995 indeholder følgende  

 ikrafttrædelsesbestemmelser:
 § 2.  Loven træder i kraft den 1. januar 1996.
----------- Lov nr. 449 af 14. juni 1995 indeholder følgende  

 ikrafttrædelsesbestemmelser:
 § 22.  Loven træder i kraft den 1. januar 1995.
----------- Lov nr. 1057 af 20.december 1995 (* 5) indeholder følgende  

 ikrafttrædelses- og overgangsbestemmelser:
§ 10 Stk. 1.  Loven træder i kraft den 1. januar 1997. Dog  

 træder § 1, nr. 4, i kraft den 1. januar 1996.
 Stk. 2.  De i § 2, nr. 1, § 3, nr. 1, og § 5, nr. 1,  

 anførte bidrag udgør i 1997 150 pct. af det i § 15, stk. 1, i lov om  

 Arbejdsmarkedets Tillægspension fastsatte bidrag.
 Stk. 3.  De i § 4, nr. 1, § 8, nr. 1, og § 9, nr. 2,  

 anførte bidrag udgør i 1997 50 pct. af det i § 15, stk. 1, i lov om  

 Arbejdsmarkedets Tillægspension fastsatte bidrag.
----------- Lov nr. 1112 af 20. december 1995 (* 6) indeholder følgende  

 ikrafttrædelses- og overgangsbestemmelser:
§ 2 Stk. 1.  Loven træder i kraft den 1. april 1996. § 3  

 træder dog i kraft dagen efter bekendtgørelsen i Lovtidende.
Stk. 2.  § 1, nr. 4, 8 og 15, har virkning for  

 kontanthjælpsmodtagere, der påbegynder et tilbud om aktivering den 1. april  

 1996 eller senere.
Er tilbudet påbegyndt inden lovens ikrafttræden, finder de  

 hidtil gældende regler fortsat anvendelse indtil afslutningen af tilbudet.
§ 3 Kommunalbestyrelsen skal senest den 15. februar 1996 give en orientering  

 om indholdet af de nye ydelsesregler til de kontanthjælpsmodtagere under 25  

 år, der deltager i et tilbud om individuel jobtræning, der først afsluttes  

 efter lovens ikrafttræden.
 (* 1) Vedrører ændring af §§ 2, 11, 15, 17, 19, 20, 23, 24, 25, 26, 28,  

 30, 32, 33 og 36. Lovens § 1, nr. 16 vedrører ændring af aktiveringslovens §  

 28. Lovændringen vedrører en præcisering af reglerne om finansiering m.v.
 (* 2) Vedrører ændring af §§ 15, 17 og 24 samt indsættelse af § 30 a.  

 Lovændringen vedrører ændring af satser for oplæringsydelsen samt  

 forsøgsbestemmelse.
 (* 3) Overgangsbestemmelsen i lovens § 2, stk. 2 får ikke virkning for  

 årene 1996-98 som følge af vedtagelsen af lov nr. 1127 af 21. december 1994.
 (* 4) Vedrører ændring af § 5, stk. 1 og 2, § 10, § 11, § 12, § 14, stk.  

 1, § 15, § 18, § 20, § 22, § 23, § 24, stk. 1-3, § 25 og § 26, stk. 2,  

 indsættelse af § 2, stk. 3, § 4, stk. 3 og 4 samt ophævelse af § 14, stk. 2,  

 § 16, § 17 og § 19.
 § 1 i lov nr. 1127 vedrører ændringer i aktiveringsloven, mens §§ 2 og 3  

 vedrører ændring af bistandsloven og loven om arbejdsmarkedsfonde.
 Lovens § 1, nr. 2 vedrører indsættelse af § 4, stk. 3 og 4, nr. 3 vedrører  

 ændring af § 5, stk. 1 og 2, nr. 10 vedrører ændring af § 12 og nr. 11  

 vedrører ændring af § 14, stk. 1.
Indtil lov nr. 1127 træder i kraft 1. juli 1995, er § 14, stk. 2, § 15, §  

 16, § 17, § 18, § 19, § 24, stk. 1-3, § 25 og § 26, stk. 2, som vedtaget ved  

 lov nr. 498 og ændret ved lov nr. 1129 og lov nr. 1124, gældende.
Disse  

 bestemmelser er formuleret således:
»§ 14. - - - Stk. 2. Til kontanthjælpsmodtagere under 25 år udbetales der i jobtræning  

 med 20 timer om ugen ungdomsydelse i form af lønnen efter stk. 1.« »§ 15. Til kontanthjælpsmodtagere under 25 år, der deltager i et  

 vejlednings- og introduktionsprogram efter § 3, stk. 2, udbetales  

 ungdomsydelse beregnet efter reglerne om kontanthjælp i lov om social  

 bistand.
 Stk. 2. Til kontanthjælpsmodtagere under 25 år, der deltager i et særligt  

 tilrettelagt jobtræningsforløb, jf. § 5, udbetales en oplæringsydelse, som i  

 de første 20 timer om ugen udgør 53,20 kr. pr. time.
 Stk. 3. For timer ud over 20 timer om ugen udgør oplæringsydelsen for  

 kontanthjælpsmodtagere under 23 år følgende:
1) Første gang en modtager deltager i et særligt tilrettelagt  

 jobtræningsforløb, 53,20 kr. pr. time, 2) anden gang en modtager deltager i et særligt tilrettelagt  

 jobtræningsforløb, 63,80 kr. pr. time, hvis der kan fremvises et  

 oplæringsbevis, jf. stk. 7, og 3) tredje og efterfølgende gange en modtager deltager i et særligt  

 tilrettelagt jobtræningsforløb, 71,25 kr. pr. time, hvis der kan fremvises et  

 oplæringsbevis, jf. stk. 7.
 Stk. 4. For timer ud over 20 timer om ugen udgør oplæringsydelsen for  

 23-24-årige kontanthjælpsmodtagere 71,25 kr. pr. time.
 Stk. 5. Den i stk. 2-4 nævnte ydelse reguleres en gang årlig den 1. januar  

 med satsreguleringsprocenten, jf. lov om en satsreguleringsprocent.
 Stk. 6. Under deltagelse i særligt tilrettelagt jobtræningsforløb med 20  

 timer om ugen udbetales der ungdomsydelse i form af oplæringsydelse efter  

 stk. 2.
 Stk. 7. Til kontanthjælpsmodtagere, der deltager i et særligt tilrettelagt  

 jobtræningsforløb, udstedes der et oplæringsbevis, hvis der anmodes herom.  

 Oplæringsbeviset skal indeholde oplysninger om, hvilke kvalifikationer  

 kontanthjælpsmodtageren har opnået i jobtræningsforløbet.
Stk. 8. Socialministeren kan fastsætte nærmere regler om oplæringsydelse  

 og oplæringsbevis.« »§ 16. Til kontanthjælpsmodtagere, der er fyldt 25 år, og som  

 deltager i et særligt tilrettelagt jobtræningsforløb efter § 5, udbetales der  

 aktiveringsydelse, der beregnes efter reglerne om kontanthjælp i lov om  

 social bistand.
Stk. 2. Kommunalbestyrelsen kan ud fra en vurdering af omfanget af det  

 beskæftigelsesfremmende sigte i det særligt tilrettelagte jobtræningsforløb  

 træffe beslutning om, at der i stedet for aktiveringsydelsen efter stk. 1  

 skal udbetales en projektydelse pr. time, jf. § 23, stk. 1, i lov om en aktiv  

 arbejdsmarkedspolitik.« »§ 17. Ydelser i særligt tilrettelagte jobtræningsforløb efter § 15  

 og § 16 kan efter fradrag af arbejdsmarkedsbidraget ikke overstige  

 arbejdsløshedsdagpengenes højeste beløb.
Stk. 2. Ville modtageren af oplæringsydelse efter § 15, stk. 2-4 eller  

 ydelser efter § 16 efter fradrag af arbejdsmarkedsbidraget være berettiget  

 til en højere ydelse efter reglerne om kontanthjælp i lov om social bistand,  

 ydes et tillæg svarende til forskellen.« »§ 18. Til kontanthjælpsmodtagere under 25 år, der deltager i særligt  

 tilrettelagte uddannelsesaktiviteter efter § 6, i særligt tilrettelagte  

 aktiverende forløb efter § 7 eller i frivillige og ulønnede aktiviteter efter  

 § 8, udbetales der ungdomsydelse, der beregnes efter reglerne om kontanthjælp  

 i lov om social bistand.
Stk. 2. Til kontanthjælpsmodtagere, der er fyldt 25 år, og som deltager i  

 aktiviteterne efter stk. 1, udbetales der aktiveringsydelse, der beregnes  

 efter reglerne om kontanthjælp i lov om social bistand.« »§ 19. Til kontanthjælpsmodtagere under 25 år, der deltager i et  

 tilbud om aktivering efter kapitel 3 efter udløbet af en aktiveringsperiode  

 med ungdomsydelse, udbetales der løn, oplæringsydelse eller kontanthjælp i  

 overensstemmelse med reglerne i § 14, § 15 og § 18, stk. 1.« »§ 24. I tilbud om aktivering af kontanthjælpsmodtagere under 25 år  

 refunderer staten 50 pct. af en kommunes udgifter til:
 1) Ungdomsydelse beregnet efter reglerne om kontanthjælp i lov om social  

 bistand.
 2) Løntilskud i ungdomsydelsestilbud om aktivering med 20 timer om ugen  

 efter § 14, stk. 2.
 3) Ungdomsydelse i form af oplæringsydelse efter § 15, stk. 2, inkl.  

 udgifter til feriepenge, ATP-bidrag og AER-bidrag.
 4) Oplæringsydelse efter § 15, stk. 3 og 4, inkl. udgifter til feriepenge,  

 ATP-bidrag og AER-bidrag, der ydes i forbindelse med ungdomsydelse i form af  

 oplæringsydelse efter § 15, stk.2. Dette gælder dog højst af et beløb, der  

 svarer til forskellen mellem på den ene side summen af den kontanthjælp, som  

 den unge ellers ville være berettiget til med tillæg af  

 arbejdsmarkedsbidraget af oplæringsydelse efter § 15, stk. 2-4, og på den  

 anden side summen af de refusionsberettigende udgifter til ungdomsydelse  

 efter nr. 3 og tillæg efter stk. 3.
 5) Drift i forbindelse med ungdomsydelsestilbud inden for en grænse på 20  

 pct. af de samlede udgifter til ungdomsydelse beregnet efter reglerne om  

 kontanthjælp, ungdomsydelse i form af oplæringsydelse samt løntilskud, jf.  

 nr. 1-3.
 Stk. 2. I tilbud om aktivering af kontanthjælpsmodtagere, der er fyldt 25  

 år, refunderer staten 50 pct. af en kommunes udgifter til aktiveringsydelse.
Stk. 3. Staten refunderer 50 pct. af kommunernes udgifter til tillæg efter  

 § 17, stk. 2.« »§ 25. Staten udbetaler til kommunerne et tilskud på 2.174 kr. for  

 hver måned for personer, der er fyldt 25 år, og som deltager i tilbud om  

 aktivering efter kapitel 3. Det er en forudsætning, at de pågældende er  

 berettiget til, men ikke modtager kontanthjælp, aktiveringsydelse eller  

 tillæg efter § 17, stk. 2. Det er yderligere en forudsætning, at de  

 pågældende ikke modtager arbejdsløshedsdagpenge eller ville være berettiget  

 hertil.
Stk. 2. Tilskuddet efter stk. 1 udbetales tilsvarende for personer under  

 25 år, der efter udløbet af et aktiveringstilbud med ungdomsydelse er  

 berettiget til kontanthjælp, og som deltager i et tilbud om aktivering efter  

 kapitel 3 uden at modtage kontanthjælp eller tillæg efter § 17, stk. 2. Der  

 udbetales ligeledes tilskud efter stk. 1 for personer under 25 år, der under  

 et aktiveringstilbud med ungdomsydelse er berettiget til en ydelse, der  

 beregnes efter reglerne om kontanthjælp, og hvor ydelsen bortfalder som følge  

 af en udbetalt deltagergodtgørelse i tilbud om aktivering.« »§ 26. - - - Stk. 2. Puljebeløbet kan anvendes til finansiering af de udgifter til  

 ydelser og drift, der ikke er omfattet af bestemmelsen om refusion i § 24, og  

 som afholdes til:
 1) Aktivering af kontanthjælpsmodtagere, der er fyldt 25 år.
 2) Aktivering ud over 20 timer om ugen af kontanthjælpsmodtagere under 25  

 år, der modtager ungdomsydelse i jobtræning, jf. § 14, stk. 2.
 3) Aktivering ud over 20 timer om ugen af kontanthjælpsmodtagere under 25  

 år, der modtager ungdomsydelse i særligt tilrettelagte jobtræningsforløb, jf.  

 § 15, stk. 6.
 4) Aktivering af kontanthjælpsmodtagere under 25 år efter udløbet af en  

 aktiveringsperiode med ungdomsydelse og indtil en ny periode med  

 ungdomsydelse indtræder, jf. § 11.
5) Godtgørelse efter § 20.« (* 5) Vedrører ændring af § 5, stk. 3 og § 24, stk 1, 1. pkt. samt  

 indsættelse af en ny § 20 a.
 (* 6) Vedrører ændring af §§ 3, 4, 6, 8, 9, 10, 11, 12, 15, 18, 20, 21  

 samt 23 og 24.
