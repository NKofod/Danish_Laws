Landsskatteretskendelse af 2. december 2002 vedr.
Erstatning  

 ydet af revisors forsikringsselskab for fejlrådgivning A klager for indkomståret 1997 over, at skatteankenævnet har  

 anset erstatning ydet af hans revisors forsikringsselskab for at være  

 skattepligtig kapitalindkomst.
Det fremgår af sagen, at klageren den 1. maj 1995 solgte  

 ejendommen X.
Ejendommen var erhvervet den 1. april 1984 ved slutseddel af  

 19.  

 marts 1984. Der har i ejerperioden været foretaget skattemæssige  

 bygningsafskrivninger på ejendommen.
Den stedlige skatteforvaltning har  

 opgjort  

 genvundne afskrivninger til 290.873 kr., jf. afskrivningslovens § 29.  

 Klageren  

 har selvangivet genvundne afskrivninger til 164.359 kr. på baggrund af  

 beregninger udført af klagerens revisor.
 Det fremgår endvidere af sagen, at revisors forsikringsselskab  

 herefter i 1997 har udbetalt erstatning til klageren på 75.000 kr., hvoraf er  

 afholdt advokatomkostninger på 5.625 kr., hvorefter erstatningen beløber sig  

 til 69.375 kr.
 Det fremgår af kopi af brev af 4. april 1997 fra klagerens  

 advokat (der på dette tidspunkt repræsenterede forsikringsselskabet) til  

 forsikringsselskabet bl.a. følgende:
A og hustru havde en forventning om, at den samlede skat ville  

 andrage kr. 60.000. Skatten blev imidlertid kr. 145.000. Tabet udgør  

 således  

 ikke skatten  men den fremrykkede betaling af skatten.
Efter den  

 foreliggende  

 domspraksis medfører dette, at ægtefællerne har lidt et tab på omkring 60 %  

 af  

 kr. 85.000, eller ca. kr. 51.000. Hertil kommer omkostninger i sagen. Skatteankenævnet har anset erstatningen som værende  

 skattepligtig kapitalindkomst, jf. statsskattelovens § 4 og  

 personskattelovens  

 § 4.
Nævnet har til støtte herfor bl.a. anført, at en modtagen  

 erstatning som udgangspunkt skal behandles som det tab, erstatningen ydes  

 for.  

 Erstatning for tab af et aktiv skal behandles som et afståelsesvederlag for  

 aktivet.
Hvis erstatningen ikke dækker tab af et omsætteligt aktiv, vil det  

 afgørende være, om der er tale om erstatning for en mistet skattepligtig  

 indtægt eller dækning af en fradragsberettiget udgift  i så fald skal  

 erstatningen medregnes ved indkomstopgørelsen.
Hvis erstatningen derimod  

 dækker  

 et tab af selve indkomstgrundlaget, et ikke fradragsberettiget formuetab  

 eller  

 en skattefri indtægt, skal erstatningen ikke beskattes.
Det er nævnets  

 opfattelse, at erstatningen reelt er kompensation for det rentetab, som  

 klageren har lidt ved ikke at opnå likviditet, som følge af den større  

 skattebetaling, der var en følge af ejendommen blev afhændet i 1995 og ikke  

 på  

 et senere tidspunkt.
Der er ikke tale om en erstatning for den forøgede  

 skattebetaling,  

 men alene kompensation for det rentetab klageren har lidt ved den fremrykkede  

 skattebetaling.
Det er endvidere væsentligt at fastslå, at den udbetalte  

 erstatning ikke er ydet som følge af en pålagt merskat, idet skatten under  

 alle  

 omstændigheder ville blive udløst på et senere tidspunkt, såfremt ejendommen  

 først var blevet solgt senere.
Der henvises til advokatens skrivelse af 4.  

 april 1997, hvoraf fremgår  tabet udgør således ikke skatten  men  

 den  

 fremrykkede betaling af skatten.
Det kan derfor fastslås, at  

 erstatningen er  

 udbetalt som følge af den fremrykkede betaling af skatten, og ikke den  

 pålignede merskat.
Under henvisning til den domspraksis der findes på området  

 udmøntet i Vestre Landsrets Dom af den 27. august 1984, TfS 1984.428, er det  

 nævnets opfattelse, at erstatningen reelt er kompensation for det rentetab,  

 som  

 klageren har lidt ved ikke at opnå likviditet som følge af den fremrykkede  

 skattebetaling, der var en følge af, at ejendommen blev afhændet i 1995 og  

 ikke  

 på et senere tidspunkt.
Nævnet har endvidere anført, at der ikke er nogen  

 usikkerhed om skattens størrelse, hvorfor den subsidiære påstand ikke kan  

 tages  

 til følge.
 Klagerens advokat har principalt over for Landsskatteretten  

 nedlagt påstand om, at ansættelsen for indkomståret 1997 nedsættes med 69.375  

 kr. og subsidiært om nedsættelse med et mindre beløb fastsat af  

 Landsskatteretten.
Advokaten har til støtte herfor bl.a. anført, at klageren solgte  

 den omhandlende ejendom den 1. maj 1995. Han havde før salget kontaktet en  

 registreret  

 revisor med henblik på at få oplyst, hvor stor en skattebetaling et salg af  

 ejendommen ville udløse.
Revisoren beregnede herefter, at skatten ville  

 udgøre  

 ca. 60.000 kr.
Imidlertid havde revisoren ved opgørelsen af det skattebeløb,  

 som et salg ville medføre, glemt at medtage de ved købet foretagne  

 investeringsfondsfrigivelser på ca. 300.000 kr.
Den af revisor foretagne  

 beregning var således ikke korrekt, da den korrekte skattebetaling udgjorde  

 ca.  

 145.000 kr.
Klageren gjorde herefter et erstatningskrav gældende over for  

 revisoren.
Der blev indgået forlig i sagen, således at revisorens  

 forsikringsselskab udbetalte et beløb på 75.000 kr. på grundlag af den  

 merskat,  

 som klageren kom af med i forbindelse med afhændelsen af ejendommen.
I skrivelse af den 4. april 1997 har advokaten til  

 forsikringsselskabet anført, at tabet således ikke udgør skatten, men den  

 fremrykkede betaling af skatten.
Efter den foreliggende domspraksis medfører  

 dette, at klageren har lidt et tab på omkring 60 % af 145.000 kr.
Til støtte for den principale påstand har advokaten bl.a. gjort  

 gældende, at den modtagne erstatning ikke er skattepligtig, da tabet dækker  

 et  

 ikke fradragsberettiget formuetab.
Som bekendt er det afgørende for,  

 hvorledes  

 en given erstatning skal behandles skattemæssigt, hvorvidt erstatningen  

 træder  

 i stedet for den skattepligtige indtægt.
Såfremt dette er tilfældet, skal  

 erstatningen beskattes på samme måde, som den skattepligtige indtægt skulle  

 have været beskattet.
Såfremt erstatningen træder i stedet for en ikke  

 skattepligtig indtægt, f.eks. erstatning for et formuetab, skal erstatningen  

 ikke beskattes.
I nærværende sag er der tale om, at den udbetalte erstatning  

 er  

 ydet som følge af, at de i forbindelse med afhændelse af ejendommen blev  

 udløst  

 en merskat.
I henhold til praksis udbetales erstatning som følge af den  

 fremrykkede betaling af skatten.
Baggrunden herfor er, at såfremt ejendommen  

 ikke var blevet solgt, ville det opgjorte skattekrav på ca. 145.000 kr. først  

 være forfaldet på et langt senere tidspunkt.
En betaling af den udløste  

 merskat  

 om f.eks. 10 år ville således udgøre en langt mindre værdi.
Der kan drages en  

 sammenligning med fastsættelse af kursværdien af et krav på f.eks. 100.000  

 kr.,  

 som skal betales om 10 år.
Kursen heraf vil kunne ansættes til en given  

 procentsats, f.eks. 50.000 kr., hvilket er afhængig af prognoserne vedrørende  

 inflation.
Det vil således være muligt at erhverve en fordring på 100.000 kr.  

 til 50.000 kr., som følge af at fordringen først kan kræves betalt om 10 år.  

 Den i nærværende sag udbetalte erstatning er således udbetalt som følge af  

 det  

 formuetab, som klageren lider, som følge af at merskatten udgør en langt  

 større  

 værdi på det faktiske salgstidspunkt/beskatningstidspunkt end ved et  

 eventuelt  

 senere salg.
Erstatningen er således ikke udbetalt som følge af et rentetab.
Advokaten har endvidere anført, at erstatning udbetalt som følge  

 af pålagt merskat ikke er skattepligtig, fremgår af ligningsvejledningen  

 1998,  

 afsnit E.B.9.3., hvor følgende er anført: En revisor kan fradrage en  

 erstatning til en klient i form af det skattetillæg, der er pålagt klienten  

 som  

 følge af revisors fejl.
Betaler revisor et sådant tillæg for sin klient, vil  

 beløbet ikke være indkomstskattepligtigt for denne.
Advokaten har endvidere henvist til de i ligningsvejledningen  

 1998, afsnit E.A.1.3.3. anførte afgørelser, hvoraf det fremgår, at en  

 erstatning ydet som følge af en pålagt merskat er skattefri.
I en sag  

 refereret  

 i LSR 1982.40 blev en skatteyder pålagt skattepligt af den del af en  

 erstatning, der dækkede tidligere fratrukne udgifter, hvorimod den resterende  

 del af erstatningen, der dækkede en yderligere skattebetaling var skattefri.  

 Der er endvidere henvist til TfS 1995.47, hvor en erstatning, som en  

 skatteyder  

 fik udbetalt fra sit pengeinstitut til dækning af et tab, som følge af at en  

 udbudt investeringspakke ikke forløb, som det var stillet i udsigt, blev  

 anset  

 for skattefri.
Landsskatteretten fandt, at erstatningen dækkede den merskat,  

 som skatteyderen måtte betale, da investeringspakken skattemæssigt ikke blev  

 godkendt.
På baggrund af ovennævnte kan det således konkluderes, at den  

 udbetalte erstatning dækker et ikke-fradragsberettiget formuetab, hvorfor  

 erstatningen ikke er skattepligtig for klageren.
Advokaten har til støtte for den subsidiære påstand bl.a. gjort  

 gældende, at en del af det samlede erstatningsbeløb på 75.000 kr. er ydet  

 under  

 hensyntagen til, at det var usikkert, i hvilket omfang det pågældende  

 skattebeløb vil have været kommet til beskatning.
Der henvises til  

 Højesterets  

 dom af den 9. december 1999 i en anden sag vedrørende erstatning for en  

 latent  

 skattebyrde.
Som det fremgår af Højesterets bemærkninger, har Højesteret  

 anført, at det må anses for usikkert, dels i hvilket omfang, dels hvornår en  

 latent skattebyrde ville være blevet udløst.
Under hensyntagen til de nævnte  

 tvivlsspørgsmål blev erstatningen fastlagt.
I nærværende sag har der på  

 tilsvarende måde dels bestået en usikkerhed om, hvorvidt skatten overhovedet  

 var blevet udløst  eller i hvert fald størrelsen af den eventuelle skat  

  dels  

 hvornår den latente skattebyrde var blevet udløst.
Under hensyntagen hertil  

 må  

 erstatningen på 75.000 kr. anses for givet dels om følge af usikkerheden om  

 skattens størrelse, dels som følge af usikkerheden om tidspunktet for,  

 hvornår skatten  

 ville være blevet udløst.
Efter advokatens opfattelse kan beløbet fastsættes  

 med halvdelen til hver del.
Advokaten har forklaret, at han havde repræsenteret  

 forsikringsselskabet i forbindelse med erstatningssagen.
Ved fastsættelsen af  

 erstatningens størrelse havde man taget udgangspunkt i den praksis, der havde  

 dannet sig i 1980erne vedrørende værdiansættelse af passivposter ved  

 ægtefælleskifte.
Det fremgår heraf, at kursen på skatten blev fastsat til  

 kurs  

 60. Under forhandlingerne vedrørende erstatningsspørgsmålet havde man ikke  

 diskuteret rentens størrelse, men havde taget udgangspunkt i, at skattegælden  

 er uforrentet.
Advokaten belyste praksis med følgende eksempel på beregning  

 af  

 kursen på skatten.
Et ægtepar ejede en fælles ejendom, der var fuldt  

 afskrevet,  

 og som havde en handelsværdi på 5 mio. kr. og en skattebyrde på 1 mio. kr.  

    

  

 Skattebyrden blev ansat til kurs 40, altså  

 400.000 kr. under forudsætning af, at ejendommen først skulle sælges om mange  

 år, samt usikkerheden ved fremtidig lovgivning m.m.
Såfremt ejendommen  

 alligevel blev solgt med det samme, ville det betyde, at den ægtefælle, der  

 havde overtaget ejendommen, ville lide et tab på 60 %. Det er på den baggrund  

 advokatens opfattelse, at erstatningen dækker en kursforskel, det vil sige et  

 formuetab, hvorfor erstatningen er skattefri, jf. statsskattelovens § 5.
 Advokaten har endvidere anført, at såfremt erstatningen ansås  

 som dækning af rentetab var der tale om en markant udvidelse af  

 rentebegrebet,  

 idet der her var tale om et fast beløb.
Advokaten har henvist til Højesteretsdom af 9. december 1999,  

 hvoraf det fremgår, at enhver afvigelse fra kurs 100 er et udtryk for  

 usikkerheden.
Det var derfor advokatens opfattelse, at der var tale om et  

 formuetab.
Advokaten har endvidere oplyst, at klageren ville have udskudt  

 salget af ejendommen, såfremt han havde kendt skattens reelle størrelse.
Han  

 henviste endvidere til fremgangsmåden ved dødsbobeskatning, hvor passivposter  

 ligeledes bliver kursfastsat.
Advokaten har endvidere oplyst, at revisor havde fået fradrag  

 for selvrisikoen.
Men afviste, at der kunne gøres symmetribetragtninger  

 gældende.
Advokaten har endvidere vedrørende praksis for værdiansættelse  

 af passivposter ved ægtefælleskifte henvist til en utrykt dom fra Vestre  

 Landsret af 4. februar 1985 ( i ankesag B 2718/1983). Dommen synes at kunne  

 tages til indtægt for, at den rentefri skattekredit i sig selv bevirker en  

 eventuel nedtrapning af passiveringen til ca. 40 % af den latente  

 skattebyrde  

 af såvel almindelige indkomstskat som særlig indkomstskat, når det konkret  

 kan  

 sandsynliggøres, at der ikke vil ske realisation af vedkommende aktiver  

 indenfor en tidshorisont på 5 år.
Under hensyntagen til, at det ikke kunne  

 antages, at klageren ville have solgt ejendommen indenfor en tidshorisont på  

 5  

 år, såfremt han var bekendt med sagens faktiske rette omstændigheder blev det  

 lagt til grund, at den skattemæssige værdi af den betalte skat kunne opgøres  

 til ca. 40 %. Tabet kursen på skatten kunne således fastsættes  

 til 60 %.
Advokaten har endvidere vedrørende den subsidiære påstand  

 anført, at Højesteret har anført i den tidligere nævnte dom af 9. december  

 1999, at det måtte henstå som usikkert, i hvilket omfang og hvornår en latent  

 skattebyrde bliver udløst.
Den erstatning, som i nærværende sag blev ydet til  

 klageren blev ydet under hensyntagen til de samme omstændigheder som i den  

 pågældende Højesteretsdom.  

    

  

 Den udbetalte  

 erstatning i nærværende sag må således anses at være ydet dels som følge af,  

 at  

 det var usikkert i hvilket omfang skattebyrden ville have været udløst og  

 dels,  

 hvornår skattebyrden ville have været udløst.
Efter advokatens opfattelse er  

 der ingen tvivl om, at den del af erstatningen, som blev ydet som følge af,  

 at  

 det må henstå som usikkert, hvorvidt skattebyrden ville have været blevet  

 udløst er skattefri.
Det samme er efter advokatens opfattelse tilfældet, for  

 så  

 vidt angår den del af erstatningen, som er ydet som følge af tvivlen om,  

 hvornår den latente skattebyrde i givet fald var blevet udløst, jf.  

 advokatens  

 bemærkninger til støtte for den principale påstand.
Såfremt retten måtte nå  

 frem  

    

  

 til, at den del af erstatningen,  

 som blev ydet som følge af tvivlen om, hvornår den latente skattebyrde ville  

 have blevet udløst, er det advokatens opfattelse, at retten desuagtet må  

 nedsætte  

 den foretagne forhøjelse med det beløb, som retten skønsmæssigt må finde kan  

 henføres til usikkerheden om, i hvilket omfang den latente skattebyrde var  

 blevet udløst.
Advokaten har endvidere anført, at det er hans opfattelse, at  

 denne type sager burde behandles som erstatning for kurstab i stedet for  

 rentetab, hvorefter erstatningen ikke er skattepligtig, jf. statsskattelovens  

 §  

 5. Han henviste til et eksempel med en skattegæld på 100.000 kr.
Såfremt den  

 skal betales i dag, vil værdien være 100.000 kr., altså kurs 100. Men skal  

 gælden først betales om 10 år, så vil værdien af skatten kun være 40.000 kr.,  

 hvorfor skatteyderen, såfremt gælden skulle betales i dag, ville lide et tab  

 på  

 60.000 kr.
Vedrørende opgørelsen af tabets størrelse henviste advokaten til  

 praksis vedrørende passivering ved ægtefælleskifte.
 Advokaten har endvidere anført, at såfremt erstatningen var  

 skattepligtig, ville det medføre gigantiske erstatningsstørrelser, idet der  

 så  

 ved udmålingen af erstatningen måtte tages hensyn til modtagerens  

 skatteforhold.
 Told- og Skattestyrelsen har indstillet, at ansættelsen  

 stadfæstes.
 Landskatteretten skal  

 udtale:
 To retsmedlemmer, herunder retsformanden, udtaler:
En udbetalt erstatning skal som hovedregel skattemæssigt  

 behandles som den indtægt, udgift eller det aktiv, erstatningen træder i  

 stedet  

 for.
Erstatningen i den foreliggende sag er ikke omfattet af nogen  

 særlovgivning, og den skattemæssige behandling af erstatningen skal derfor  

 bedømmes efter reglerne i statsskattelovens § 4-6.
Disse retsmedlemmer finder på det foreliggende grundlag, i  

 overensstemmelse med det af skatteankenævnet anførte, at erstatningen er  

 kompensation for det rentetab, som klageren har lidt ved ikke at opnå den af  

 revisor beregnede likviditet, som følge af den større skattebetaling, der var  

 en følge af, at ejendommen blev afhændet i 1995 og ikke på et senere  

 tidspunkt.  

 Der er tale om et aktiv, hvor der påhviler et latent skattekrav, som under  

 alle  

 omstændigheder ville blive udløst, når ejendommen sælges.
Det er herefter  

 disse  

 medlemmers opfattelse, jf. princippet i TfS 1984, 428 V, at den af revisor  

 udbetalte erstatning er skattepligtig, jf. statsskattelovens § 4, idet der er  

 tale om erstatning for et rentetab, der er skattepligtigt, jf.  

 statsskattelovens § 4, stk. 1, litra e.
 Disse medlemmer skal vedrørende den subsidiære påstand anføre,  

 at der ikke er nogen usikkerhed om skattens størrelse, hvorfor den subsidiære  

 påstand ikke kan tages til følge.
 To retsmedlemmer udtaler:
Det erstatningsansvar, som klagerens revisor har erkendt at have  

 over for klageren som følge af den faglige fejl, der blev begået ved  

 beregningen af de genvundne afskrivninger, må efter det oplyste antages at  

 bygge på den forudsætning, at klageren ikke, hvis han havde været bekendt med  

 den korrekte beregning af de genvundne afskrivninger, på det pågældende  

 tidspunkt ville have solgt ejendommen til den aftalte pris, men derimod i  

 stedet ville have solgt ejendommen på et senere tidspunkt.
Det tab for  

 klageren, som revisoren på denne baggrund har erkendt at skulle dække, er  

 således den forringelse af klagerens formue pr. salgstidspunktet i 1995, der  

 er  

 en følge af, at klageren blev beskattet af de korrekt beregnede genvundne  

 afskrivninger i skatteåret 1995 i stedet for at blive beskattet af de korrekt  

 beregnede genvundne afskrivninger i et senere skatteår.
Dette formuetab for  

 klageren er et ikke-fradragsberettiget formuetab, og den erstatning, som skal  

 dække dette tab, er således ikke skattepligtig efter statsskattelovens § 4.  

 Det  

 er herved uden betydning, hvordan parterne eller i givet fald domstolene  

 fastsætter dette formuetab og dermed fastsætter den erstatning, der skal  

 dække  

 dette formuetab, herunder om det sker ved beregninger, hvorved man på  

 grundlag  

 af et anslået tidsrum og en anslået rentesats søger at beregne 1995-værdien  

 af  

 det yderligere skattebeløb, som klageren ikke i 1995 regnede med at skulle  

 betale, men som han under alle omstændigheder på et tidspunkt skulle betale.  

 Disse medlemmer stemmer derfor for at tage klagerens påstand til følge.
Der afsiges kendelse i overensstemmelse med stemmeflertallet.
I  

 henhold til skattestyrelsesloven § 20, stk. 5 er retsformandens stemme  

 afgørende ved stemmelighed.
Der afsiges kendelse i overensstemmelse med  

 retsformandens afgørelse.
Den påklagede afgørelse stadfæstes derfor.
