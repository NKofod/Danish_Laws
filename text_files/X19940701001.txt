Ankenævnet opretholder fiskerikontrollens afgørelse, hvorefter varer  

 af røget laks på 21.500 kg er erklæret for uegnet til menneskeføde FISKERIMINISTERIETS ANKENÆVN Onsdag den 17. august 1994 afholdtes møde i Fiskeriministeriets  

 ankenævn til behandling af en af Skagen Laks A/S den 6. juli 1994 indgivet  

 anke over en af Fiskerikontrollen i Frederikshavn den 24. juni 1994 truffen  

 afgørelse, hvorefter varer af røget laks på 21.500 kg, er erklæret for uegnet  

 til menneskeføde og henvist til tilvirkning på destruktionsanstalt eller  

 lignende, jf. § 3, stk. 2, litra a, jf. stk. 3, jf. § 2, stk. 6, i lbk. nr.  

 649 af 4. august 1993 om kvalitetskontrol med fisk og fiskevarer.
AFGØRELSE Ankenævnet fandt eksempler på såvel acceptable som dårlige varer i  

 partiet.
Forskellen kunne kun erkendes ved en individuel bedømmelse af smag  

 og lugt for den enkelte lakseside, hvorfor en generel omsortering ikke er  

 mulig af kvalitetsmæssige grunde.
 Varernes alder må endvidere anses for kritisk.
 Ankenævnet opretholder derfor den af Fiskerikontrollen trufne afgørelse.
 Sagsfremstilling m.v.
 Fiskerikontrollen har bl.a. oplyst, at man under gennemgang af  

 frostlageret på Skagen Ny Isværk A/S blev opmærksom på, at ovennævnte parti  

 røget laks, der tilhører Skagen Laks A/S, var mærket med forskellige  

 fremstillings- og holbarhedsdatoer, herunder bl.a. med pakkedato 13. december  

 1992 og holdbarhedsdato 16. januar 1993.
 Fiskerikontrollen oplyser videre, at der blev udtaget repræsentative  

 prøver overalt i partiet, og at man ved den organoleptiske bedømmelse fandt,  

 at partiet var løst og cremet i konsistensen og havde en dårlig lugt og smag,  

 samt et helt tydelig begyndende og til dels fremskredet fordærv.
 Skagen Laks A/S har anket afgørelsen.
 Ved sagens behandling var Fiskerikontrollen repræsenteret ved  

 fiskerikontrollør Poul Erik Kirkedal.
 Skagen laks A/S var repræsenteret ved direktør Børge Juul Christensen.
