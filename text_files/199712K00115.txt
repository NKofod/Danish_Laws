Nr LSF 115 Forslag til Lov om ændring af udlændingeloven (Afskaffelse af de  

 facto-status) Fremsat af Tom Behnke (FP) Kim Behnke (FP) Aage Brusgaard (FP) Jan Køpke  

 Christensen (FP) Niels Højland (FP) Kirsten Jacobsen (FP) Annette Just (FP) den 2. december 1997 § 1 I udlændingeloven, jf. lovbekendtgørelse nr. 650 af 13. august 1997,  

 foretages følgende ændringer:
 1. § 7, stk. 2, ophæves.
 Stk. 3-5 bliver herefter stk. 2-4.
 2. I § 7, stk. 4, der bliver stk. 3, udgår ordene »og  

 2«.
 3. I § 7, stk. 5, der bliver stk. 4, ændres »stk.  

 4« til: »stk. 3«.
 4. I § 9, stk. 2, nr. 2, udgår ordene »og 2«.
 5. I § 9, stk. 2, nr. 5, udgår ordene »og stk.  

 2«.
 6. I § 27, stk. 2, udgår ordene »og 2«.
 7. § 31, stk. 2, 1. pkt., affattes således:
»Bestemmelsen i stk. 1 finder tilsvarende anvendelse, såfremt  

 udlændingen har opnået opholdstilladelse i henhold til § 7, stk. 3.« 8. I § 40 a, stk. 1, nr. 1, udgår ordene »og 2«.
 9. I § 40 a, stk. 1, nr. 2, udgår ordene »eller  

 2«.
 10. I § 46 b, stk. 1, ændres »§ 7, stk. 4,» til:  

 »§ 7, stk. 3,».
 11. I § 53, stk. 4, ændres »§ 7, stk. 4,» til:  

 »§ 7, stk. 3,».
 12. I § 53 a, stk. 3, ændres »§ 7, stk. 4,» til:  

 »§ 7, stk. 3,».
 13. I § 56, stk. 4, udgår nr. 2.
 Nr. 3-6 bliver herefter nr. 2-5.
 14. I § 56, stk. 4, nr. 3, der bliver nr. 2, ændres »§  

 7, stk. 4,» til: »§ 7, stk. 3,», og ordene »eller 2«  

 udgår.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Der skelnes i dansk udlændingepolitik mellem forskellige muligheder for at  

 opnå opholdstilladelse:
 1. Opholdstilladelse til konventionsflygtninge gives under henvisning til,  

 at en person er omfattet af flygtningskonventionen af 28. juli 1951, jf.  

 udlændingelovens § 7, stk. 1. Efter denne bestemmelse meddeles  

 opholdstilladelse til en person, der nærer velbegrundet frygt for forfølgelse  

 på grund af sin race, religion, nationalitet, sit tilhørsforhold til en  

 særlig social gruppe eller sine politiske anskuelser.
 2. Opholdstilladelse til de facto-flygtninge gives til personer, der ikke  

 er omfattet af flygtningekonventionen, under henvisning til, at det af  

 lignende grunde som for konventionsflygtninge eller af andre tungtvejende  

 grunde ikke bør kræves, at udlændingen vender tilbage til sit hjemland, jf.  

 udlændingelovens § 7, stk. 2.
3. De såkaldte kvoteflygtninge meddeles opholdstilladelse efter  

 udlændingelovens § 8. Flygtningekvoten fastsættes hvert år af Folketinget på  

 finansloven og har siden 1989 udgjort 500 personer årligt.
Disse pladser  

 fordeles hvert år af et særligt udvalg - Kvoteudvalget - på baggrund af et  

 forslag fra UNHCR.
 4. Tidligere danske statsborgere kan meddeles opholdstilladelse efter  

 udlændingelovens § 9, stk. 1, nr. 1, og nære familiemedlemmer til herboende  

 danske eller udenlandske statsborgere efter § 9, stk. 1, nr. 2-5, den  

 såkaldte familiesammenføring.
 5. Endelig kan udlændinge efter et konkret skøn meddeles opholdstilladelse  

 i henhold til udlændingelovens § 9, stk. 2. Efter § 9, stk. 2, nr. 2, kan  

 indenrigsministeren meddele opholdstilladelse til personer, der falder uden  

 for § 7, stk. 1 og 2, men hvor væsentlige hensyn af humanitær karakter taler  

 for at imødekomme en ansøgning.
Efter forslagsstillernes opfattelse er der i FN's konvention fra 1951,  

 suppleret med protokollen hertil af 31. januar 1967, taget den nødvendige og  

 udtømmende stilling til flygtningebegrebet.
Således er bestemmelserne heri  

 fuldt dækkende, og der er ikke yderligere behov for at arbejde med den langt  

 mere vage og ikke særlig anvendelige formulering, som findes i  

 udlændingelovens § 7, stk. 2.
Forslagsstillerne har i den anledning fundet det nødvendigt at tage  

 initiativ til en ophævelse af udlændingelovens § 7, stk. 2. Danmark har brugt  

 denne særregel i forhold til flygtningekonventionen til især at modtage  

 flygtninge fra områder, som der ikke i henhold til internationale  

 konventioner eller aftaler er nogen forpligtelse til at modtage.
Således er  

 personer fra Somalia i stort tal kommet til Danmark med hjemmel i denne  

 bestemmelse, idet Danmark i praksis er det eneste land, der ikke udviser  

 personer fra Somalia.
De facto-flygtninge udgør en betydelig andel af det samlede antal  

 flygtninge i Danmark, generelt omkring halvdelen, jf. indenrigsministerens  

 besvarelse af spm. nr.
S 2919 den 15. juli 1996. I 1994 udgjorde deres andel  

 således 1.317 af samlet 2.604. Ifølge Udlændingestyrelsen udgjorde andelen i  

 1995 74,34 pct. (14.393 ud af et samlet antal godkendte flygtninge på 19.362)  

 og i 1996 78,9 pct. (4.449 ud af 5.639). I 1. halvår af 1997 var andelen 74,5  

 pct. (1.727 ud af 2.318).
Denne praksis giver anledning til megen mistro omkring den førte danske  

 flygtningepolitik.
Ved i den grad at overbyde de internationale konventioner  

 og med et populært udtryk »være mere hellig end paven« har man  

 skadet den danske flygtningepolitik.
I Danmark er der et generelt ønske om at hjælpe mennesker i nød, men  

 samtidig også en erkendelse af, at Danmark hverken kan eller skal afhjælpe  

 alle menneskeskabte problemer i hele verden.
Derfor skal der ske en rimelig  

 afpasning af den hjælp, Danmark yder.
Og derfor skal der ikke være mulighed  

 for misbrug af danske borgeres hjælpsomhed.
Bestemmelsen i udlændingelovens § 7, stk. 2, er et stort problem, og den  

 er overflødig.
Den er direkte årsag til, at udtrykket  

 »bekvemmelighedsflygtning« har vundet indpas i det danske sprog.  

 Det mulige antal personer i verden, som kan komme ind under denne  

 bestemmelse, er nærmest uendeligt, idet ufred er nærmere dagens orden end  

 fred i mange lande.
Flygtninge, som kommer til Danmark og får opholdstilladelse efter § 7,  

 stk. 2, benytter sig ofte af illegale kanaler.
De har betalt for transport og  

 for viden om, hvilke lande der ikke vil modtage dem.
De fleste finder direkte  

 frem til Sandholmlejren og har her deres første møde med de danske  

 myndigheder.
De andre europæiske lande afviser personer, som kommer fra  

 områder, der ikke er omfattet af flygtningekonventionens bestemmelser.
 Ved at ændre udlændingeloven som foreslået med dette lovforslag vil der i  

 Danmark blive et mere entydigt regelsæt, som vil være mere håndterbart og  

 ikke afvige så væsentligt fra andre landes politik på området.
 Der vil derefter kunne stilles forventning om, at det samlede antal af  

 meddelte opholdstilladelser vil falde i et omfang, som svarer til den del, de  

 facto-flygtninge hidtil har udgjort.
Lovforslaget er en stort set uændret genfremsættelse af lovforslag nr.
L  

 272 fra folketingsåret 1996-97, jf.
Folketingstidende 1996-97 tillæg A side  

 5726 og 5728.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af udlændingeloven. (Afskaffelse af de  

 facto-status).
(Lovforslag nr.
L 115).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
