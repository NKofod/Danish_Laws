(Tekniske skoler m.v.) Som en følge af de pålagte lønsumsbesparelser har flere skoler aflyst  

 undervisningen i enkelte timer, enkelte dage eller flere sammenhængende dage.
 Direktoratet finder derfor anledning til at gøre opmærksom på følgende  

 retningslinier, med hensyn til aflysning af undervisning for lærlinge og efg  

 2. dels-elever (i det efterfølgende benævnt »elever«):
 1. Ved  aflysning  af  

undervisningstimer  (uden erstatningstimer), skal der ske  

 kompensation for den aflyste undervisning, ved at give eleverne hjemmearbejde  

 for (lektielæsning e.l.).
 2. Afkortning af undervisningstiden i forhold til de  

 fastsatte timetal  skal  iøvrigt  planlægges  således, at dette  

 kan følges op af eleverne ved pålagt hjemmearbejde/selvstudium.
 I det omfang skolen har mulighed for at stille lokaler til rådighed, kan  

 der indlægges  lærerfrie timer.  Disse aktiviteter skal så vidt muligt  

 fordeles jævnt over hele skoleopholdet (evt. som »mellemtimer«).
 Hjemmearbejde/selvstudium og lærerfrie timer skal placeres således, at  

 elevernes udbytte kan  bedømmes  inden skoleopholdets afslutning.
 3. Hvis skolen iøvrigt  hjemsender eleverne,  

 uden  de under pkt. 1 og 2 nævnte  kompenserende foranstaltninger,  

  skal følgende iagttages:
 Det vil således ikke være hensigtsmæssigt, at egentlig hjemsendelse sker i  

 form af enkelttimer eller dage  under  et skoleophold.
 For  skolehjemselever  bør der af økonomiske årsager ikke ske  

 hjemsendelse midt i et skoleophold.
 Skolen skal oplyse eleverne om, at de skal møde i virksomheden.
 Eleverne skal selv kontakte virksomheden vedrørende fremmøde på  

 arbejdspladsen.
Det bemærkes, at der i gældende overenskomster kan være fastsat  

 bestemmelser vedrørende elevernes pligt til at stå til rådighed for  

 læremesteren/praktikvirksomheden under skolefrihed.
I tvivltilfælde kan  

 skolen rådføre sig med det faglige udvalg.
 Det er skolens ansvar, at uddannelsernes mål kan nås - hvis ikke - må  

 der, såvidt muligt allerede i forbindelse med undervisningsplanlægningen ske  

 en øjeblikkelig anmeldelse til direktoratet for erhvervsuddannelserne.
 P.m.v.
 e.b.
