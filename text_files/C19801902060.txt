 I.
Generelle regler 1.
Ved særforsorgens udlægning er ansvaret for og udøvelsen af rådgivning og  

 vejledning til personer med vidtgående fysiske eller psykiske handicap  

 overgået til kommuner og amtskommuner.
I princippet skal derfor enhver  

 henvendelse om rådgivning og vejledning rettes til disse myndigheder.
Da personer med vidtgående fysiske eller psykiske handicap kan have et  

 behov for, dels at kunne få en særlig bistand til at henvende sig til  

 offentlige myndigheder, dels have et så specielt behov for rådgivning og  

 vejledning, at det ikke kan forventes, at de vil kunne få tilstrækkelig hjælp  

 ved henvendelse til kommuner og amtskommuner, er det i bistandslovens § 29,  

 stk. 2, fastsat, at de særlige konsulentordninger for blinde, døve, tunghøre  

 og vanføre opretholdes i statsligt regie.
Samtidig oprettes en  

 konsulentordning for åndssvage.
 Specialkonsulentordningen medfører dog ikke nogen begrænsning i kommuners  

 og amtskommuners forpligtelse i henhold til bistandsloven.
 Konsulentordningerne har til opgave at yde personer med vidtgående fysiske  

 eller psykiske handicap den bistand, rådgivning og vejledning, som er  

 nødvendig, for at de tilbud og hjælpeforanstaltninger, som samfundet stiller  

 til rådighed for befolkningen i almindelighed, også vil være åbne for dem, og  

 for at de derudover - også hvis de har ophold på en institution - kan nyde  

 godt af den særlige bistand, som lovgivningen hjemler til at give dem en  

 tilværelse så nær den normale som muligt.
I relation til klienterne vil der for de allerede eksisterende  

 konsulentordninger være tale om en videreførelse af arbejdet i samme omfang  

 som hidtil.
I denne forbindelse er der blevet pålagt ordningerne særlige  

 opgaver over for kommuner og amtskommuner, jfr. nedenfor.
 Der må lægges stor vægt på etableringen af et godt samarbejde mellem de  

 kommunale myndigheder og konsulentordningerne samt også med f.eks.  

 hjælpemiddelcentraler og institutioner.
 Det understreges i denne forbindelse, at det påhviler de respektive  

 sociale myndigheder at inddrage specialkonsulenterne på et så tidligt stadium  

 som muligt i behandlingen af spørgsmål, hvor konsulenternes sagkundskab kan  

 medvirke til det nødvendige beslutningsgrundlag for den enkelte klient.
Ordningerne etableres som selvejende institutioner, med hvilke staten  

 indgår overenskomst og med hver sin bestyrelse.
En oversigt over de enkelte  

 konsulentordninger er optrykt som bilag til nærværende vejledning.
 Ifølge sagens natur er der en række indbyrdes forskelligheder mellem de  

 respektive konsulentordninger, men på visse nedenfor nævnte punkter er  

 reglerne ensartede.
 Konsulentbistandens omfang.
 2.
Konsulentens virksomhed skal være klientrettet uden at gå over i egentlig  

 sagsbehandling.
Konsulentens arbejde skal ske i et hensigtsmæssigt samarbejde  

 med (amts-) kommunerne, herunder afpasset til den funktion en tilknyttet  

 hjemmevejleder evt. udfører.
Konsulenten kan i kraft af sin sagkundskab yde  

 rådgivning og vejledning til klienten vedrørende de problemer, der er affødt  

 af klientens specielle handicap, ligesom han/hun kan bistå i spørgsmål i  

 forbindelse med institutionsanbringelse og institutionsophold samt  

 udskrivning fra institution.
Konsulenten kan bistå klienten og kommunen ved  

 udarbejdelse og fastlæggelse af en behandlingsplan.
Endelig fungerer  

 konsulenten som forbindelsesled mellem klienten og de relevante offentlige  

 myndigheder.
 Visitation (henvisning).
 3.
Henvendelse om bistand fra en specialkonsulent kan ske direkte fra  

 klienten eller dennes pårørende.
Mere almindeligt vil det dog være, at  

 henvisningen sker via offentlige myndigheder, først og fremmest social- og  

 sundhedsforvaltningerne i kommuner og amtskommuner.
Typisk vil desuden være  

 henvisninger fra sygehuse, arbejdsgivere, skoler samt specialskoler og  

 institutioner for personer med vidtgående fysiske eller psykiske handicap.
 Endelig kan henvisning fra praktiserende læger og speicallæger tænkes.
 Anskaffelse af hjælpemidler.
 4.
 I kraft af sin særlige sagkundskab på det enkelte handicapområde vil  

 konsulenten være i stand til at præcisere, hvilket eller hvilke hjælpemidler,  

 der er relevante for den enkelte klient og - ofte i samarbejde med  

 hjælpemiddelcentralen - både rådgive klienten herom og eventuelt være  

 behjælpelig med ansøgning til kommunen.
 Revalidering.
 5.
En af speicalkonsulentens vigtigste funktioner foregår inden for  

 uddannelsesplanlægning, erhvervs-, arbejds- eller beskæftigelsesplacering.  

 Denne funktion finder sted i tæt samarbejde med (amts-)kommunen.
Konsulenten  

 vil i kraft af samtaler med og vurdering af klienten have dannet sig et  

 billede af, hvad der vil være den optimale uddannelse/placering for denne og  

 er på denne baggrund i stand til at yde den fornødne sagkyndige bistand til  

 den pågældende offentlige myndighed.
For så vidt angår blinde og stærkt  

 svagsynede gælder dog, at rådgivning og vejledning i revalideringsspørgsmål  

 ydes af instituttet for blinde og svagsynede, Rymarksvej 1, 2900 Hellerup.
 Lovmæssige ydelser.
 6.
 Konsulenten kan yde den enkelte klient bistand ved ansøgninger efter  

 pensionslovene, medicintilskud o.lign.
 Boligspørgsmål.
 7.
Klienten vil kunne få bistand fra konsulenten vedrørende f.eks.  

 specialindretning af egen bolig, opnåelse af boligsikring/ydelse, anskaffelse  

 af egnet bolig mv.
Konsulenten skal desuden oplyse klienten om hans  

 rettigheder i så henseende.
 Konsulenten vil desuden kunne yde bistand ved forhanling med kommuner og  

 Boligudvalget for Bevægelseshæmmede om særligt egnede boliger, budgetlægning  

 i forbindelse med ændrede boligforhold samt bistand ved optagelse af  

 offentlige og private lån til boligindskud mv.
 Ankesager.
 8.
 Konsulenten kan vejlede klienten med hensyn til anke over afgørelser  

 truffet af sociale myndigheder, dels ved at oplyse om ankeadgangen og om  

 ankeinstans, dels med hensyn til udfærdigelse af ankeskrivelse.
 Bistand i øvrigt.
 9.
 Ud over det allerede omtalte kan der for konsulenterne blive tale om  

 ydelse af bistand til opnåelse af hjemmehjælp samt spørgsmål om betaling  

 herfor, rekreationsophold, aflastningsspørgsmål, hjælp i henhold til  

 bistandslovens § 48 til dækning af merudgifter dels til voksne med handicap,  

 dels til forældre med handicappede børn.
 Det bemærkes, at den foretagne opregning af konsulentens klientrettede  

 funktioner og de nævnte eksempler ikke er udtømmende, men blot anført som de  

 mest typiske.
 Rådgivning over for amtskommuner og kommuner.
 10.
 Konsulenterne stiller den sagkundskab, de besidder om de enkelte handicap  

 og de deraf følgende konsekvenser til rådighed for den pågældende  

 kommune/amtskommune såvel med hensyn til særlig hensyntagen som den  

 handicappedes muligheder for at fungere uddannelses/erhvervsmæssigt.  

 Konsulenterne yder i forlængelse heraf offentlige myndigheder samt de i  

 amtskommunerne oprettede brugerråd den fornødne rådgivning og vejledning  

 vedrørende specielle og generelle problemer for vedkommende handicapgruppe.
 Årsberetning.
 11.
 Konsulentordningerne er forpligtede til hvert år at afgive beretning til  

 socialstyrelsen om arbejdet i det forløbne år.
 Om beretningens form samt hvilke oplysninger - herunder talmæssige, den  

 bør indeholde - vil der blive udsendt nærmere retningslinier fra  

 socialstyrelsen.
II Specielle forhold vedrørende de enkelte konsulentvirksomheder.
 Konsulenter for blinde og stærkt svagsynede.
 12.
 Blindekonsulentordningens virksomhed er et tilbud fortrinsvis til voksne,  

 der har en synsnedsættelse af et sådant omfang, at den i væsentlig grad  

 begrænser deres personlige og sociale udfoldelse.
 Bistand fra blindekonsulenterne er ikke afhængig af medlemskab af Dansk  

 Blindesamfund.
 Antal konsulenter: Der er ved ordningen beskæftiget i alt 9 konsulenter,  

 jfr. bilaget.
 Det har hidtil vist sig hensigtsmæssigt og har derfor været reglen, at der  

 som blindekonsulenter ansættes personer med synshandicap.
Hovedparten af henvisningerne til konsulenterne for blinde sker fra  

 øjenlæge og hospitalernes øjenafdelinger.
Derefter aflægger konsulenten så  

 hurtigt som muligt besøg hos de pågældende, der har fået konstateret et  

 alvorligt synshandicap.
Der er her i første række tale om en menneskelig  

 bistand i forbindelse med de psykiske problemer, der som regel affødes af  

 synshandicappets indtræden, idet blindekonsulenten på baggrund af sine  

 erfaringer har mulighed for at yde den første støtte til reetablering af den  

 pågældendes daglige tilværelse.
 Efter at den omtalte første kontakt er etableret, fortsætter konsulentens  

 arbejde som formidler mellem klienten og de relevante offentlige myndigheder  

 dels ved - i første række - hjælpemiddelanskaffelser, dels ved formidling af  

 genoptrænings-, uddannelses- eller beskæftigelsestilbud primært via  

 instituttet for blinde og svagsynede, Rymarksvej 1, 2900 Hellerup, dels ved  

 formidling af andre tilbud, der kan afhjælpe klientens situation.
 Ved tildeling af visse hjælpemidler til blinde er det en betingelse, at  

 der indhentes erklæring fra blindekonsulenten, før afgørelse træffes, jf.  

 punkt 38-40 i socialministeriets cirkulære af 4. juni 1975 om ydelse af  

 hjælpemidler, hjælp til boligindretning og omsorgsarbejde mv. efter  

 bistandsloven.
 Konsulenter for døve og svært tunghøre.
 13.
 Det klientel, for hvilket døvekonsulenterne arbejder, er personer, der har  

 mistet deres hørelse fra fødslen eller i de tidlige barneår.
 Bistand fra døvekonsulenterne er ikke afhængig af medlemskab af Danske  

 Døves Landsforbund.
 Konsulentordninger er etableret 6 forskellige steder i landet, jf.  

 bilaget.
 Konsulenterne behersker døves meddelelsesmidler: tegnsprog, håndalfabet og  

 mund-hånd-systemet og giver information vedrørende kommunikation med døve.
 Konsulenterne bistår ved erhvervsvejledning, planlægning af uddannelse og  

 erhvervsplacering ved beskyttet beskæftigelse, samt formidler den  

 tolkebistand, som er en væsentlig forudsætning - specielt i  

 uddannelsessituationer.
 Konsulenterne yder endvidere selv bistand som tolk, når dette er ønsket af  

 offentlige myndigheder eller er påkrævet i andre situationer.
 Døvekonsulenterne kan yde bistand til såvel klienter som til kommunale  

 myndigheder ved visitation(henvisning) til de landsdækkende institutioner for  

 voksne døve.
 I denne forbindelse skal det nævnes, at samarbejdet mellem institutionerne  

 og døvekonsulenterne har bevirket, at behovet for ophold på institution er  

 indskrænket.
 Konsulenter for tunghøre og døvblevne.
 14.
 Det klientel, der betjenes af disse konsulenter, består dels af personer,  

 hvis hørelse gradvis er blevet nedsat, dels af personer, der har mistet  

 hørelsen totalt som voksne (døvblevne).
 Bistand fra konsulenterne for hørehæmmede er ikke afhængig af medlemskab  

 af Landsforeningen for Bedre Hørelse.
 Antal konsulenter: Der er ved ordningen beskæftiget 5 tunghørekonsulenter,  

 jf. bilaget.
Konsulenterne yder primært bistand ved planlægning af uddannelses- og  

 erhvervsplacering gennem drøftelser med klienten selv og med  

 kommunen/amtskommunen.
Formålet er at sikre, at alle parter - herunder  

 eventuelt også den hørehæmmedes pårørende - får et realistisk syn på  

 betydningen af hørehandicappet for uddannelsen eller erhvervet.
 Konsulenten yder ligeldes bistand ved løsningen af høremæssige problemer  

 under uddannelsen, eller efter at klienten er kommet i erhverv samt ved  

 eventuel ændring af uddannelsesplanen eller erhvervsskifte.
Ved ansøgning om sociale ydelser (især pensioner eller invaliditesydelse)  

 er det konsulentens opgave over for de pågældende myndigheder at redegøre for  

 klientens høremæssige situation - såvel den personlige som i forhold til  

 erhvervet.
Denne redegørelse er særlig vigtig ved ansøgninger om  

 invaliditetsydelse alene på grund af høretabet, da lægeerklæringerne herom  

 sjældent indeholder oplysninger om, hvilken indflydelse hørenedsættelsen har  

 på ansøgerens erhvervsmæssige, personlige og familiemæssige situation.
 Herudover yder konsulenterne i fornødent omfang bistand som tolk (ved  

 anvendelse af mund-hånd-systemet) eller i øvrigt som bisidder ved  

 forhandlinger med offentlige myndigheder eller andre.
 Endelig bemærkes, at det vil være af væesntlig betydning for  

 konsulenternes arbejde, at der etableres et godt samarbejde med  

 hørecentraler, -klinikker og -institutter.
 Konsulenter for vanføre.
 15.
 Det klientel, der betjenes af vanførekonsulenterne, er først og fremmest  

 personer, der på grund af medfødte eller erhvervede handicap helt eller  

 delvis er begrænsede i deres bevægelsesfunktion.
 Antal konsulenter: Der er ved ordningen beskæftiget 5 konsulenter, jfr.  

 bilaget.
 Bistand fra konsulenterne for vanføre er ikke afhængig af medlemskab af  

 Landsforeningen af Vanføre eller andre organisationer af vanføre.
 Konsulenterne søger at klarlægge den enkelte klients situation for derved  

 at finde frem til den bedst mulige løsning af problemerne i henhold til  

 gældende lovgivning.
 I økonomiske spørgsmål kan konsulenterne yde rådgivning og vejledning til  

 klienterne, f.eks. hjælp ved budgetlægning, hjælp til indgivelse af ansøgning  

 om økonomisk støtte fra private legatmidler, særlig Samfundet og hjemmet for  

 Vanføre og Vanførefonden, hvis der ikke kan ydes hjælp af offentlige midler.
 Konsulenter for psykisk udviklingshæmmede.
 16.
 Der er ved ordningen beskæftiget i alt 4 specialkonsulenter, jf. bilaget.  

 Bistand fra konsulenterne for psykisk udviklingshæmmede er ikke afhængig af  

 medlemskab af Landsforeningen Evnesvages Vel.
 Også for denne gruppe specialkonsulenter er det en væsentlig opgave i  

 samarbejde med de kommunale myndigheder at yde bistand i forbindelse med  

 uddannelsesspørgsmål og erhvervs- eller beskæftigelsesmæssig placering.
 Da det for denne klientgruppe generelt gælder, at den enkelte klient kan  

 være ude af stand til - eller have vanskeligt ved at redegøre for sit behov  

 for bistand - vil der her i særlig grad blive trukket på konsulenterne i  

 andre henseender, såsom diverse juridiske spørgsmål, ydelser efter loven og  

 ankeansøgninger.
 Konsulenternes medvirken kan være påkrævet i forbindelse med anbringelse i  

 eller udskrivning fra institutioner for personer med vidtgående fysiske eller  

 psykiske handicap.
N.
Raaschou-Nielsen /J.C.
Petersen BILAG (* 1) Fortegnelse over statens specialkonsulenter for handicappede i henhold til  

 § 29, stk. 2, i lov om social bistand. (Januar 1980).
 Konsulentvirksomheden for blinde:
Syrenhaven 4, 3450 Allerød Telefon: (03) 27 42 76 (København Ø, Hellerup, Gentofte, Lyngby-Tårbæk, Lille Værløse, Søllerød  

 kommuner samt Frederiksborg amt).
Strandboulevarden 114, II, tv., 2100 København Ø.
 Telefon: (01) 42 96 19.
 (København K, N, NV, S, Brønshøj, Gladsaxe, Tårnby, Dragør kommuner samt  

 Bornholms amt).
Vejlebrovej 142, III. tv., 2635 Ishøj.
 Telefon: (02) 73 86 40.
 (København V, SV, Valby, Vanløse, Frederiksberg, Rødovre, Herlev,  

 Ballerup-Måløv, Hvidovre, Brøndbyerne, Glostrup og Albertslund kommuner).
Heimdalsvej 16, 4700 Næstved.
Telefon: (03) 72 73 37 (Høje-Tåstrup, Ishøj, Vallensbæk, Ledøje-Smørum kommuner samt Roskilde,  

 Vestsjællands og Storstrøms amter).
Allesøvej 21, 5270 Odense N.
 Telefon: (09) 97 81 03.
 (Fyns amt samt følgende kommuner i Vejle amt: Børkop, Fredericia, Gedved,  

 Hedensted, Horsens, Juelsminde og Vejle).
Vangen 8, Tarp, 6732 Guldager.
 Telefon: (05) 16 75 67.
(Sønderjyllands og Ribe amter samt følgende kommuner i Vejle amt:  

 Brædstrup, Egtved, Give, Jelling, Kolding, Lunderskov, Nr.
Snede,  

 Tørring-Uldum og Vamdrup).
Arendalsvej 128, 8600 Silkeborg.
 Telefon: (06) 82 15 50.
 (Århus amt).
Elkjærsvej 131, Mejrup, 7500 Holstebro.
 Telefon: (07) 42 54 19.
 (Ringkøbing amt og Viborg amt).
Nylandsvej 14, Kærby, 9000 Aalborg.
 Telefon: (08) 12 67 75.
 (Nordjyllands amt).
 Konsulentvirksomheden for døve og svært tunghøre:
 2200 København N.
 Telefon: (01) 39 46 66.
 (Storkøbenhavn samt Københavns, Frederiksborg, Roskilde, Storstrøms,  

 Vestsjællands og Bornholms amter).
 5000 Odense.
Telefon. (09) 14 28 32 (Fyns amt).
 9000 Aalborg.
 Telefon: (08) 13 31 77.
 (Nordjyllands amt samt Randers by med opland).
 7400 Herning.
 Telefon: (07) 12 30 46.
 (Ringkøbing amt).
 7000 Fredericia.
 Telefon. (05) 92 29 66.
 (Vejle, Ribe og Sønderjyllands amter).
 8000 Århus C.
Telefon: (06) 13 48 44 (Århus amt med undtagelse af Randers by med opland).
 Konsulentvirksomheden for tunghøre og døvblevne.
 1055 København K.
Telefon. (01) 13 86 93 Konsulent Lise Schmiegelow (Københavns, Frederiksberg, Dragør, Tårnby kommuner og Bornholms amt).
 Telefon: (01) 13 41 19.
 Konsulent Pia Mikkelsen.
Kontortid.
Kl. 9-13.
 Personlig henvendelse bedst efter aftale.
(Københavns amt og Storstrøms amt syd (dvs.
Lolland og Falster)).
Sankt Peders Stræde 2, II, 4000 Roskilde.
 Telefon: (03) 36 97 49.
 Telefontid: Kl. 10-12.
 Konsulent Lissie Lundh.
 (Frederiksborg, Roskilde, Vestsjællands amter og Storstrøms amt nord).
 7000 Fredericia.
 Telefon: (05) 92 08 77.
 Konsulent Karna Almlund.
 (Fyns, Vejle, Sønderjyllands og Ribe amter).
5)Høreinstituttet, Sygehus Syd, 9000 Aalborg Telefon: (08) 12 43 66.
 Konsulent Benny Stender.
 (Nordjyllands, Viborg, Århus og Ringkøbing amter).
 Konsulentvirksomheden for vanføre.
 2100 København Ø.
Telefon (01) 29 35 55 Konsulent ...
 (Københavns amt, Københavns og Frederiksberg kommuner).
 4660 Store Heddinge.
 Telefon: (03) 70 81 58.
 Konsulent Inger Lund Andresen.
 (Frederiksborg, Roskilde, Storstrøms og Bornholms amter).
 5700 Svendborg.
Telefon: (09) 21 53 49 Konsulent ...
 (Fyns og Vestsjællands amter).
 8410 Rønde.
Telefon: (06) 37 90 63 Konsulent Minna Frisenborg.
 (Nordjyllands, Voborg og Århus amter).
 7400 Herning.
 Telefon: (07) 26 72 39.
 Konsulent Else Pedersen.
 (Ribe, Vejle, Ringkøbing og Sønderjyllands amter).
 Konsulentvirksomheden for psykisk udviklingshæmmede.
Af de 4 konsulenter betjener de 2 området øst for Storebælt og de andre 2  

 området vest for Storebælt.
Al henvendelse om bistand bedes foreløbig rettet  

 til:
Konsulenterne for psykisk udviklingshæmmede, Vester Voldgade 96, 1552 København V.
