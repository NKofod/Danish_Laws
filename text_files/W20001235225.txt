Klage over undersøgelse og behandling  

 af diskusprolaps Patientklagenævnet fandt, at overlæge A ikke kunne kritiseres  

 for undersøgelse og behandling af patienten.
Der blev ikke fundet  

 indikation for skanning af patienten ryg, idet den grundige kliniske  

 undersøgelse ikke afslørede abnormiteter i form af f.eks.  

 nerverodstryk, som kunne indicere denne undersøgelse.
Overlægen  

 henviste relevant til fysioterapeutisk behandling.
Videre fandt nævnet,  

 at overlæge A korrekt foranledigede en neurokirurgisk vurdering  

 på baggrund af den udførte CT-skanning.
Ligeledes fandt nævnet, at overlæge A ved behandlingen af  

 patienten levede op til almindelig anerkendt faglig standard, da der på  

 relevant fagligt grundlag blev forsøgt epiduralblokadebehandling.
Der  

 var ikke afgørende uprøvede reumatologiske behandlingsforslag,  

 hvorfor overlægens afslutning af patienten var i orden.
For så vidt angik overlæge B, fandt nævnet, at han havde  

 levet op til den almindelige anerkendte faglige standard i forbindelse med  

 behandlingen af patienten.
Det er almindelig klinisk praksis at være  

 tilbageholdende med operation for diskusprolaps, når der er  

 uoverensstemmelse imellem de kliniske symptomer, de objektive kliniske fund  

 og den på skanningerne påviste diskusprolaps.
Resultaterne af  

 sådanne indgreb er ofte dårlige, idet lændesmerterne da kan  

 have anden årsag end selve prolapsen.
Hertil kommer, at der også  

 ved et sådant tvivlsomt indiceret indgreb er risiko for  

 komplikationer.
Nævnet kunne oplyse, at det er meget usædvanligt, at en  

 overvejende venstresidig prolaps giver symptomer i højre ben,  

 når der overhovedet ikke er symptomer i venstre ben.
Hertil kommer, at  

 prolapsen vurderet ud fra CT- og MR-skanning ikke syntes at påvirke de  

 højresidige nerverødder.
 Endelig var det nævnets opfattelse, at det ikke er almindelig  

 praksis at henvise til en kollega med henblik på at få endnu en  

 vurdering, specielt ikke, hvis den pågældende patient ikke  

 overfor lægen udtrykker ønske herom.
