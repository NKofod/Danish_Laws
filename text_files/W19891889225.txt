 Udgifter til kørsel med taxa mellem hjem og arbejdsplads på  

 tidspunkter, hvor offentlige befordringsmidler ikke fandtes, kunne ikke  

 fradrages, da afstanden var under 10 km, og bemyndigelsen i henhold til  

 ligningslovens § 9 C, stk. 5, ikke var udnyttet af ministeren.
 A klagede for indkomståret 1985 over, at de stedlige skattemyndigheder  

 ikke havde godkendt hendes fradrag på 8.060 kr. for befordringsudgifter.
Det var oplyst, at klageren havde arbejdet som ekspeditrice i en døgnkiosk  

 i X, som lå under 10 km fra klagerens hjem i Y.
Arbejdstiden ophørte kl.  

 22.00, og klageren, som ikke havde bil, kørte hjem i taxa, da der ikke var  

 mulighed for offentlig transport.
 Under hensyn til, at der ikke fandtes hjemmel til at fradrage den  

 omhandlede befordringsudgift, havde de stedlige skattemyndigheder ikke anset  

 klageren for berettiget til det selvangivne fradrag.
 Klagerens advokat påstod fradraget godkendt ud fra en  

 rimelighedsbetragtning, da der måtte siges at foreligge en særlig situation  

 som nævnt i ligningslovens § 9 C, stk. 5.
Under hensyn til, at ministeren ikke havde udnyttet den i ligningslovens §  

 9 C, stk. 5, givne bemyndigelse, fandt to retsmedlemmer, herunder  

 retsformanden, ikke, at retten kunne indrømme klageren fradrag for den  

 omhandlede befordringsudgift.
Klagerens påstand kunne derfor ikke tages til  

 følge.
Et retsmedlem fandt under hensyn til den manglende mulighed for  

 benyttelse af offentlige transportmidler, at der var tale om en ekstraordinær  

 situation, og kunne derfor tiltræde klagerens påstand.
 Der blev truffet afgørelse efter stemmeflertallet, og den påklagede  

 ansættelse blev derfor stadfæstet.
 LV 1988, U 1.1.
