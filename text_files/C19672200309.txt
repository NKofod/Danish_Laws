 Under henvisning til § 24 i cirkulære af 1. december 1966 om ansættelse og  

 aflønning af fastansat og overenskomstansat personale ved handelsskolerne  

 fastsættes herved som gældende indtil videre, at fastansættelse som  

 handelslærer i 14/20. lønningsklasse er betinget af, at vedkommende har  

 bestået mindst 2 handelsfaglærereksaminer, hvoraf den ene skal være bestået i  

 et af følgende fag:
 engelsk, tysk, fransk, regning, bogføring, kontorarbejder  

 (kontororganisation, kontororientering samt kontorteknik eller  

 kontorarbejder) og salgslære (butiksorientering og salgslære).
 I overensstemmelse med reglen i § 24, stk. 4, i ovennævnte cirkulære kan  

 ansættelse af lærere finde sted på prøve betinget af, at vedkommende inden  

 for et tidsrum af 2 år opfylder de foran nævnte særlige uddannelseskrav.
 Foranstående bestemmelser får ikke virkning for de lærere, der allerede er  

 ansat på prøve.
