Bekendtgørelse om baneafgifter og  

 miljøtilskud til godstransport på jernbane I medfør af § 11 i lov nr. 289 af 18. maj 1998 om  

 jernbanevirksomhed m.v. fastsættes:
Kapitel 1 Definitioner § 1. I denne bekendtgørelse forstås  

 ved:
 1)	»Tomt personvognsmateriel«, trækkraftenheder, eventuelt  

 tilkoblet personvogne uden passagerer.
 2)	»Kanal«, den infrastrukturkapacitet, der er nødvendig for, at  

 et tog kan køre fra et punkt til et andet i en bestemt tidsperiode,  

 eventuelt regelmæssigt gentaget, hver dag, hver uge eller lignende.
3)	»Rangering«, flytning af vogne eller trækkraftenheder a)	på en rangerstation, c)	fra en rangerstation til et privat eller offentligt sidespor,  

 eller d)	på sidespor på strækninger, som udgår fra  

 rangerstationen.
 4)	»Parkering«, hensættelse af materiel i en periode på  

 over 72 timer.
 5)	»Rangerstationer«, de stationer, der er anført i bilag 2.
 6)	»Transitgods«, gods, som ikke er endeligt bestemt for eller  

 afgår fra stationer i Danmark, uanset om godset omlæsses, skifter  

 tog eller der sker ændringer i fragtbrev.
Kapitel 2 Baneafgifter § 2. Jernbanevirksomheder betaler adgangsafgift og  

 kilometerafgift for kørsel på statens jernbaneinfrastruktur og  

 broafgifter for passage af Storebælt.
Disse afgifter betegnes samlet  

 baneafgifter.
Ved fastsættelse af adgangsafgift og kilometerafgift  

 anvendes strækningslængderne i bilag 1.
 Stk.2. Følgende former for kørsel er fritaget for  

 baneafgifter:
 1)	Kørsel med hjælpetog og snerydningstog samt  

 kørsel med arbejdskøretøjer med henblik på  

 vedligeholdelse af jernbaneinfrastrukturen m.v.
 2)	Prøvekørsel med tog samt kørsel med veterantog  

 under forudsætning af, at kørslen kan foretages uden at  

 være til ulempe for anden trafik.
3)	Rangering eller parkering af materiel.
Banestyrelsen kan forlange  

 parkeret materiel flyttet til en af Banestyrelsen anvist placering.
 Stk. 3. Følgende former for virksomhed er fritaget for  

 kilometerafgift:
 1)	Kørsel mellem sidespor eller firmaspor og godsterminaler,  

 hvor vogne rangeres ind i større tog, og kørsel mellem  

 godsterminaler og sidespor eller firmaspor, hvor vogne rangeres ud af  

 større tog, såfremt kørslen ikke er til ulempe for  

 øvrig planlagt trafik.
 2)	Kørsel med tog, der ifølge køreplanen alene  

 består af tomt personvognsmateriel, og kørsel med  

 trækkraftenheder uden vogne.
 Stk. 4. Baneafgifternes størrelse fremgår af  

 bilag 3.
§ 3. Betaling af baneafgifter giver alene adgang  

 til at foretage transporter, som kan gennemføres uden, at  

 Banestyrelsen skal iværksætte særlig  

 sikkerhedsforanstaltninger og lignende.
Ved transport af farligt gods og ved  

 usædvanlige (profiloverskridende) transporter skal jernbanevirksomheden  

 yderligere godtgøre de særlige omkostninger, som Banestyrelsen  

 påføres i forbindelse med transporten.
 § 4. Baneafgifterne opkræves af  

 Banestyrelsen på følgende måde:
1)	Adgangsafgiften forfalder ved kalenderårets begyndelse eller  

 fra det tidspunkt jernbanevirksomheden påbegynder sin kørsel  

 på den pågældende strækning.
Afgiften opkræves  

 for et år af gangen.
Når en jernbanevirksomhed tildeles en kanal  

 i løbet af året, opkræves der ved kørslens  

 begyndelse en forholdsmæssig afgift for den resterende del af  

 året, jf. bilag 3.
 2)	Kilometerafgiften og broafgiften opkræves månedligt  

 bagud (30 dage netto), baseret på den faktiske kørsel.
 Stk. 2. Jernbanevirksomhederne har pligt til at meddele  

 Banestyrelsen de oplysninger, som styrelsen vurderer er nødvendige for  

 beregning af baneafgifter, i en af Banestyrelsen fastsat form.
 Stk. 3. Hvis en jernbanevirksomhed ikke ønsker at  

 benytte en tildelt kanal, kan den pågældende kanal  

 afbestilles.
 Stk. 4. Hvis en jernbanevirksomhed afbestiller en kanal,  

 betales 10 pct. af afgiften for den planlagte kørsel, der ligger mere  

 end 3 måneder efter afbestillingsdatoen, 30 pct. af afgiften for den  

 planlagte kørsel, der ligger mellem 1 uge og 3 måneder fra  

 afbestillingsdatoen og hele afgiften for den planlagte kørsel, der  

 ligger mindre end 1 uge fra afbestilllingsdatoen.
Kapitel 3 Miljøtilskud § 5. Jernbanevirksomheder kan ved  

 jernbanetransport af gods inden for dansk område, der er bestemt for  

 eller afgår fra stationer eller terminaler i Danmark, foretage et  

 fradrag i den til jernbanetransportkøberen fakturerede pris, betegnet  

 miljøtilskud, og få dette godtgjort af Banestyrelsen.
Fradragets  

 størrelse fremgår af bilag 3.4.
 Stk. 2. En jernbanevirksomhed kan erklære over for  

 Banestyrelsen, at en del af jernbanevirksomheden skal betragtes som en  

 jernbanetransportkøber, og Banestyrelsen skal acceptere dette,  

 såfremt jernbanevirksomheden kan godtgøre, at enhver  

 jernbanetransportkøber vil kunne købe jernbanetransportydelser  

 direkte hos jernbanevirksomheden, dvs. uden at bruge den del af  

 jernbanevirksomheden, der skal betragtes som en  

 jernbanetransportkøber, som mellemled.
 Stk. 3. Der ydes ikke miljøtilskud til transport af  

 transitgods.
§ 6. Jernbanevirksomheder, der har foretaget  

 fradrag efter § 5, udarbejder en opgørelse, der skal danne  

 grundlag for Banestyrelsens refusion af beløbet.
Opgørelsen  

 skal indsendes til Banestyrelsen en gang om måneden.
Stk. 2. Opgørelsen skal indeholde oplysninger om det  

 beløb, der i den periode, som opgørelsen vedrører,  

 samlet er fradraget i transportkøberens fakturaer efter § 5, og  

 derudover en opgørelse for hver transport af 1)	antal ton befordret gods, 2)	afsendelses- og bestemmelsesstation, 3)	den korteste transportafstand i kilometer inden for dansk  

 område, opgjort i overensstemmelse med bilag 1, og det beløb, der er fradraget i transportkøberens faktura for  

 den pågældende transport.
 Stk. 3. Banestyrelsen refunderer på baggrund af  

 jernbanevirksomhedens opgørelse jernbanevirksomhed det beløb,  

 der er fradraget i medfør af § 5.
Stk. 4. Banestyrelsen refunderer beløbet som et fradrag  

 i den nærmest følgende opkrævning af baneafgifter hos den  

 pågældende jernbanevirksomhed.
Hvis der ikke foretages en  

 sådan opkrævning inden for to måneder efter udløbet  

 af den måned, opgørelsen vedrører, eller hvis det  

 beløb, der skal refunderes, overstiger opkrævningen, udbetaler  

 Banestyrelsen beløbet eller differencen straks.
 § 7. Efter årets udløb skal der af en  

 statsautoriseret revisor foretages revision af jernbanevirksomhedens  

 opgørelse efter § 6.
 Stk. 2. Ved revisionen skal det påses, at  

 opgørelserne er i overensstemmelse med jernbanevirksomhedens  

 registreringer, og at der hos jernbanevirksomheden er etableret betryggende  

 forretningsgange med henblik på at udarbejde opgørelserne i  

 overensstemmelse med § 5. Revisors erklæring om de nævnte  

 forhold skal foreligge senest den 1. maj i det følgende år og  

 fremsendes til Banestyrelsen.
 § 8. Jernbanevirksomheden skal tilvejebringe og  

 meddele de oplysninger, som styrelsen måtte forlange til brug for  

 kontrol af, at opgørelserne i henhold til § 6 er korrekte.
Kapitel 4 Andre bestemmelser § 9. Ved manglende betaling af baneafgifter kan  

 Banestyrelsen inddrage kanaler, der er tildelt den pågældende  

 jernbanevirksomhed, såfremt betaling ikke finder sted inden en frist,  

 der meddeles virksomheden.
 Stk. 2. Banestyrelsen kan betinge tildeling af kanaler af, at  

 der stilles sikkerhed i form af en garanti udstedt af en af Banestyrelsen  

 accepteret bank eller på anden af Banestyrelsen godkendt måde og  

 med en af Banestyrelsen godkendt ordlyd for opfyldelse af  

 jernbanevirksomhedernes forpligtelse til at betale baneafgifter m.v.
 § 10. Til jernbanevirksomheder, som ønsker  

 at anvende elektrisk trækkraft, leverer Banestyrelsen elektricitet, 25  

 kV 50 Hz vekselstrøm på den elektrificerede del af  

 fjernbanenettet og 1650 V jævnstrøm på S-banen.
Stk. 2. Jernbanevirksomheder, som anvender el-trækkraft,  

 er forpligtede til at forsyne de pågældende  

 trækkraftsenheder med en af Banestyrelsen godkendt elmåler.  

 Forbruget oplyses månedligt til Banestyrelsen.
Banestyrelsen skal gives  

 adgang til at kontrollere el-målere i jernbanevirksomhedens  

 trækkraftsenheder.
 Stk. 3. Banestyrelsen offentliggør som  

 el-distributør løbende prisen for levering af strøm.
§ 11. Banestyrelsen stiller arealer og  

 klargøringsfaciliteter til rådighed for jernbanevirksomheder til  

 henstilling af tog i ledige perioder og til forberedelse af tog, herunder  

 fremmedforsyning for elektricitet og varme, stationært  

 bremseanlæg m.v.
Elektricitet, vand m.v. afregnes efter forbrug.
Kapitel 5 Klage og ikrafttrædelse § 12. Klage over afgørelser truffet i  

 medfør af denne bekendtgørelse kan indgives til  

 Jernbaneklagenævnet efter reglerne i § 24 i lov om  

 jernbanevirksomhed m.v.
 § 13. Bekendtgørelsen træder i kraft  

 den 1. januar 1999.
Bilag 1 Tilgængelige jernbanestrækninger til  

 henholdsvis gods- og passagertrafik med oplysning om  

 strækningslængde i km.
Hovedbaner Længde Godstrafik Passagertrafik København H   Hvidovre Fjern 7,3 X Kalvebod   Hvidovre Fjern 6,9 X X Kastrup - Hvidovre Fjern 13,6 X X Kastrup - Kalvebod 6,9 X X Kalvebod   København H 4,7 X Hvidovre Fjern - Roskilde 24,0 X X Roskilde - Ringsted 32,6 X X Ringsted   Korsør 44,4 X X Korsør   Nyborg 23,3 X X Nyborg - Odense 28,7 X X Odense   Snoghøj - Taulov 62,3 X X Taulov   Padborg 101,1 X X Øvrige baner Længde Godstrafik Passagertrafik København G   Vigerslev 3,7 X X Vigerslev   Kalvebod 4,8 X X Snoghøj   Fredericia 4,3 X X Fredericia   Århus H 108,5 X X Århus H   Langå 45,8 X X Langå   Aalborg 94,1 X X Fredericia/Snoghøj   Lunderskov 32,8 X X Lunderskov   Bramming 39,3 X X Bramming- Esbjerg 16,4 X X Lunderskov   Tinglev 62,5 X X Tinglev   Padborg 14,4 X X Hvidovre Fjern - Lersøen 8,8 X X Lersøen   Østerport 5,3 X Tommerup   Assens 29,2 X Vojens   Haderslev 11,9 X Rødekro   Åbenrå 6,8 X Tønder   Tinglev 26,7 X Grindsted   Bramming 39,9 X Viborg   Ålestrup   Løgstør 79,6 X Tønder   Grænsen 4,1 X Ringsted   Nykøbing F 83,0 X X Roskilde   Holbæk 35,8 X X København H   Helsingør 46,2 X X Aalborg   Frederikshavn 84,9 X X Sønderborg   Tinglev 41,2 X X Langå   Struer 102,4 X X Herning   Vejle 73,0 X X Skanderborg   Herning 71,2 X X Struer   Holstebro   Herning 56,7 X X Skelbæk   Køge 37,7 X Hellerup   Klampenborg 5,5 X Valby   Høje Tåstrup 15,6 X Svanemøllen   Hellerup 2 X Hellerup - Hillerød 28,7 X X Valby   Frederikssund 37,9 X Svanemøllen   Farum 21,5 X Valby   København H   Svanemøllen 9,7 X Solbjerg   Vanløse 2 X Vanløse - Hellerup 7,9 X Esbjerg   Varde 17,5 X X Århus H   Grenå 68,9 X X Hillerød   Snekkersten 20,9 X Nykøbing F   Rødby Færge 36,3 X X Odense   Svendborg 48,2 X X Roskilde   Køge   Næstved 61,4 X X Holbæk   Kalundborg 43,5 X X Bramming   Ribe 16,7 X X Skjern   Holstebro 71 X X Varde   Skjern 42,4 X X Herning   Skjern 40,7 X X Struer   Thisted 73,6 X X Ribe   Tønder 47,3 X X Nykøbing F   Gedser 23,0 X X Bilag 2 Rangerstationer Allerød Holbæk Lunderskov Rødby Færge Tønder Birkerød Holstebro Marslev Rødekro Taastrup Bramming Holsted Middelfart Silkeborg Ullerslev Esbjerg Holte Nivå Skanderborg Vamdrup Fredericia Horsens Nyborg Skjern Vanløse Frederikshavn Hundige Nykøbing F Skørping Varde Frederikssund Hørning Næstved Slagelse Vejen Gedser Kalundborg Nørresundby Snekkersten Vejle Glostrup Kavslunde Odense Sorø Vigerslev Grenaa Kolding Ringkøbing Struer Vojens Hedensted Kongsvang Ringsted Svendborg Vordingborg Helgoland Korsør Roskilde Sønderborg Østerport Helsingør København H Rungsted Kyst Taulov Aalborg Herning Køge Padborg Thisted Århus Gb Hillerød Langå Randers Tinglev Århus H Hjulby Lersøen Ribe Tommerup Årup Hobro Lundby Bilag 3 Baneafgifter og miljøtilskud 3.1. Baneafgifter for kørsel på strækningerne  

 Kastrup-København H, Kalvebod-Vigerslev, København  

 H-Høje Tåstrup ad fjernspor, Høje  

 Tåstrup-Korsør og Nyborg-Snoghøj-Taulov-Padborg  

 Grænse (ekskl. moms):
a)	Kilometerafgift: 21 kr. pr. kørt persontogkilometer.
For  

 godstog opkræves fra 1. april 1999 10,50 kr. pr. kørt  

 togkilometer.
 3.2. Baneafgifter for kørsel på andre strækninger,  

 bortset fra strækningen mellem Korsør og Nyborg (ekskl.  

 moms):
 a)	Adgangsafgift: Fra 1. april 1999 opkræves 1576 kr. pr.  

 år pr. km af den strækning, som jernbanevirksomheden har  

 tilladelse til at benytte, på strækninger, hvor der ifølge  

 bilag 1 ikke kører passagertrafik.
 Når en jernbanevirksomhed tildeles en kanal i løbet af  

 året, opkræves der ved kørslens begyndelse en afgift  

 svarende til adgangsafgiften multipliceret med brøken X/365, hvor X er  

 årets resterende antal dage på tidspunktet for kørslens  

 start.
b)	Kilometerafgift: 3,20 kr. pr. kørt persontogkilometer.
For  

 godstog opkræves fra 1. april 1999 1,60 kr. pr. kørt  

 togkilometer.
 3.3. Broafgift for passage af Storebælt (ekskl. moms):
 a)	Passagertog: 31,50 kr. pr. passager.
 b)	Godstog: 670 kr. pr. godsvogn, dog maksimalt 5778 kr. pr.  

 tog.
Indtil Øresundsforbindelsens åbning nedsættes afgiften  

 for transitgodstog med 2102 kr. pr. tog.
I 1999 nedsættes afgiften for  

 transittog dog kun med 1051 kr. pr. tog.
 3.4. Miljøtilskud:
 Fra 1. april 1999 udbetales 0,03 kr. pr. tonkilometer transporteret gods.  

 Fradraget må ikke overstige 50 pct. af den samlede salgspris, ekskl.  

 moms, for den pågældende transport i henhold til fakturaen.
