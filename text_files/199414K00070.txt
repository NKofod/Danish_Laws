Nr BTL 70 Betænkning over Forslag til lov om ændring af lov om støtte til  

 miljøforbedrende investeringer i mindre landbrug m.v. og lov om ændring af  

 lov om skattemæssige afskrivninger m.v.   

 Nr L 70 1994-95, 1. samling Afgivet af Landbrugs- og Fiskeriudvalget Afgivet: 19941209 Udvalget har behandlet lovforslaget i nogle møder og har herunder stillet spørgsmål til landbrugs- og fiskeriministeren, som denne har besvaret skriftligt.
 Endvidere har udvalget modtaget en skriftlig og/eller mundtlig henvendelse  

 fra A-Consult A/S, Agri-Tanken A/S og De Danske Landboforeninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Flertallet har noteret sig, at landbrugs- og fiskeriministeren i sit brev  

 af 9. december 1994 til udvalget oplyser, at det er ministerens hensigt  

 »at udnytte lovforslagets bemyndigelse til at fastsætte nærmere  

 betingelser for at opnå tilskud således:
 1. Ved tildeling af tilskud tillægges der førsteprioritet inden for den i  

 lovforslaget forudsete budgetramme på 50 mio. kr. til de i bemærkningerne til  

 lovforslaget forudsete støtteberettigede.
2. Såfremt der efter tildeling af tilskud efter punkt 1 resterer midler  

 under den forudsete budgetramme, vil sådanne midler inden for den resterende  

 del af rammen blive anvendt til tilskud til landmænd, der i perioden 1.  

 oktober 1994 til datoen for fremsættelse af lovforslaget, den 23. november  

 1994, har indgået bindende aftale om levering eller etablering af  

 opbevaringsanlæg.
Landmænd, der inden udløbet af den nævnte periode har fået  

 afslag på ansøgning om gældssanering, er også omfattet af denne ordning.
Tildeling af tilskud til de nævnte landmænd sker på grundlag af datoen for  

 indgåelse af den bindende aftale, således at tidligere aftaler går forud for  

 senere.
Tilskudssatsen er også 25 pct. under denne ordning.
Der forventes at  

 skulle anvendes 1 årsværk i Jordbrugsdirektoratet til administration af den  

 skitserede ordning.« Ministeren henviser i øvrigt til bemærkningerne til lovforslaget.
Et mindretal (Enhedslistens medlem af udvalget) mener, at fristen  

 for etablering af opbevaringskapacitet har været kendt i adskillige år.
En  

 udsættelse af fristen vil virke undergravende over for kommende miljøtiltag  

 på landbrugsområdet og er en hån mod de landmænd, som pligtskyldigt opfylder  

 lovens krav.
 Mindretallet er derfor imod den generelle forlængelse af ordningen, som  

 der reelt er tale om, og kan alene støtte, at der i ganske særlige  

 enkelttilfælde kan gives dispensation og hermed ydes offentlig støtte til  

 etableringen.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Keld Albrechtsen (EL) Ole Vagn Christensen (S) Christian Mejdahl (V) Bodil  

 Thrane (V) Mariann Fischer Boel (V) fmd.
Kim Mouritsen (V) Henning  

 Grove (KF) Jens Jørgensen (KF) Peder Sønderby (V) Niels Højland (FP) Centrum-Demokraterne havde ikke medlemmer i udvalget.
