Ved indsættelsen blev der noteret i journalen, at patienten oplyste,  

 at han havde en dårlig reguleret sukkersyge med højt blodsukker.  

 Det fremgik endvidere af journalen, hvilken insulin han blev behandlet med,  

 og der blev lagt en kostplan.
Det blev noteret, at patienten selv målte  

 blodsukkeret flere gange om dagen, og at han selv behandlede sin sukkersyge  

 med Novopen.
 Dagen efter indsættelsen ordinerede arresthuslægen  

 smertestillende tabletter i form af Nobligan 50 mg x 3 efter behov i nogle  

 dage.
 I den efterfølgende weekend blev patienten tilset af lægevagt  

 flere gange, som behandlede ham med injektioner med Ketogan.
 Herefter blev der ordineret nedtrapning med Catapresan, og den  

 smertestillende behandling bestod herefter fortsat af Nobligan kombineret med  

 Pinex.
4 dage efter indsættelsen blev patienten indlagt på sygehus,  

 idet han havde indtaget 60 enheder Actrapid ekstra udover den  

 sædvanlige insulin, og han kunne kun spise sparsomme mængder mad.  

 Han blev under indlæggelsen behandlet med stærk smertestillende  

 medicin i form af Duralgin 60 ml x 4. Indikationen herfor fremgik ikke af  

 sygehusjournalen.
Han blev udskrevet til arresten 3 dage senere.
Behandlingen med Duralgin blev erstattet med behandling med Nobligan.  

 Dagen efter udskrivelsen ville patienten ikke tage sin insulin, fordi han  

 ønskede blodsukkeret skulle stige, så kan kunne blive indlagt og  

 få morfin.
Ifølge journalen blev insulinpennene taget fra ham  

 fire dage efter udskrivelsen, og der blev i stedet dagligt udleveret det  

 ordinerede antal enheder insulin med sprøjte og kanyle.
To dage senere blev der ifølge journalen ændret i kostplanen,  

 da patienten havde insulinføling nogle gange.
Kostplanen blev  

 ændret således, at der blev reduceret fra 16.000 KJ til 9.000 KJ  

 og ændret til fuldkost fra fedtfattig skånekost.
1½ måned senere var kostplanen igen 16.000 KJ og fedtfattig  

 skånekost.
Ifølge arresthuslægen blev kostplanen  

 udarbejdet sammen med patienten ud fra dennes oplysninger om indholdet af  

 diæten.
Planen blev endvidere løbende justeret efter patientens  

 eget ønske.
Utilstrækkelig behandling af  

 sukkersyge Patientklagenævnet fandt, at sukkersyge er en  

 sygdom, hvor patienternes medspil er særdeles nødvendigt.
De  

 fleste, der lider af sukkersyge, er således i stor udstrækning  

 egnede til at tage vare på deres egen medicinering samt  

 tilrettelæggelse af kost.
Er der derimod ikke vilje til at tage vare  

 på behandlingen, kan dette give alvorlige følger.
I dette tilfælde var kostplanen tilrettelagt sammen  

 med patienten, der endvidere selv varetog behandlingen af sukkersygen med  

 insulin.
Efter det oplyste misligholdt han imidlertid denne behandling,  

 hvorefter personalet i arresten efter Patientklagenævnets opfattelse  

 korrekt greb ind og sikrede udlevering af den ordinerede insulinmængde.  

 Der blev desuden ændret i insulindosering og i kostplanerne, hvilket  

 nævnet ikke finder anledning til kritik af.
Endelig blev der korrekt  

 rådgivet om risikoen ved bevidst at misligholde behandlingen af  

 sukkersygen.
 På denne baggrund fandt Patientklagenævnet  

 ikke holdepunkter for, at arresthuslægen havde udvist manglende omhu og  

 samvittighedsfuldhed ved sin behandling af patienten.
