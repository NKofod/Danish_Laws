Skriftlig fremsættelse (17. december 2003) Socialministeren  

  

 (Henriette Kjær) :
 Herved tillader jeg mig for Folketinget at fremsætte:
Forslag til lov om  

 ændring af lov om social service (Pædagogiske læreplaner i dagtilbud til  

 børn) (Lovforslag nr.
L 124).
Formålet med lovforslaget er, at dagtilbuddene i endnu højere  

 grad skal understøtte, udvikle og udfordre børns grundlæggende potentialer og  

 kompetencer for herigennem at ruste barnet til at kunne indgå i fællesskaber  

 og  

 til det fremtidige liv i bl.a. skolen.
Endvidere ses forslaget som en  

 væsentlig  

 del af regeringens indsats for at modvirke negativ social arv, idet et øget  

 fokus på læring via pædagogiske læreplaner skal bidrage til at styrke  

 intellektuelle, emotionelle og sociale kompetencer hos udsatte børn.
En  

 understøttelse af disse kompetencer hos udsatte børn har vist sig at betyde  

 en  

 mere positiv livsudvikling for børnene.
 Med lovforslaget foreslås:
-  

 	  

    

 At alle dagtilbud  

 efter servicelovens § 9-11 skal udarbejde pædagogiske læreplaner.
Den  

 pædagogiske  

 læreplan skal således udarbejdes i det enkelte dagtilbud, for at der kan  

 tages  

 højde for fx børne- og forældregruppens sammensætning.
-  

 	  

    

 Socialministeren  

 fastsætter nærmere regler om overordnede mål og indholdstemaer for læringen.  

 Disse mål og temaer uddybes efter inddragelse af det pædagogiske felt i det  

 kommende halve år.
Der lovgives ikke om metoder.
 -  

 	  

    

 Der skal i  

 dagtilbuddene udarbejdes pædagogiske læreplaner for småbørnsgruppen (½-2 år)  

 og  

 storbørnsgruppen (3 år-skolealder). De overordnede mål for læringen opstilles  

 i  

 forhold til disse to aldersgrupper.
-  

 	  

    

 Forældrebestyrelse og  

 kommunalbestyrelse godkender den pædagogiske læreplan.
Forældrebestyrelsen  

 evaluerer den pædagogiske læreplan med henblik på eventuel revision.
 -  

 	  

    

 Der foretages en  

 større løbende evaluering af implementeringen og effekten af de pædagogiske  

 læreplaner.
 Lovforslaget skønnes at betyde offentlige merudgifter på 25 mio.  

 kr. i 2004 og 2005, 20 mio. kr. i 2006 og 5,5 mio. kr. i de efterfølgende år.  

 De økonomiske og administrative konsekvenser skal forhandles med de kommunale  

 parter.
 Med disse bemærkninger skal jeg indstille lovforslaget til  

 Folketingets velvillige behandling.
