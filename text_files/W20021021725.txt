Kendelse afsagt af Tvistighedsnævnet den 20. november 2002 i sag  

 29.2002 Elev A mod virksomhed B v/C Mellem klageren, elev A, født den  

 12. august 1981, og indklagede, virksomhed B v/C, blev den 17. august 2001  

 indgået uddannelsesaftale, hvorefter klageren skulle uddannes i indklagedes  

 tøjforretning med uddannelsesperiode fra den 1. juli 2001 til den 1. juli  

 2004.
 Klageren har ved sin organisation,  

 HK/Handel, ved klageskrift modtaget den 18. april 2002, indbragt sagen for  

 Tvistighedsnævnet med påstand om, at indklagede tilpligtes at betale til  

 klageren  

    

  

 75.000 kr. med tillæg af  

 procesrente fra sagens anlæg til betaling sker.
 Indklagede har påstået frifindelse.
 Parterne har givet personligt møde  

 for nævnet og har afgivet forklaring.  

    

  

 Der er desuden afgivet forklaring af tidligere ansat hos indklagede, D.
Det fremgår af sagen, at indklagede den 28. november 2001  

 gav klageren en skriftlig advarsel, hvori det var angivet, at klageren  

 utallige  

 gange var kommet for sent og havde fået en hel del påtaler herfor.
Der blev  

 givet klageren en frist på 4 uger til at forbedre sig, idet han ellers måtte  

 stoppe som elev.
Klageren  

  

  

 har  

 forklaret bl.a., at han fik en skriftlig advarsel for at komme for sent den  

 28.  

 november 2001. Han kvitterede for modtagelsen af denne.  

    

  

 Forud herfor havde han fået en skriftlig  

 advarsel, som han ikke underskrev, da den ikke var i orden.
Han er en enkelt  

 gange kommet 2½ time for sent.
Derudover er han enkelte gange kommet 1-1½  

 time  

 for sent.
Søndag den 16. december 2001 begik  

 klager vold over for en bekendt, E, der bl.a. fik næsebrud.
E havde  

 tidligere,  

 forud for klagerens ansættelse, arbejdet som afløser hos indklagede, og det  

 var  

 E, der havde henvist ham til at prøve at søge en elevplads hos indklagede.  

 Den  

 20. december 2001, lige før arbejdstids begyndelse kl. 10.00, blev han opsøgt  

 i  

 forretningen i  . Gade af to civilbetjente, der ville tale med ham om  

 voldsforholdet på politistationen.
Han spurgte dem, hvad han kunne sige til  

 sin  

 arbejdsgiver.
De forslog ham, at han kunne sige, at han havde været vidne til  

 en voldsepisode og var blevet bedt om at se på fotos af tidligere sigtede og  

 dømte.
Han gik ind til D, der bestyrede butikken, og forklarede som politiet  

 havde foreslået ham.
Han var tilbage ved middagstid, men skulle på ny til  

 afhøring  

 fra kl. 13. Han vendte på ny tilbage til forretningen kl. 15.30 og var der  

 til  

 lukketid ca. kl. 18.15. Den 21. december 2001 bad C ham om en samtale.
C  

 sagde,  

 at det var mærkeligt, at han sådan havde været nød til at gå i arbejdstiden  

 dagen før.
Han svarede C, at det jo var akut.
C sagde derefter, hvad  

 nu, hvis  

 jeg siger E? Dertil svarede han, at han ikke havde lyst eller pligt til  

 at  

 tale om det.
Derefter bortviste C ham under beskyldning for at lyve.
Han blev  

 den 6. februar 2002 straffet for vold (straffelovens § 244) med fængsel i 60  

 dage betinget med vilkår om 80 timers samfundstjeneste.
Han fik en ny  

 læreplads  

 inden for samme branche den 1. august 2002. Han havde ikke arbejde i  

 mellemtiden og var ikke tilmeldt arbejdsformidlingen, men søgte forskellige  

 stillinger.
Indklagede  

  

  

 har  

 forklaret bl.a., at han udover forretningen på   Gade, der åbnede 15.  

 september  

 2001, har en forretning på  ..gade, der åbnede for 4 år siden.
Han har kendt  

 E  

 i 2½-3 år.
E har i denne periode arbejdet hos ham på lørdage og enkelte  

 hverdage.  

    

  

 Om sommeren har E ikke så  

 megen tid, fordi han spiller golf på professionelt niveau.
E har ikke haft  

 arbejde hos ham i klagerens ansættelsestid.
Det var E, der på As vegne  

 spurgte,  

 om de kunne bruge en elev.
A kom i ansættelsesperioden for sent op mod 10  

 gange, og det endte med advarslen af  

    

  

 28.  

 november 2001. Forud herfor havde han skrevet en anden advarsel, som HK  

 imidlertid mente var formelt ukorrekt.
Imellem de to advarsler kom A for sent  

 en enkelt gang.
Den 20. december 2001 arbejdede han  

 i forretningen på  ..gade.
D ringede og fortalte, at A var blevet hentet af  

 to  

 betjente.
Ved middagstid ringede D og fortalte, at A var kommet, men skulle  

 af  

 sted igen.
Han fik senere at vide, at A var kommet tilbage ved 16.30 - tiden.  

 Ved 14.30 - tiden blev han opsøgt i forretningen af E, der så slemt tilredt  

 ud.  

 E fortalte ham, at A søndagen inden havde opsøgt ham og givet ham tæsk, og at  

 han havde anmeldt A til politiet.
Han aftalte sent på eftermiddagen med A, at  

 de skulle tale sammen næste morgen.
Han rettede herefter henvendelse til  

 sin  

    

  

 advokat, som på hans foranledning  

 udfærdigede en bortvisningsskrivelse.
Han havde således besluttet sig for at  

 bortvise A dagen efter uanset, hvilken forklaring han måtte komme med.
Den  

 21.  

 december om morgenen opfordrede han A til at fortælle sandheden, men A  

 fastholdt sin historie.
Han spurgte A om E og fortalte, at E havde været hos  

 ham dagen før, og at han havde set skidt ud.
A sagde, at det havde han ingen  

 kommentarer til.
Han bortviste A, fordi han ikke kunne stole på ham, og fordi  

 A  

 havde banket en af hans ansatte.
A vidste godt, at E havde arbejdet for ham.
D  

  

  

 har  

 forklaret bl.a., at han blev ansat den 1. august 2001. Han kender E flygtigt  

 og  

 vidste, at han havde haft afløsningsarbejde hos indklagede.
Han har ikke  

 arbejdet sammen med E.
Den 20. december sagde A, at A skulle med politiet,  

 fordi han havde været vidne til noget vold.
Han accepterede, at A tog med  

 politiet.
A kom tilbage ved 12-tiden, men skulle gå igen kl. 13. A kom  

 tilbage  

 hen mod aften.
Klageren  

  

  

 har til  

 støtte for sin påstand gjort gældende, at han var fraværende den 20. december  

 2001 med arbejdsgiverens accept.
Dette fravær kan således ikke begrunde nogen  

 reaktion i relation til advarslen fra den 28. november 2001. Voldsforholdet  

 var  

 foregået i fritiden og E arbejdede ikke hos indklagede.
Det var derfor  

 forståeligt, at klageren ikke oplyste indklagede om hele sandheden i sagen.  

 Dette havde indklagede heller ikke krav på.
Klageren var jo heller ikke på  

 det  

 tidspunkt fundet skyldig.
Der er ikke grundlag for at antage, at bestemmelsen  

 i  

 den tidligere lærlingelov § 21 skulle være videreført på nogen måde, og den  

 kunne i øvrigt kun anvendes efter, at der var fældet dom.
Endelig har  

 indklagede udvist passivitet, da han efter sin forklaring allerede den 20.  

 december var klar over de omstændigheder, der fik ham til at ophæve  

 uddannelsesaftalen.
Ved beregningen af godtgørelsen skal der tages hensyn til  

 kravet på minimalerstatning i funktionærlovens § 3 og til, at klageren har  

 mistet  

  

 uddannelsesgode  

  

 og fået sin uddannelse  

 forlænget.
Indklagede  

  

  

 har til  

 støtte for sin frifindelsespåstand gjort gældende, at voldsforholdet i sig  

 selv  

 og i hvert fald volden over for en medansat har berettiget indklagede til at  

 ophæve ansættelsesaftalen.
Dette synspunkt bygger også på den tidligere  

 bestemmelse i lærlingeloves § 21, hvis princip må antages at være videreført.  

 Dertil kommer, at klageren ikke havde lovligt forfald den 20. december og  

 uddannelsesaftalen kunne derfor efter advarslen den 28. november ophæves.  

 Ophævelse  

 kunne også ske som følge af det tillidsbrud, som klagerens urigtige  

 forklaringer til indklagede havde forårsaget.
Der er ikke grundlag for at  

 påstå, at indklagedes ret til ophævelse skulle være fortabt ved passivitet.  

    

  

 Hvis der skal udmåles nogen godtgørelse bør  

 der tages hensyn til, at klageren i hvert fald kunne være bortvist efter  

 dommen  

 den 6. februar 2002, de manglende oplysninger om hans bestræbelser for at få  

 andet arbejde, hans nye læreplads og egen skyld.
Funktionærlovens § 3 er  

 uanvendelig på elevforhold.
I sagen behandling har som faste  

 medlemmer af Tvistighedsnævnet deltaget Mogens Kroman (formand), advokat Tine  

 B.
Skyum og konsulent Pernille Knudsen (begge Dansk Arbejdsgiverforening),  

 samt  

 konsulent Lars  

  

 Gulmann  

  

 og advokat Peter  

  

 Nisbeth  

  

 (begge Landsorganisationen i Danmark). Derudover  

 har som særligt sagkyndigt medlem deltaget faglig sekretær i HK Hanne  

 Christensen og advokatfuldmægtig  

  

 Illa  

  

 Westrup, Dansk  

 Handel & Service.
 Tvistighedsnævnets  

 bemærkninger:
 4 medlemmer  

 af nævnet udtaler:
Den 20. december 2001 havde  

 klageren ikke lovligt forfald i den omstændighed, at politiet ønskede at  

 afhøre  

 ham om den vold, han havde forøvet den 16. december.
Klageren fik  

  

 Ds  

  

 accept til at tage med politiet under urigtig angivelse  

 af, at han skulle hjælpe politiet som vidne.
Den følgende dag fastholdt  

 klageren over for C sin urigtige forklaring, på trods af  

  

 Cs  

  

 direkte opfordring til ham om at sige sandheden.
Det må lægges til grund, at  

 E  

 på ophævelsestidspunktet stadig havde en vis ansættelsesmæssig tilknytning  

 til  

 indklagede, selvom han ikke havde været i arbejde i klagerens  

 ansættelsesperiode.
Efter en samlet vurdering af disse omstændigheder finder  

 vi, at indklagede var berettiget til at ophæve uddannelsesaftalen.
Det  

 bemærkes  

 i den forbindelse, at der helt åbenbart ikke er udvist nogen passivitet fra  

 indklagedes side.
 3 medlemmer  

 af nævnet udtaler:
Vi finder ikke, at det kan lægges  

 til grund, at E i klagerens ansættelsestid havde noget ansættelsesforhold til  

 indklagede.
Klageren har således gjort sig skyldig i vold over for en  

 udenforstående tredjemand, og dette voldsforhold i sig selv kan ikke begrunde  

 en ophævelse af uddannelsesaftalen.
Det var ukorrekt af klageren at meddele  

 indklagede urigtige oplysninger om baggrunden for fraværet den 20. december  

 2001 og dagen efter.
Klageren var imidlertid forståeligt nok rystet, og da  

 indklagede ikke havde krav på oplysninger om et endnu ikke afgjort strafbart  

 forhold finder vi ikke fuldt tilstrækkeligt grundlag for at fastslå, at  

 uddannelsesaftalen kunne ophæves.
Efter stemmeafgivningen har vi ikke  

 anledning  

 til at tage stilling til størrelsen af en godtgørelse til klageren.
 Der afsiges kendelse efter  

 stemmeflertallet.
 T h i  

    

  

 b e s t  

 e m  

  

 m  

  

 e s :
 Indklagede, virksomhed B v/C,  

 frifindes.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
