 Finanstilsynet meddelte, at der ikke i den gældende lovgivning var  

 hjemmel til at forhøje en registreret aktiestykstørrelse fra 100 kr.
 til 1000 kr.
I forbindelse med konverteringen af de børsnoterede aktier m.v. til  

 fondsaktiver i Værdipapircentralen blev et selskabs aktier registreret med en  

 aktie-stykstørrelse på 100 kr., uanset aktiestørrelsen i henhold til  

 selskabets vedtægter var 1.000 kr.
Selskabet ønskede aktiestørrelsen på 1.000  

 kr. bibeholdt (og stykstørrelsen i Værdipapircentralen forhøjet til 1.000  

 kr.). Tilsynet meddelte det aktieudstedende institut, at man var af den  

 opfattelse, at der ikke i den gældende lovgivning er hjemmel til at  

 gennemføre en forhøjelse af den anvendte stk. størrelse af et aktieselskabs  

 aktier, og at en sådan forhøjelse under alle omstændigheder ville kræve  

 samtykke fra alle kontohavere.
