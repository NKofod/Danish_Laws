Bekendtgørelse om regnskab og revision  

 efter lov om byfornyelse I medfør af § 129, stk. 2, og 197, stk. 7, i lov om  

 byfornyelse, jf. lovbekendtgørelse nr. 664 af 17. august 1999,  

 fastsættes:
Kapitel 1 Regnskabsaflæggelse for helhedsorienteret  

 byfornyelse jf. kap 2 i lov om byfornyelse § 1. By- og Boligministeriet fastsætter i  

 tilsagnet om offentlig støtte til finansiering af udgifter til  

 gennemførelse af en beslutning om helhedsorienteret byfornyelse efter  

 lov om byfornyelse kapitel 2, en frist for kommunalbestyrelsens indsendelse  

 af endeligt regnskab for de aktiviteter, der er omfattet af beslutningen til  

 By- og Boligministeriet.
Fristen fastsættes til en dato, der ligger  

 senest 6 måneder efter den fastsatte frist for gennemførelsen af  

 beslutningen, jf. lov om byfornyelse § 5, stk. 4.
§ 2. Kommunalbestyrelsens endelige regnskab over  

 udgifterne opgøres pr. skæringsdag.
Ved skæringsdagen  

 forstås afslutningen af de aktiviteter, der er omfattet af  

 beslutningen.
 § 3. Regnskabet revideres af vedkommende kommunes  

 revision, før det i henhold til § 1 indsendes til By- og  

 Boligministeriet.
Kapitel 2 Regnskabsaflæggelse for bygningsfornyelse jf.  kap  

 3 i lov om byfornyelse § 4. Kommunalbestyrelsen fastsætter i  

 tilsagnet om offentlig støtte, til finansiering af bygningsfornyelse  

 m.v. efter lov om byfornyelse kapitel 3, en frist for ejerens indsendelse af  

 endeligt byggeregnskab.
Fristen fastsættes til en dato, der ligger  

 senest 3 måneder efter den fastsatte frist for  

 færdiggørelsen af ombygningsarbejderne.
§ 5. Ejerens endelige regnskab over  

 ombygningsudgifterne opgjort pr. skæringsdag indsendes til  

 kommunalbestyrelsen.
Ved skæringsdagen forstås den fysiske  

 afslutning af arbejderne.
Regnskabet skal indeholde fyldestgørende  

 regnskabsoplysninger, som kan danne grundlag for kommunalbestyrelsens  

 godkendelse.
Stk. 2. Regnskabet vedlægges kopi af fakturaer  

 vedrørende samtlige ombygningsudgifter.
Kommunalbestyrelsen kan  

 træffe beslutning om at fravige kravet i 1. pkt., såfremt en  

 registreret eller statsautoriseret revisor eller Kommunernes  

 Revisionsafdeling attesterer, at ombygningsudgifter og omkostninger, medtaget  

 i byggeregnskabet, er omfattet af kommunalbestyrelsens tilsagn om  

 støtte i henhold til lov om byfornyelse.
Stk. 3. Samtidig med indsendelsen af byggeregnskabet  

 oplyser ejeren størrelsen i pct. p.a. af løbende  

 byggelånsrenter fra skæringsdagen, restgælden på  

 byggelånet og datoen for a'contobelåning samt eventuelle udgifter  

 til låneoptagelse m.v., som skal afholdes efter regnskabstidspunktet.  

 Endvidere oplyses den stigning i den månedlige leje, som følger  

 af arbejdernes udførelse, og som ejeren foreløbig  

 opkræver.
Stigningen skal modregnes i byggelånsrenterne for  

 perioden fra indflytningstidspunktet, indtil den endelige finansiering er  

 gennemført.
 Stk. 4. Kommunalbestyrelsen kan indhente supplerende  

 regnskabsoplysninger hos ejeren, såfremt det skønnes  

 nødvendigt for den endelige regnskabsgodkendelse.
Kommunalbestyrelsens godkendelse af regnskabet § 6. Kommunalbestyrelsen skal foretage endelig  

 godkendelse af ejerens regnskab over de støtteberettigede  

 ombygningsudgifter senest 6 måneder efter fra ejeren at have modtaget  

 fyldestgørende oplysninger, som muliggør godkendelsen.
Stk. 2. Det tab, som ejeren bliver påført  

 som følge af, at kommunalbestyrelsen ikke har foretaget  

 regnskabsgodkendelsen indenfor den i stk. 1 nævnte frist,  

 erstattes ejeren af kommunalbestyrelsen efter de almindelige  

 erstatningsretlige regler.
Kommunalbestyrelsens udgifter efter 1. pkt.  

 refunderes ikke af staten, og belaster ikke kommunens investeringsramme til  

 bygningsfornyelse.
 § 7. Kommunalbestyrelsen skal foretage en  

 gennemgang af det indsendte byggeregnskab i umiddelbar tilknytning til  

 modtagelsen med henblik på at konstatere, om oplysningerne er  

 fyldestgørende.
Stk. 2. Er regnskabsoplysningerne efter  

 kommunalbestyrelsens skøn ikke fyldestgørende, skal  

 kommunalbestyrelsen uden ophør rekvirere de nødvendige  

 oplysninger hos ejeren.
Henvendelsen til ejeren skal være skriftlig og  

 skal angive, hvilke oplysninger, kommunalbestyrelsen finder nødvendige  

 for regnskabsgodkendelsen samt i hvilken form, oplysningerne ønskes  

 modtaget.
Kommunalbestyrelsen skal endvidere henlede ejerens  

 opmærksomhed på, at den i § 6 fastsatte 6 måneders  

 frist for kommunalbestyrelsens godkendelse af regnskabet først  

 løber fra det tidspunkt, hvor kommunalbestyrelsen har modtaget  

 fyldestgørende regnskabsoplysninger fra ejeren.
Endelig skal  

 kommunalbestyrelsen henlede ejerens opmærksomhed på den i  

 tilsagnet fastsatte frist for indsendelse af byggeregnskab, jf. § 4,  

 samt konsekvenserne af fristens overskridelse, jf. § 9, stk. 2.
 § 8. Kommunalbestyrelsen påser ved  

 regnskabsgodkendelsen, at byggeregnskabet aflægges i overensstemmelse  

 med det meddelte tilsagn om offentlig støtte.
 Stk. 2. Kommunalbestyrelsen påser, at  

 ombygningsudgifter og omkostninger, der er medtaget i regnskabet, er i  

 overensstemmelse med lov om byfornyelse samt de i medfør af loven  

 fastsatte forskrifter.
Stk. 3. Kommunalbestyrelsen påser, at alle udgifter  

 i byggeregnskabet er endeligt opgjorte.
Dog kan der afsættes  

 beløb til afholdelse af enkelte udgifter.
Kommunalbestyrelsen  

 fastsætter samtidig med regnskabsgodkendelsen en frist på  

 højst 6 måneder for indsendelse af dokumentation for afholdelsen  

 af afsatte beløb.
Kommunalbestyrelsen kan forlænge fristen,  

 når særlige forhold taler herfor.
Overholdes fristen ikke eller  

 forbruges de afsatte beløb ikke, nedsættes de  

 støtteberettigede udgifter med de udokumenterede afsatte  

 beløb.
 § 9. Kommunalbestyrelsen tillægger ved den  

 endelige godkendelse af byggeregnskabet regnskabssummen et beløb, som  

 på grundlag af ejerens oplysninger, jf. § 5, stk. 3,  

 udgør beregnede støtteberettigede udgifter i tidsrummet fra  

 skæringsdagen indtil optagelsen af det endelige lån, dog senest  

 den af kommunalstyrelsen fastsatte dato, jf. § 10.
 Stk. 2. Ved beregningen efter stk. 1, bortses fra  

 det tidsrum, hvormed fristen efter § 4 er overskredet.
 § 10. I regnskabsgodkendelsen fastsætter  

 kommunalbestyrelsen datoen for optagelse af det endelige lån, samt  

 fastsætter efter hvilke regler endnu ikke finansierede udgifter skal  

 ske.
 § 11. Kommunalbestyrelsen fremsender samtidig med  

 regnskabsgodkendelsen kopi af regnskabsgodkendelsen til Finansstyrelsen, det  

 af støttemodtageren angivne realkreditinstitut samt Byggeskadefonden  

 vedrørende bygningsfornyelse.
Kapitel 3 Regnskabsaflæggelse for bygningsforbedringsudvalg  

 jf.  kap 6 i lov om byfornyelse § 12. Udvalget aflægger hvert år  

 regnskab senest 3 måneder efter regnskabsårets udløb.
Stk. 2. Regnskabet skal bl.a. indeholde oplysninger  

 om 1)	udlån trukket på kommunens investeringsramme til  

 bygningsfornyelse, 2)	udlån hidrørende fra private midler, 3)	udlån hidrørende fra tilbagebetalte lån, 4)	private bidrag, 5)	tilbagebetalte lånebeløb fordelt på offentlige og  

 private midler, og 6)	udvalgets samlede statslige aktiver.
 § 13. I tilknytning til årsregnskabet skal  

 udvalget aflægge en beretning, hvori der nærmere redegøres  

 for udvalgets arbejde, herunder antallet af ansøgninger og bevilgede  

 lån.
 § 14. Udvalgets regnskabsår er fra 1. januar  

 til 31. december.
 § 15. Regnskabet godkendes af udvalget og af  

 kommunalbestyrelsen senest 6 måneder efter regnskabsårets  

 udløb.
Kapitel 4 Kommunal årsopgørelse og  

 revisionserklæring § 16. Efter regnskabsårets afslutning skal  

 kommunalbestyrelsen udarbejde en opgørelse over:
Helhedsorienteret byfornyelse 1)	de i året afholdte kommunale udgifter jf. lov om byfornyelse §  

 7, 2)	den i året modtagne refusion jf. lov om byfornyelse § 8,  

 stk. 1, Bygningsfornyelse 3)	de i året afholdte kommunale udgifter i de enkelte  

 bygningsfornyelsesbeslutninger jf. lov om byfornyelse § 87, stk. 1  

 og 2, 4)	den i året modtagne refusion i henhold til § 88,  

 stk. 2, 5)	størrelsen af de for det enkelte projekt godkendte udgifter,  

 der kan optages til finansiering efter lov om byfornyelse § 61,  

 stk. 2, for så vidt angår endeligt godkendte regnskaber, 6)	størrelsen af de for det enkelte projekt godkendte udgifter,  

 der kan optages til finansiering efter lov om byfornyelse § 62,  

 stk. 1 og 2, for så vidt angår endeligt godkendte  

 regnskaber, Aftalt boligforbedring 7)	de i året afholdte kommunale udgifter jf. lov om byfornyelse §  

 95, stk. 3, 8)	den i året modtagne refusion jf. lov om byfornyelse § 95, stk.  

 4, Bygningsforbedringsudvalg 9)	de i året afholdte kommunale udgifter jf. lov om byfornyelse  

 § 125 og 126, 10)	den i året modtagne refusion jf. lov om byfornyelse §§  

 137, Stk. 2. Revisionserklæring vedrørende  

 opgørelsen af udgifter, modtaget refusion m.m. efter stk. 1,  

 afgives senest den 15. august hvert år af kommunalbestyrelsen til  

 Finansstyrelsen.
Revisionserklæringen afgives på et af By- og  

 Boligministeriet godkendt skema.
Kapitel 5 Revision § 17. Revision udføres af vedkommende  

 kommunes revision.
 Stk. 2. Kommunalbestyrelsen, eller ved revision af  

 regnskab efter denne bekendtgørelses kapitel 3,  

 bygningsforbedringsudvalget, skal give revisionen adgang til at foretage de  

 undersøgelser m.v., denne finder nødvendige, og skal  

 sørge for, at revisionen i øvrigt får de oplysninger og  

 den bistand, som revisionen anser for påkrævet for  

 udførelsen af hvervet.
 § 18. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revision af statens regnskaber m.v., jf.  

 lovbekendtgørelse nr. 3 af 7. januar 1997.
Stk. 2. Ved revisionen efterprøves om de af  

 kommunalbestyrelsen, eller ved revision af regnskab efter denne  

 bekendtgørelses kapitel 3, de af bygningsforbedringsudvalget, trufne  

 beslutninger er i overensstemmelse med lov om byfornyelse.
Endvidere  

 efterprøves, om regnskabet er rigtigt, og om de dispositioner, der er  

 omfattet af regnskabsaflæggelsen, herunder ombygningsudgifter og  

 afholdte kommunale udgifter, er i overensstemmelse med meddelte bevillinger,  

 love og andre forskrifter samt indgåede aftaler og sædvanlig  

 praksis.
Endvidere foretages en vurdering af, om der er taget skyldige  

 økonomiske hensyn ved forvaltningen af de midler, der er omfattet af  

 regnskabet og de kommunale udgifter.
 Stk. 3. Ved revisionen efterprøves om  

 kommunalbestyrelsens reservation eller meddelelse af tilsagn om tilskud jf.  

 kapitel 5 i lov om byfornyelse er lovlig.
 Stk. 4. Revisionen må i øvrigt  

 tilrettelægges under hensyn til dens betydning for statslige  

 myndigheders styring og kontrol.
 § 19. Ved udførelsen af den i § 18  

 nævnte revision må revisor efterprøve, om kommunens  

 forretningsgang og sagsbehandling indenfor de berørte områder,  

 herunder evt. anvendelse af EDB-systemer, er hensigtsmæssig og  

 betryggende.
 Stk. 2. Revisionen kan udføres ved stikprøvevise  

 undersøgelser, og skal omfatte et antal sager omfattet af lov om  

 byfornyelse kapitel 3,5,6,7,8 og 9. Dog omfatter revision jf. § 3 alle  

 sager om helhedsorienteret byfornyelse.
 § 20. Ved revisionen lægges særlig  

 vægt på efterprøvning af:
Helhedsorienteret byfornyelse 1)	at byggeudgifter og omkostninger medtaget i regnskabet er omfattet  

 af By- og Boligministeriets tilsagn om refusion i henhold til lov om  

 byfornyelse, 2)	at beslutningen om helhedsorienteret byfornyelse jf. lov om  

 byfornyelse § 5, stk. 4, er gennemført, 3)	at frist for gennemførelse af beslutningen jf. § 1, er  

 overholdt, 4)	at arbejderne ikke er igangsat, før tilsagn om refusion er  

 meddelt af By- og Boligministeriet jf. lov om byfornyelse § 8, stk.  

 2.
 5)	at eventuelle andre vilkår for tilsagnet er  

 overholdt.
Bygningsfornyelse 6)	beslutningens og finansieringens lovlighed, 7)	lovligheden af de godkendte udgifter, jf. bekendtgørelse om  

 støtte berettigede udgifter til bygningsfornyelse m.v. efter lov om  

 byfornyelse, 8)	fordeling af de godkendte udgifter på forbedringsdel og  

 tabsdel, 9)	størrelsen af »førlejen« og den godkendte leje efter  

 forbedring, 10)	renteberegninger, 11)	modregning af huslejestigning på byggelånet, 12)	lovligheden af omfanget af de kommunale udgifter, 13)	indtægter i forbindelse med salg af ombyggede ejendomme og  

 ryddede grunde.
14)	værdiansættelse af kommunale ejendomme 15)	tilsagn efter lov om byfornyelse § 92 og § 93 om  

 forhøjet refusion 16)	kommunens tilrettelæggelse af kontrolprocedure ved boligers  

 statusskift samt opgørelse af støttebortfald ved statusskift  

 jf. lov om byfornyelse § 71, stk. 2, 17)	kommunens tilrettelæggelse af kontrolprocedure ved salg af  

 ejerlejligheder og ejerboliger samt opgørelse af støttebortfald  

 jf. lov om byfornyelse § 68, stk. 3, og § 70, stk. 1, 2  

 og 4, 18)	kommunens tilrettelæggelse af kontrolprocedure ved  

 ændret anvendelse af erhvervslokaler samt opgørelse af  

 støttebortfald jf. lov om byfornyelse § 73,  

 stk. 3.
Aftalt boligforbedring 19)	at kommunalbestyrelsens fordeling af investeringsramme er foretaget  

 i henhold til de kriterier kommunen har fastsat for prioriteringen af  

 ansøgninger, 20)	overholdelse af fristen for kommunalbestyrelsens viderebringelse af  

 meddelelser, jf. bekendtgørelse om aftalt boligforbedring nr. 928 af  

 15. dec. 1998, § 30, stk. 1, 21)	overholdelse af fristen for kommunalbestyrelsens indberetning, jf.  

 bekendtgørelse om aftalt boligforbedring nr. 928 af 15. dec. 1998  

 § 30, stk. 2, 22)	at kommunens indberetning til ABF 99 er korrekt Bygningsforbedringsudvalg 23)	beslutningens lovlighed 24)	lovligheden af de godkendte udgifter 25)	lovligheden af omfanget af de kommunale udgifter.
 § 21. Den årlige opgørelse af de  

 afholdte kommunale udgifter og modtaget refusion, jf. § 16, skal af  

 revisor forsynes med påtegning, hvoraf det fremgår, at  

 opgørelsen er revideret, og at revisionen er udført i  

 overensstemmelse med reglerne i denne bekendtgørelse og kommunens  

 revisionsregulativ.
 Stk. 2. Såfremt den udførte revision har  

 givet anledning til bemærkninger, skal disse forså vidt  

 angår § 20, pkt. 1-5 fremsendes til By- og Boligministeriet sammen  

 med regnskabet jf. § 3, og for så vidt angår § 20, pkt.  

 6-25 fremgå af den i § 22 nævnte revisionsberetning.
§ 22. Revisor afgiver hvert år, senest  

 samtidig med afgivelsen af beretning om revision af kommunens øvrige  

 regnskaber, beretning om revisionen i henhold til denne  

 bekendtgørelse.
Beretningen skal ikke omfatte eventuelle  

 bemærkninger vedrørende § 20, pkt. 1-5.
Stk. 2. I beretningen redegøres for den  

 udførte revision, samt for alle væsentlige forhold, der har  

 givet anledning til bemærkninger.
Der redegøres endvidere for  

 forhold af principiel eller økonomisk betydning, herunder  

 tilfælde, hvor fortolkning af gældende regler giver anledning til  

 tvivl.
§ 23. Kommunalbestyrelsen oversender revisionens  

 beretning sammen med besvarelsen af eventuelle revisionsbemærkninger  

 til vedkommende kommunale tilsynsmyndighed senest samtidig med oversendelsen  

 af beretningen om revisionen af kommunens øvrige regnskaber.
Samtidig  

 sender kommunalbestyrelsen et eksemplar af besvarelsen til revisor.
 Stk. 2. Har revisor fremført bemærkninger,  

 og skønner tilsynsmyndigheden, at der ikke af kommunalbestyrelsen er  

 truffet de nødvendige foranstaltninger til at berigtige forholdet,  

 indberettes sagen ledsaget af tilsynsmyndighedens bemærkninger til By-  

 og Boligministeriet.
 § 24. I tilfælde af revisorskifte skal den  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 25. Bekendtgørelsen træder i kraft  

 den 1. august 2000, og har virkning for beslutninger efter lov om  

 byfornyelse, som er truffet efter denne dato.
 Stk. 2. § 16 har dog virkning for  

 årsopgørelser og revisionserklæringer, der vedrører  

 regnskabsåret 1999.
 Stk. 3. Bekendtgørelse nr. 461 af 14. juni 1999 om regnskab  

 og revision efter lov om byfornyelse ophæves med virkning fra den i  

 stk. 1, nævnte dato.
