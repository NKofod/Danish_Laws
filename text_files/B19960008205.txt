(For perioden fra den 1. marts 1996 til  

 den 31. december 1999) I medfør af tekstanmærkning nr. 53 i finansloven for 1996 fastsættes:
 § 1.  Center for IT-forskning er en kontraktstyret  

 institution under Forskningsministeriet.
Stk. 2.  Der afsættes på de årlige finanslove en  

 bevilling til ordinær drift af centeret samt en projektpulje.
Centeret kan  

 oppebære indtægter fra andre offentlige myndigheder og fonde samt private  

 virksomheder til både ordinær drift og til forøgelse af projektpuljen.
 Stk. 3.  Centerets engelske navn er: »The Danish  

 National Centre for IT Research«.
Formål § 2.  Centeret har til formål at fastholde og udbygge  

 dansk forskning på informationsteknologiområdet (IT-området) - herunder  

 softwareforskning - med udgangspunkt i de fremmeste IT-forskningsmiljøer i  

 Danmark, herunder Stk. 2.  Målene for indsatsområderne efter stk. 1  

 fastlægges ved indgåelse af en resultatkontrakt mellem Forskningsministeriet  

 og centeret.
Bestyrelsen § 3.  Centerets øverste ledelse er bestyrelsen.  

 Bestyrelsen består af en formand og 8 medlemmer, der skal have både faglig og  

 generel samfundsmæssig indsigt.
Forskningsministeren beskikker formanden og  

 bestyrelsesmedlemmerne.
 Stk. 2.  Bestyrelsens medlemmer beskikkes for 4 år.  

 Genbeskikkelser kan finde sted.
 § 4.  Forskningsministeren kan afsætte bestyrelsen,  

 hvis den groft tilsidesætter sine forpligtigelser.
§ 5.  Bestyrelsen fastsætter selv sin  

 forretningsorden.
Heri fastsættes regler om ordinær mødevirksomhed, om  

 indkaldelse til ekstraordinære møder samt varsler for lovligt indkaldte  

 møder.
Formanden kan træffe beslutning om indkaldelse af møde med et kortere  

 varsel, når særlige omstændigheder foreligger.
Stk. 2.  Bestyrelsen er beslutningsdygtig, når formanden  

 og mindst 5 medlemmer er til stede.
Beslutning om indstilling til  

 Forskningsministeriet af ændring af vedtægterne kan kun træffes, når hele  

 bestyrelsen er til stede.
Beslutninger træffes ved simpel stemmeflerhed.
I  

 tilfælde af stemmelighed er formandens stemme afgørende.
 Stk. 3.  Der føres beslutningsprotokol over bestyrelsens  

 forhandlinger.
 Stk. 4.  Centerchefen deltager i bestyrelsens møder uden  

 stemmeret, jf. § 8.
§ 6.  Bestyrelsen træffer beslutning om de overordnede  

 rammer for centerets aktiviteter og budget.
Bestyrelsen vedtager på grundlag  

 af et forslag udarbejdet af centerchefen en årlig arbejdsplan med tilhørende  

 budget.
Arbejdsplanen deles op i aktiviteter og ressourceforbrug til  

 centerets ordinære drift samt aktiviteter og ressourceforbrug af  

 projektpuljen.
Stk. 2.  Bestyrelsen træffer beslutning om anvendelsen  

 af projektpuljen.
Bestyrelsen kan i sin forretningsorden delegere denne  

 kompetence til centerchefen efter faste kriterier eller i konkrete tilfælde.
 Stk. 3.  Efter arbejdsplanens vedtagelse træffer  

 centerchefen beslutning om anvendelse af de midler, der er afsat til  

 centerets ordinære drift.
 Stk. 4.  Bestyrelsen godkender det af centerchefen  

 udarbejdede regnskab.
Stk. 5.  Centerchefen kan indgå kontrakter om, at  

 centeret påtager sig eksternt finansierede opgaver på grundlag af en  

 bemyndigelse givet af bestyrelsen.
Bestyrelsen træffer beslutning om,  

 hvorvidt denne bemyndigelse skal ske som en generel bemyndigelse eller i  

 konkrete tilfælde.
Samarbejdsprojekter, som kræver medfinansiering fra  

 centerets projektpulje, skal normalt optages på arbejdsplanen og vedtages af  

 bestyrelsen i overensstemmelse med stk. 1. Indgåelse i løbet af året af  

 samarbejdskontrakter herudover skal godkendes af bestyrelsen, medmindre den  

 har delegeret kompetencen til centerchefen.
 Stk. 6.  Projektpuljen må kun anvendes til at finansiere  

 den offentlige del af budgettet for et samarbejdsprojekt mellem en eller  

 flere offentlig institutioner og en eller flere private virksomheder.  

 Bestyrelsen træffer beslutning om medfinansieringsprocenten for den private  

 part i et samarbejdsprojekt enten som en generel retningslinie eller konkret.
 Stk. 7.  For særlige opgaver pålagt centeret af  

 Forskningsministeriet følges reglerne i § 11.
 § 7.  Bestyrelsens afgørelser kan ikke indbringes for  

 anden administrativ myndighed, jf. dog stk. 2.
 Stk. 2.  Klager over bestyrelsens afgørelser vedrørende  

 løn- og ansættelsesvilkår kan indbringes for Forskningsministeriet inden 4  

 uger efter, at afgørelsen er truffet.
Centerchefen § 8.  Centerets daglige ledelse varetages af  

 centerchefen under ansvar over for bestyrelsen.
Centerchefen disponerer inden  

 for de overordnede rammer, som bestyrelsen har fastlagt for centerets virke,  

 og med ansvar for, at gældende regler overholdes.
Centerchefen aflægger  

 regnskab over for bestyrelsen.
Stk. 2.  Forskningsministeren ansætter og afskediger  

 centerchefen efter indstilling fra bestyrelsen.
Centerchefen skal have en  

 stærk forskningsbaggrund inden for IT-området.
Stillingen som centerchef er  

 indtil videre tidsbegrænset jf. § 9.
 Stk. 3.  Centerchefen ansætter og afskediger centerets  

 øvrige personale.
Ansættelser § 9.  Ansættelser sker tidsbegrænset i indtil 4 år,  

 jf. § 8, stk. 3. Dog må kontrakten ikke løbe længere end til den 31. december  

 1999.
 Stk. 2.  Den ansatte kan forlange, at centerchefen  

 senest 3 måneder før udløbet af den tidsbegrænsede ansættelse tager stilling  

 til, om ansættelsen skal forlænges eller opretholdes.
Repræsentantskabet § 10.  Bestyrelsen nedsætter et rådgivende organ  

 kaldet repræsentantskabet bestående af repræsentanter for Stk. 2.  Repræsentantskabets opgave består i at følge og  

 inspirere centerets virksomhed på enkeltområder samt ved et årligt møde at  

 deltage i evalueringen af centerets virksomhed.
Stk. 3.  Bestyrelsen sørger for indkaldelse til og  

 afholdelse af møde i repræsentantskabet mindst en gang om året.
Bestyrelsen  

 fastlægger listen over institutioner, virksomheder mv., der skal indbydes til  

 sådanne møder.
Opgaver i forhold til Forskningsministeriet § 11.  Forskningsministeriet kan efter behov pålægge  

 centeret at varetage særlige udredningsopgaver i tilknytning til ministeriets  

 løbende strategi- og analysearbejde i overensstemmelse med centerets formål  

 mod fuld udgiftsdækning.
Forvaltningen af sådanne særbevillinger sker på  

 vilkår, der fastlægges ved indgåelse af aftalen, herunder eventuelle  

 fravigelse fra reglerne i § 6.
 Stk. 2.  Forskningsministeriet kan ikke pålægge centeret  

 at afsætte midler af projektpuljen til særlige opgaver prioriteret af  

 ministeriet.
 § 12.  Centeret afgiver til forskningsministeren en  

 årsberetning med oplysninger om centerets samlede virksomhed.
 § 13.  Forskningsministeriet kan afkræve centeret  

 enhver oplysning om dets drift og virksomhed.
Etableringsperiode og evaluering § 14.  Forskningsministeriet iværksætter i 1998 en  

 evaluering af centerets virksomhed og afgiver på grundlag af rapporten herom  

 samt på grundlag af bestyrelsens kommentarer til rapporten indstilling om  

 centerets eventuelle videreførsel, herunder vilkår herfor, samt justering af  

 dets formål og arbejdsopgaver.
Regnskab og revision § 15.  Forskningscenterets regnskabsår er finansåret.
 Stk. 2.  Før regnskabsårets begyndelse vedtager  

 bestyrelsen et driftsbudget, som skal godkendes af Forskningsministeriet.
 Stk. 3.  Centerchefen udarbejder månedlige  

 regnskabsoversigter, som sendes til Forskningsministeriet og Rigsrevisionen.  

 Efter hvert regnskabsårs afslutning aflægger bestyrelsen senest den 1. maj  

 regnskab over for Forskningsministeriet.
Stk. 4.  Regnskabet skal omfatte driftsregnskab,  

 kasseregnskab, status og beholdninger.
Forskningscenterets regnskabsføring  

 skal følge statens almindelige regler, jf.
Finansministeriets bekendtgørelse  

 om statens regnskabsvæsen mv. og Finansministeriets cirkulære om udarbejdelse  

 af institutionsinstrukser vedrørende regnskabsvæsenets tilrettelæggelse.
Stk. 5.  Det godkendte og underskrevne regnskab afgives  

 af bestyrelsen til Forskningsministeriet.
Forskningsministeriet afgiver  

 regnskabet til Rigsrevisionen.
 Stk. 6.  Forskningscenterets regnskab revideres af  

 Rigsrevisionen i henhold til § 2 i lov om revisionen af statens regnskaber.
Ikrafttræden § 16.  Bekendtgørelsen træder i kraft den 1. marts  

 1996 og har virkning for perioden fra den 1. marts 1996 til den 31. december  

 1999.
