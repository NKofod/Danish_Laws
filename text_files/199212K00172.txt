Nr LSF 172 Forslag til Lov om arbejdsgiverens pligt til at underrette lønmodtageren  

 om vilkårene for ansættelsesforholdet(* 1) Fremsat af arbejdsministeren (Kirkegaard) den 14. januar 1993 Vedtaget ved tredjebehandling den 8. juni 1993 Lov nr. 392 af 22/06/1993 Anvendelsesområde § 1. Denne lov gælder for alle lønmodtagere, hvis  

 ansættelsesforhold har en varighed på mere end 1 måned, og hvis  

 gennemsnitlige ugentlige arbejdstid overstiger 8 timer.
Loven gælder ikke for  

 personer, som er omfattet af sømandsloven.
 Stk. 2. Som lønmodtagere anses personer, der modtager vederlag for  

 personligt arbejde i tjenesteforhold.
 Stk. 3. Loven finder ikke anvendelse, i det omfang en pligt for  

 arbejdsgiveren til at give lønmodtageren oplysninger om ansættelsesforholdet  

 følger af kollektiv overenskomst og denne indeholder regler, der som minimum  

 svarer til bestemmelserne i direktiv nr. 91/533 om arbejdsgiverens pligt til  

 at underrette arbejdstageren om vilkårene for arbejdskontrakten eller  

 ansættelsesforholdet.
 Stk. 4. Loven kan ikke ved aftale fraviges til ugunst for  

 lønmodtageren, jf. dog stk. 3.
 Stk. 5. Arbejdsministeren kan bestemme, at lønmodtagere, som har  

 lejlighedsvist arbejde eller arbejde af særlig karakter, ikke skal være  

 omfattet af denne lov.
Arbejdsgiverens oplysningspligt § 2. Arbejdsgiveren skal senest 1 måned efter, at  

 ansættelsesforholdet er påbegyndt, give lønmodtageren oplysninger om de  

 forhold, der er opregnet nedenfor i stk. 2, nr. 1-10.
 Stk. 2. Arbejdsgiverens oplysningspligt omfatter følgende  

 oplysninger:
 1) Arbejdsgiverens og lønmodtagerens navn og adresse.
 2) Arbejdsstedets beliggenhed eller i mangel af et fast arbejdssted eller  

 et sted, hvor arbejdet hovedsagelig udføres, oplysning om, at lønmodtageren  

 er beskæftiget på forskellige steder, og om hovedsæde eller arbejdsgiverens  

 adresse.
 3) Beskrivelse af arbejdet eller angivelse af lønmodtagerens titel, rang,  

 stilling eller jobkategori.
 4) Ansættelsesforholdets begyndelsestidspunkt.
 5) Ansættelsesforholdets forventede varighed, hvor der ikke er tale om  

 tidsubestemt ansættelse.
 6) Lønmodtagerens rettigheder med hensyn til betalt ferie, herunder om der  

 udbetales løn under ferie.
 7) Varigheden af lønmodtagerens og arbejdsgiverens opsigelsesvarsler eller  

 reglerne herom.
8) Den gældende eller aftalte løn, som lønmodtageren har ret til ved  

 ansættelsesforholdets påbegyndelse, og tillæg og andre løndele, der ikke er  

 indeholdt heri, f.eks. pensionsbidrag og eventuel kost og logi.
Endvidere  

 skal der oplyses om lønnens udbetalingsterminer.
 9) Den normale daglige eller ugentlige arbejdstid.
10) Angivelse af, hvilke kollektive overenskomster eller aftaler der  

 regulerer arbejdsforholdet.
Hvis der er tale om overenskomster eller aftaler  

 indgået af parter uden for virksomheden, skal det endvidere oplyses, hvem  

 disse parter er.
 Stk. 3. Oplysningerne kan gives i følgende dokumenter:
1) en skriftlig erklæring, som indeholder alle de i stk. 2, nr. 1-10,  

 anførte oplysninger bortset fra de oplysninger, der eventuelt er givet i et  

 af de nedenfor i nr. 2-4 nævnte dokumenter, 2) en skriftlig arbejdskontrakt, 3) et ansættelsesbrev eller 4) et eller flere andre dokumenter, forudsat at mindst eet af disse  

 indeholder samtlige oplysninger nævnt i stk. 2, nr. 1-4, 8 og 9.
 Stk. 4. For så vidt angår oplysningerne i stk. 2, nr. 6-9, anses  

 oplysningspligten for at være opfyldt, hvis der i de dokumenter, som er  

 omtalt i stk. 3, henvises til love, administrative bestemmelser,  

 vedtægtsmæssige bestemmelser eller kollektiv overenskomst, der gælder for de  

 pågældende forhold.
Udstationerede arbejdstagere § 3. Hvis lønmodtageren skal udføre sit arbejde i et eller flere  

 andre lande og arbejdets varighed overstiger en måned, skal det eller de i §  

 2, stk. 3, nævnte dokumenter være lønmodtageren i hænde inden afrejsen.
Ud  

 over de oplysninger, som fremgår af § 2, stk. 2, skal dokumentet/dokumenterne  

 indeholde følgende supplerende oplysninger:
1) varigheden af det arbejde, der udføres i udlandet, 2) den valuta, som lønnen udbetales i, 3) i givet fald de fordele i kontanter og naturalier, der er forbundet med  

 opholdet i udlandet, 4) i givet fald vilkårene for lønmodtagerens tilbagevenden til hjemlandet, 5) om der er taget skridt til at få udstedt de nødvendige attester i  

 forbindelse med udstationeringen.
 Stk. 2. For så vidt angår oplysninger, der er omfattet af stk. 1,  

 nr. 2 og 3, kan de gives i det eller de i § 2, stk. 3, nævnte dokumenter ved  

 en henvisning til de love, administrative bestemmelser, vedtægtsmæssige  

 bestemmelser eller kollektive overenskomster, der gælder for de pågældende  

 forhold.
Ændring af ansættelsesvilkårene § 4. Arbejdsgiveren skal ved enhver ændring af de i § 2, stk. 2,  

 og § 3, stk. 1, omhandlede forhold hurtigst muligt og senest 1 måned efter  

 den dato, hvor ændringen træder i kraft, give lønmodtageren skriftlig besked  

 herom.
Det gælder dog ikke, hvis ændringen skyldes ændringer i de love,  

 administrative bestemmelser, vedtægtsmæssige bestemmelser eller kollektive  

 overenskomster, som arbejdsgiveren efter § 2, stk. 4, eller § 3, stk. 2, kan  

 henvise til.
Manglende overholdelse af oplysningspligten § 5. Spørgsmål om, hvorvidt arbejdsgiveren har overholdt sin  

 oplysningspligt efter loven, afgøres af Arbejdsmarkedets Ankenævn.
 Stk. 2. Arbejdsministeren fastsætter efter forhandling med  

 arbejdsmarkedets parter nærmere regler om Arbejdsmarkedets Ankenævns  

 sammensætning og kompetence i forbindelse med nævnets behandling af sager  

 efter loven.
§ 6. Hvis arbejdsgiveren ikke har overholdt sin oplysningspligt,  

 kan lønmodtageren tilkendes en godtgørelse ved domstolene.
Arbejdsministeren  

 fastsætter efter forhandling med arbejdsmarkedets parter regler om  

 godtgørelsens størrelse.
Ikrafttræden § 7. Loven træder i kraft den 1. juli 1993 og har virkning for  

 aftaler om ansættelsesforhold, som indgås den 1. juli 1993 eller senere.
 Stk. 2. Loven gælder ikke for Færøerne og Grønland.
Overgangsbestemmelse § 8. For så vidt angår aftaler om ansættelsesforhold, som er  

 indgået før 1. juli 1993, og som fortsat består efter den 1. juli 1993, er  

 arbejdsgiveren på lønmodtagerens anmodning forpligtet til senest 2 måneder  

 efter anmodningen at give lønmodtageren de oplysninger, som lønmodtageren  

 ikke i forvejen har fået skriftligt, vedrørende de i § 2, stk. 3, nr. 1-10,  

 nævnte forhold, i givet fald suppleret med oplysninger om de i § 4, stk. 1,  

 nr. 1-4, nævnte forhold.
Oprindeligt fremsat forslag Anvendelsesområde § 1. Denne lov gælder for alle lønmodtagere, hvis  

 ansættelsesforhold har en varighed på mere end 1 måned, og hvis  

 gennemsnitlige, ugentlige arbejdstid overstiger 8 timer.
Loven gælder ikke  

 for personer, som er omfattet af sømandsloven.
 Stk. 2. Som lønmodtagere anses personer, der modtager vederlag for  

 personligt arbejde i tjenesteforhold.
 Stk. 3. Loven finder ikke anvendelse i det omfang, en pligt for  

 arbejdsgiveren til at give lønmodtageren oplysninger om ansættelsesforholdet  

 følger af kollektiv overenskomst, og denne indeholder regler, der som minimum  

 svarer til bestemmelserne i direktiv nr. 91/533 om arbejdsgiverens pligt til  

 at underrette arbejdstageren om vilkårene for arbejdskontrakten eller  

 ansættelsesforholdet.
 Stk. 4. Loven kan ikke ved aftale fraviges til ugunst for  

 lønmodtageren, jf. dog stk. 3.
 Stk. 5. Arbejdsministeren kan bestemme, at lønmodtagere, som har  

 lejlighedsvis arbejde eller arbejde af særlig karakter, ikke skal være  

 omfattet af denne lov.
Arbejdsgiverens oplysningspligt § 2. Arbejdsgiveren skal senest 1 måned efter, at  

 ansættelsesforholdet er påbegyndt, give lønmodtageren oplysninger om de  

 forhold, der er opregnet nedenfor i stk. 2, nr. 1-10.
 Stk. 2. Arbejdsgiverens oplysningspligt omfatter følgende  

 oplysninger:
 1) Arbejdsgiverens og lønmodtagerens navn og adresse.
 2) Arbejdsstedets beliggenhed eller i mangel af et fast arbejdssted eller  

 et sted, hvor arbejdet hovedsagelig udføres, oplysning om, at lønmodtageren  

 er beskæftiget på forskellige steder, samt om hovedsæde eller arbejdsgiverens  

 adresse.
 3) Beskrivelse af arbejdet eller angivelse af lønmodtagerens titel, rang,  

 stilling eller jobkategori.
 4) Ansættelsesforholdets begyndelsestidspunkt.
 5) Ansættelsesforholdets forventede varighed, hvor der ikke er tale om  

 tidsubestemt ansættelse.
 6) Lønmodtagerens rettigheder med hensyn til betalt ferie, herunder om der  

 udbetales løn under ferie.
 7) Varigheden af lønmodtagerens og arbejdsgiverens opsigelsesvarsler eller  

 reglerne herom.
8) Den gældende eller aftalte løn, som lønmodtageren har ret til ved  

 ansættelsesforholdets påbegyndelse, samt tillæg og andre løndele, der ikke er  

 indeholdt heri, fx pensionsbidrag og eventuel kost og logi.
Endvidere skal  

 der oplyses om lønnens udbetalingsterminer.
 9) Den normale daglige eller ugentlige arbejdstid.
10) Angivelse af, hvilke kollektive overenskomster eller aftaler, der  

 regulerer arbejdsforholdet.
Hvis der er tale om overenskomster eller aftaler  

 indgået af parter uden for virksomheden, skal det endvidere oplyses, hvem  

 disse parter er.
 Stk. 3. Oplysningerne kan gives i følgende dokumenter:
1) en skriftlig erklæring, som indeholder alle de i stk. 2, nr. 1-10  

 anførte oplysninger, bortset fra de oplysninger, der eventuelt er givet i et  

 af de nedenfor i nr. 2-4 nævnte dokumenter, 2) en skriftlig arbejdskontrakt, 3) et ansættelsesbrev, eller 4) et eller flere andre dokumenter, forudsat at mindst eet af disse  

 indeholder samtlige oplysninger nævnt i stk. 2, nr. 1-4, 8 og 9.
 Stk. 4. For så vidt angår oplysningerne i stk. 2, nr. 6-9, anses  

 oplysningspligten for at være opfyldt, hvis der i de dokumenter, som er  

 omtalt i stk. 3, henvises til love, administrative bestemmelser,  

 vedtægtsmæssige bestemmelser eller kollektiv overenskomst, der gælder for de  

 pågældende forhold.
Udstationerede arbejdstagere § 3. Hvis lønmodtageren skal udføre sit arbejde i et eller flere  

 andre lande, og arbejdets varighed overstiger en måned, skal det eller de i §  

 2, stk. 3 nævnte dokumenter være lønmodtageren i hænde inden afrejsen.
Ud  

 over de oplysninger, som fremgår af § 2, stk. 2, skal dokumentet/dokumenterne  

 indeholde følgende supplerende oplysninger:
1) varigheden af det arbejde, der udføres i udlandet, 2) den valuta, som lønnen udbetales i, 3) i givet fald de fordele i kontanter og naturalier, der er forbundet med  

 opholdet i udlandet, 4) i givet fald vilkårene for lønmodtagerens tilbagevenden til hjemlandet.
 Stk. 2. For så vidt angår oplysninger, der er omfattet af stk. 1,  

 nr. 2 og 3, kan gives i det eller de i § 2, stk. 3 nævnte dokumenter ved en  

 henvisning til de love, administrative bestemmelser, vedtægtsmæssige  

 bestemmelser eller kollektive overenskomster, der gælder for de pågældende  

 forhold.
Ændring af ansættelsesvilkårene § 4. Arbejdsgiveren skal ved enhver ændring af de i § 2, stk. 2,  

 og § 3, stk. 1, omhandlede forhold hurtigst muligt og senest 1 måned efter  

 den dato, hvor ændringen træder i kraft, give lønmodtageren skriftlig besked  

 herom.
Det gælder dog ikke, hvis ændringen skyldes ændringer i de love,  

 administrative bestemmelser, vedtægtsmæssige bestemmelser eller kollektive  

 overenskomster, som arbejdsgiveren efter § 2, stk. 4, eller § 3, stk. 2, kan  

 henvise til.
Manglende overholdelse af oplysningspligten § 5. Spørgsmål om arbejdsgiveren har overholdt sin oplysningspligt  

 efter loven, afgøres af Arbejdsmarkedets Ankenævn.
 Stk. 2. Arbejdsministeren fastsætter efter forhandling med  

 arbejdsmarkedets parter nærmere regler om Arbejdsmarkedets Ankenævns  

 sammensætning og kompetence i forbindelse med nævnets behandling af sager  

 efter loven.
§ 6. Hvis arbejdsgiveren ikke har overholdt sin oplysningspligt,  

 kan lønmodtageren tilkendes en godtgørelse ved domstolene.
Arbejdsministeren  

 fastsætter efter forhandling med arbejdsmarkedets parter regler om  

 godtgørelsens størrelse.
Ikrafttræden § 7. Loven træder i kraft den 1. juli 1993 og har virkning for  

 aftaler om ansættelsesforhold, som indgås den 1. juli 1993 eller senere.
 Stk. 2. Loven gælder ikke for Færøerne og Grønland.
Overgangsbestemmelse § 8. For så vidt angår aftaler om ansættelsesforhold, som er  

 indgået før 1. juli 1993, og som fortsat består efter den 1. juli 1993, er  

 arbejdsgiveren på lønmodtagerens anmodning forpligtet til senest 2 måneder  

 efter anmodningen at give lønmodtageren de oplysninger, som lønmodtageren  

 ikke i forvejen har fået skriftligt, vedrørende de i § 2, stk. 3, nr. 1-10  

 nævnte forhold, i givet fald suppleret med oplysninger om de i § 4, stk. 1,  

 nr. 1-4, nævnte forhold.
Bemærkninger til lovforslaget Almindelige bemærkninger Forslaget gennemfører Rådets direktiv af 14. oktober 1991 om  

 arbejdsgiverens pligt til at underrette arbejdstageren om vilkårene for  

 arbejdskontrakten eller ansættelsesforholdet.
 Direktivet er optrykt som bilag til dette lovforslag.
Baggrunden for direktivet er, at der forventes større mobilitet i  

 arbejdsstyrken som følge af gennemførelsen af det indre marked.
Denne  

 mobilitet og de mange forskellige former for ansættelsesforhold og -aftaler,  

 der eksisterer i EF-landene, skaber behov for, at lønmodtagerne får ret til  

 at få præciseret de konkrete arbejdsvilkår og behov for at kunne føre bevis  

 for tidligere beskæftigelse.
Arbejdsgiveren får pligt til skriftligt at underrette lønmodtageren om  

 vilkårene for ansættelsesforholdet senest 1 måned efter, at arbejdet er  

 påbegyndt.
Oplysningspligten har til formål at klargøre lønmodtagernes  

 retstilling og skabe større gennemsigtighed på arbejdsmarkedet.
Oplysningspligten omfatter de væsentligste oplysninger vedrørende  

 ansættelsesforholdet, herunder bl.a. oplysninger om arbejdets art,  

 lønmodtagerens titel, ansættelsesforholdets begyndelsestidspunkt,  

 ferierettigheder, opsigelsesvarsler, løn og arbejdstid.
Hvis der er tale om  

 udstationerede lønmodtagere, skal arbejdsgiveren endvidere oplyse om  

 udstationeringens varighed, den valuta lønnen udbetales i, eventuelle fordele  

 i forbindelse med opholdet i udlandet og, hvis det er aftalt, hvad der skal  

 gælde ved lønmodtagerens tilbagevenden til Danmark.
 For så vidt angår de ansættelsesforhold, der er indgået aftale om før den  

 1. juli 1993 og som fortsat består efter denne dato, gælder, at  

 arbejdsgiveren efter anmodning skal give lønmodtageren tilsvarende  

 oplysninger, som hvis aftalen om arbejdsforholdet var indgået 1. juli 1993  

 eller senere.
 Loven finder ikke anvendelse, hvis en pligt for arbejdsgiveren til at give  

 lønmodtageren oplysninger om ansættelsesforholdet følger af kollektiv  

 overenskomst og denne indeholder regler, der som minimum svarer til  

 bestemmelserne i direktiv nr. 91/533 om arbejdsgiverens pligt til at  

 underrette arbejdstageren om vilkårene for arbejdskontrakten eller  

 ansættelsesforholdet.
Loven gælder for alle lønmodtagere, hvis ansættelsesforhold har en  

 varighed på mere end 1 måned, hvis gennemsnitlige ugentlige arbejdstid  

 overstiger 8 timer og hvis ansættelsesforhold ikke er omfattet af  

 sømandsloven.
Arbejdsministeren gives bemyndigelse til at undtage andre  

 grupper af lønmodtagere.
 Arbejdsmarkedets Ankenævn træffer afgørelse om, hvorvidt arbejdsgiveren  

 har overholdt sin oplysningspligt efter loven.
Hvis arbejdsgiveren ikke har overholdt loven, kan lønmodtageren tilkendes  

 en godtgørelse ved domstolene.
Arbejdsministeren fastsætter efter forhandling  

 med arbejdsmarkedets parter regler om godtgørelsens størrelse.
Økonomiske og administrative konsekvenser Forslaget har ingen økonomiske konsekvenser.
Såvel de statslige som de kommunale arbejdsgivere anvender allerede i dag  

 ansættelsesbreve i vid udstrækning.
Forslaget skønnes derfor ikke at have  

 nævneværdige administrative konsekvenser.
Bemærkninger til lovforslagets enkelte bestemmelser Til forslagets titel I direktivet arbejdes med formuleringen »arbejdskontrakt eller  

 ansættelsesforhold«.
Efter regeringens opfattelse vil der altid være et  

 ansættelsesforhold, hvis der foreligger en arbejdskontrakt.
Endvidere er  

 arbejdskontrakten et af de instrumenter, hvori oplysningerne kan gives.
Det  

 findes derfor tilstrækkeligt ved gennemførelsen i dansk ret at anvende  

 udtrykket »ansættelsesforhold«, hvor direktivet bruger udtrykket  

 »arbejdskontrakt eller ansættelsesforhold«.
Til § 1 a.
Arbejdstagerbegrebet/lønmodtagerbegrebet.
 Direktivet »gælder for enhver arbejdstager, hvis arbejdskontrakt  

 eller ansættelsesforhold er defineret i den gældende lovgivning i en  

 medlemsstat og/eller er omfattet af gældende lovgivning i en  

 medlemsstat«, jf. art. 1, pkt. 1 i direktivet.
 I lovforslaget bruges ordet »lønmodtager« i stedet for  

 »arbejdstager«.
I dansk ret er det kun ganske få ansættelsesforhold, der er lovregulerede  

 (jf. dog fx medhjælperloven, sømandsloven og funktionærloven) og hermed  

 defineret i den gældende lovgivning, men langt de fleste ansættelsesforhold  

 er i større eller mindre grad omfattet af gældende lovgivning.
For at  

 udelukke enhver tvivl om, at loven som udgangspunkt skal gælde for alle  

 lønmodtagere, indeholder stk. 2 en definition af, hvem der skal anses for at  

 være lønmodtagere.
Lønmodtagerbegrebet er ikke lovfæstet eller entydigt/almengyldigt  

 defineret i dansk ret.
Fx er ferielovens, funktionærlovens, og  

 arbejdsskadeforsikringslovens lønmodtagerbegreb ikke helt sammenfaldende.
 Det er nyttigt, at man i fremtiden får en generel og håndterbar definition  

 af lønmodtagerbegrebet inden for det arbejdsretlige område, bl.a. set i lyset  

 af evt. kommende direktiver, som nødvendiggør lovgivning, og hvor  

 fastlæggelse af lønmodtagerbegrebet bliver afgørende for udstrækningen af den  

 beskyttelse, der typisk vil være tale om.
Denne problematik blev bl.a. drøftet i Ferielovudvalget, jf.
Betænkning  

 nr. 1207, august 1990. Der var her enighed om det både unødvendige og det  

 uhensigtsmæssige i at have sådanne flere forskellige definitioner, som dog  

 alligevel kun i detaillerne adskilte sig fra hinanden.
I Ferielovudvalget var  

 der således enighed om, at den personkreds, som er skattepligtig efter  

 kildeskattelovens § 43, stk. 1, var den personkreds, som skulle være omfattet  

 af ferieloven.
 Den foreslåede definition i forslagets § 1, stk. 2, indebærer, at der  

 bliver sammenfald mellem den personkreds, som er lønmodtager i denne lov og  

 den personkreds, hvis indtægt er indkomstskattepligtig efter  

 kildeskattelovens § 43, stk. 1.
Formelt er der imidlertid stadig tale om en selvstændig definition.
Det  

 indebærer, at de retsanvendende myndigheder selvstændigt må tage stilling  

 til, om en person i givet fald ud fra denne lovs forudsætninger skal anses  

 for lønmodtager eller ej.
Det vil naturligvis i den forbindelse have  

 væsentlig betydning, hvordan den personkreds, hvis indtægter er  

 indkomstskattepligtig efter kildeskattelovens § 43, stk. 1, afgrænses, men  

 man skal ikke nødvendigvis nu og i fremtiden nå til det samme resultat i  

 medfør af de to love.
 For alle praktiske formåls skyld betyder formuleringen af § 1, stk. 2, at  

 en arbejdsgiver kan regne med, at en person, hvis indtægter beskattes efter §  

 43, stk. 1, er lønmodtager i henhold til denne lov.
EF-domstolen har i en dom fra 1985 (sag 66/85 Deborah Lawrie-Blum mod Land  

 Baden-Wurttemberg) fastslået, at begrebet arbejdstager i Rom-traktatens art.  

 48 må tillægges en fællesskabsretlig betydning.
Det fremgår af dommen, at en  

 arbejdstager er »en person (der) præsterer ydelser af en vis økonomisk  

 værdi mod vederlag for en anden og efter dennes anvisninger.« Den valgte definition af lønmodtagerbegrebet er efter regeringens  

 opfattelse almen og rammer kernen i de lønmodtagerbegreber, der ellers  

 arbejdes med i dansk ret.
Endvidere er det regeringens opfattelse, at den  

 foreslåede definition er i overensstemmelse med EF-domstolens definition.
b.
Lønmodtagere undtaget fra lovens regler Direktivet åbner mulighed for, at hver enkelt medlemsstat kan beslutte, at  

 direktivet ikke skal gælde for enhver arbejdstager.
Der er mulighed for at  

 undtage ansættelsesforhold, - hvis samlet varighed ikke overstiger en måned og/eller - hvis ugentlige arbejdstid ikke overstiger 8 timer og - ansættelsesforhold, der vedrører lejlighedsvist arbejde og/eller - arbejde af særlig karakter.
 For så vidt angår ansættelsesforhold, der vedrører lejlighedsvist arbejde  

 og arbejde af særlig karakter gælder, at der skal foreligge objektive grunde  

 for at undtage disse ansættelsesforhold fra at være omfattet af loven.
I lovforslaget er undtagelserne vedrørende varigheden på en måned og den  

 ugentlig arbejdstid på 8 timer indarbejdet, således at begge betingelser skal  

 være opfyldt.
Ved at stille krav om at begge betingelser er opfyldt, vil  

 ansættelsesforhold, hvor der kun er en begrænset tilknytning til  

 arbejdsgiveren, eller hvor lovens frister er længere end varigheden af  

 ansættelsesforholdet, falde uden for lovens anvendelsesområde.
Afgrænsningen  

 betyder, at løsarbejdere, fx lastearbejdere, ikke bliver omfattet af  

 lovforslaget.
Betingelsen om en ugentlig arbejdstid på 8 timer er omformuleret til en  

 gennemsnitlig ugentlig arbejdstid.
Herved kommer lovforslaget også til at  

 gælde for lønmodtagere, der arbejder fx hver anden uge.
 Det foreslås, at arbejdsministeren får bemyndigelse til at bestemme, at  

 lovens regler ikke skal finde anvendelse på ansættelsesforhold, der vedrører  

 lejlighedsvist arbejde og arbejde af særlig karakter.
For så vidt angår personer omfattet af sømandsloven, vil direktivet blive  

 gennemført direkte i sømandsloven.
Efter forslaget er denne personkreds  

 derfor undtaget fra lovforslaget, jf. § 1, stk. 1.
c.
Forholdet til kollektive overenskomster Hvis parterne ved kommende overenskomstforhandlinger gennemfører  

 direktivet, således at arbejdsgiverne i overenskomsterne pålægges pligter som  

 mindst svarer til direktiv nr. 91/533, finder loven ikke anvendelse.
 Bestemmelsen i § 1, stk. 3 indebærer bl.a., at arbejdsmarkedets parter kan  

 vælge at anvende direktivets fakultive bestemmelser også i videre omfang end  

 disse er udnyttet i loven.
 Gennemfører arbejdsmarkedets parter direktivet ved overenskomst betyder  

 det endvidere, at uoverensstemmelserne vedrørende abejdsgiverens  

 oplysningspligt, som udgangspunkt skal behandles efter de almindelige regler  

 om overenskomstbrud ved de fagretlige instanser i stedet for i  

 Arbejdsmarkedets Ankenævn og ved domstolene.
Der henvises til den tilsvarende konstruktion i ligebehandlingsloven.
Det  

 skal dog bemærkes, at det udtrykkeligt fremgår af bemærkningerne til  

 ligebehandlingsloven, at evt. overenskomster skal indeholde et  

 beskyttelsesniveau svarende til lovens.
d.
Minimumsregler Lovens bestemmelser kan ikke ved aftale fraviges til ugunst for  

 lønmodtageren, medmindre det sker med kollektiv overenskomst i  

 overensstemmelse med reglerne i § 1, stk. 3.
 § 1, stk. 4 gennemfører bestemmelsen i direktivets art. 7.
Til § 2 Bestemmelsen omhandler de oplysninger, som arbejdsgiveren er forpligtet  

 til at give skriftligt til lønmodtageren.
Endvidere omtales de dokumenter,  

 hvori oplysningerne kan gives.
 Arbejdsgiveren kan give oplysningerne i følgende dokumenter:
a. en skriftlig erklæring b. arbejdskontrakt c. ansættelsesbrev d. et eller flere andre dokumenter, hvoraf hovedparten (og de  

 væsentligste) af oplysninger skal være indeholdt i eet af dokumenterne.
Der er tale om ligeværdige muligheder, som arbejdsgiveren kan vælge  

 mellem.
Arbejdsgiveren kan derimod ikke med henvisning til denne lov  

 forlange, at lønmodtageren skal indgå en arbejdskontrakt.
Hvis arbejdsgiveren ikke opfylder sin oplysningspligt ved hjælp af de  

 dokumenter, som er nævnt under punkt b-d, skal han afgive en skriftlig  

 erklæring indeholdende de samme oplysninger, som hvis oplysningerne var givet  

 i et dokument nævnt under punkt b-d.
Sidstnævnte erklæringen skal efter  

 direktivets art. 3, pkt. 2 udleveres til lønmodtageren 1 måned efter  

 arbejdets påbegyndelse.
Hvis arbejdsgiveren vælger b-d-dokumenterne skal  

 disse efter direktivets bestemmelser blot udleveres 2 måneder efter arbejdets  

 påbegyndelse, jf. art. 3, pkt. 1.
Det er hensigtsmæssigt med een frist, uanset om der er tale om opfyldelse  

 af oplysningspligten ved hjælp af dokumenter omtalt under punkt b-d eller ved  

 en skriftlig erklæring.
Efter lovforslaget skal arbejdsgiveren opfylde sin  

 oplysningspligt senest 1 måned efter arbejdets påbegyndelse, uanset hvilke  

 dokumenter arbejdsgiveren ønsker at anvende.
Til § 2, stk. 2, nr. 8 Efter direktivets art. 2, pkt. 2, litra h skal arbejdsgiveren oplyse om  

 »begyndelsesgrundløn, de komponenter i den løn, som arbejdstageren har  

 ret til, samt med hvilken hyppighed denne udbetales«.
Indtil januar/februar 1991 blev formuleringen »løn og  

 betalingsmåde« anvendt i direktivudkastet.
Det foreslås derfor, at  

 arbejdsgiveren forpligtes til at oplyse den faktiske begyndelsesløn samt  

 eventuelle tillæg og andre løndele, der ikke er indeholdt i  

 begyndelseslønnen.
Det kan fx være pensionsbidrag (både arbejdsgiverens og  

 lønmodtagerens) og kost og logi.
Efter § 2, stk. 2, nr. 8, skal arbejdsgiveren endvidere oplyse om lønnens  

 udbetalingsterminer.
Det skal anføres, hvor tit lønnen udbetales fx ugentlig,  

 hver 14. dag, eller månedligt samt om der er tale om forudbetaling eller  

 bagudbetaling af lønnen.
Til § 2, stk. 2, nr. 9 Efter § 2, stk. 2, nr. 9 skal arbejdsgiveren oplyse om den normale daglige  

 eller ugentlige arbejdstid.
Arbejdsgiveren kan vælge om oplysningerne skal  

 relatere sig til antallet af timer eller mødetider/klokkeslæt.
 Inden for bl.a. undervisningsområdet, hvor arbejdstiden i visse tilfælde  

 fastsættes som en årsnorm, skal denne oplyses, hvis det ikke er muligt at  

 angive den daglige eller ugentlige arbejdstid.
Til § 3 Der er stort set tale om afskrift af direktivets bestemmelser i art. 4 om  

 udstationerede arbejdstagere.
I direktivet er det dog præciseret, at  

 arbejdsgiveren ikke har pligt til at give oplysningerne, hvis  

 ansættelsesforholdet har en varighed på under 1 måned.
Grunden til, at der  

 ikke er medtaget en lignende bestemmelse herom i lovforslagets § 3, er, at  

 lovforslaget generelt ikke gælder for ansættelsesforhold, hvis varighed er  

 under 1 måned, jf. lovforslagets § 1, stk. 1.
Til § 4 Formuleringen af lovforslagets § 4 svarer til formuleringen i direktivets  

 art. 5.
Til § 5 Det foreslås, at sager om overtrædelse af loven kan indbringes for  

 Arbejdsmarkedets Ankenævn, hvor også arbejdsmarkedets parter har sæde, jf. §  

 100 i lov om arbejdsformidling og arbejdsløshedsforsikring mv.
Det vil på  

 samme måde som fx i feriesager være hensigtsmæssigt, at der er mulighed for  

 en administrativ afgørelse af, om loven er overtrådt.
Sager herom vil normalt  

 ikke have en sådan karakter, at de kan bære et sagsanlæg.
De nærmere regler om nævnets kompetence og sammensætning i forbindelse med  

 Ankenævnets behandling af sager efter denne lov foreslås fastsat af  

 arbejdsministeren efter forhandling med arbejdsmarkedets parter.
Det er  

 hensigten at opbygge et system, således at arbejdsmarkedets  

 hovedorganisationer er repræsenterede i nævnet, hvis sagen vedrører et medlem  

 af deres medlemsorganisationer.
Til § 6 Det foreslås endvidere, at lønmodtageren kan tilkendes en godtgørelse ved  

 de civile domstole, hvis loven er overtrådt.
 Arbejdsministeren fastsætter efter forhandling med arbejdsmarkedets parter  

 regler om godtgørelsens størrelse.
 Ved overvejelsen om godtgørelsesniveauet bør man være forberedt på, at der  

 på arbejdsmarkedet indgås aftaler i overensstemmelse med lovens § 1, stk. 3.  

 I såfald finder loven ikke anvendelse, men overtrædelse af overenskomsten vil  

 skulle prøves i det fagretlige system, hvor sanktionen i sidste instans er en  

 af Arbejdsretten fastsat bod.
Det godtgørelsesniveau, der skal fastsættes for overtrædelser af loven,  

 bør derfor fastsættes under hensyntagen til, hvad der for sammenlignelige  

 tilfælde vil blive resultatet i det fagretlige system.
Eftersom sager i det  

 fagretlige system kan afgøres på en række niveauer, således at kun de  

 alvorligste tilfælde når frem til domsforhandling i Arbejdsretten og eftersom  

 sagen på ethvert trin kan afsluttes med ikendelse af en bod, er der altså  

 tale om et sanktionssystem med en betydelig spændvidde.
 Det anses på denne baggrund for hensigtsmæssigt, at drøftelserne med  

 parterne har udgangspunkt i, at lovens sanktionssystem så vidt muligt skal  

 være neutralt i forhold til, hvis der er indgået overenskomst om sagen, og  

 det fagretlige system dermed er gjort kompetent.
Til § 7 Efter artikel 9 i direktivet skal det være gennemført senest den 30. juni  

 1993. Det foreslås derfor i § 7, at loven træder i kraft den 1. juli 1993, og  

 at den skal have virkning for aftaler om ansættelsesforhold, som indgås den  

 1. juli eller senere.
Til § 7, stk. 2 Området er et anliggende for Færøernes og Grønlands hjemmestyre efter  

 hjemmestyrelovene, hvorfor disse områder er undtaget fra lovens territorielle  

 gyldighedsområde.
Til § 8 Bestemmelsen svarer til direktivets artikel 9, pkt. 2, som indeholder en  

 overgangsbestemmelse, der betyder, at en lønmodtager, som har indgået en  

 aftale om et ansættelsesforhold før 1. juli 1993 og hvis ansættelsesforhold  

 består efter den 1. juli 1993, bliver ligestillet med lønmodtagere, som  

 indgår aftale om ansættelsesforhold efter denne dato.
Bilag Rådets direktiv af 14. oktober 1991 om arbejdsgiverens pligt til at underrette arbejdstageren om vilkårene for arbejdskontrakten eller ansættelsesforholdet RÅDET FOR DE EUROPÆISKE FÆLLESKABER HAR - under henvisning til Traktaten om Oprettelse af Det Europiske Økonomiske  

 Fælleskab, særlig artikel 100, under henvisning til forslag fra Kommissionen *), under henvisning til  

 udtalelse fra Europa-Parlamentet **), under henvisning til udtalelse fra Det  

 Økonomiske og Sociale Udvalg ***), og ud fra følgende betragtninger:
(*) EFT nr.
C 24 af 31. 1. 1991, s.8 (**) EFT nr.
C 240 af 16. 9. 1991, s. 21.
(***) EFT nr.
C 159 af 17. 6. 1991, s. 32.
Da der i medlemsstaterne har udviklet sig nye former for arbejde, er der  

 opstået mange forskellige typer ansættelsesforhold; visse medlemsstater har på baggrund af denne udvikling fundet det  

 nødvendigt at fastsætte bestemmelser om de formelle krav, der skal gælde for  

 ansættelsesforhold; formålet med disse bestemmelser er at yde arbejdstagerne  

 en bedre beskyttelse mod en eventuel tilsidesættelse af deres rettigheder og  

 at gøre arbejdsmarkedet mere gennemsigtigt; medlemsstaternes lovgivninger på dette område udviser væsentlige forskelle  

 med hensyn til visse grundlæggende forhold, som fx pligten til at  

 arbejdstageren skal oplyses om de væsentlige punkter i ansættelseskontrakten  

 eller ansættelsesforholdet; forskellene i medlemsstaternes lovgivninger kan direkte påvirke den måde,  

 hvorpå det fælles marked fungerer; ifølge artikel 117 i Traktaten er medlemsstaterne enige om, at det er  

 nødvendigt at fremme en forbedring af arbejdernes leve- og arbejdsvilkår for  

 herigennem at muliggøre en udjævning af disse vilkår på et stadigt stigende  

 niveau; i fællesskabspagten om de grundlæggende arbejdsmarkedsmæssige og sociale  

 rettigheder, vedtaget af stats- og regeringscheferne for elleve medlemsstater  

 på Det Europæiske Råds møde i Strasbourg den 9. december 1989 hedder det  

 bl.a., i punkt 9:
»Arbejdsvilkårene for enhver lønmodtager i Det Europæiske Fællesskab  

 skal præciseres nærmere, enten ved lov eller kollektiv overenskomst eller i  

 en arbejdskontrakt alt efter de særlige forhold i det enkelte land«; der bør på fællesskabsplan indføres et generelt krav om, at enhver  

 arbejdstager skal modtage et dokument, der indeholder oplysninger om de  

 væsentlige punkter i ansættelseskontrakten eller ansættelsesforholdet; da det er hensigtsmæssigt at bevare en vis fleksibilitet i  

 ansættelsesforholdet, bør medlemsstaterne kunne udelukke visse begrænsede  

 ansættelsesforhold fra dette direktivs anvendelsesområde; oplysningspligten kan opfyldes ved en skriftlig arbejdskontrakt, et  

 ansættelsesbrev, et andet dokument, andre dokumenter eller i givet fald af en  

 skriftlig erklæring underskrevet af arbejdsgiveren; i tilfælde af at arbejdstageren udstationeres, skal han udover de  

 væsentlige forhold i arbejdskontrakten eller ansættelsesforholdet have  

 relevante oplysninger om forholdene i forbindelse med denne udstationering; for at beskytte arbejdstagerens interesse med hensyn til at få et dokument  

 stillet til rådighed skal alle ændringer i de væsentlige forhold i  

 arbejdskontrakten eller ansættelsesforholdet skriftligt meddeles  

 arbejdstageren; det er nødvendigt, at medlemsstaterne granterer arbejdstagerne muligheden  

 for at gøre deres rettigheder i henhold til dette direktiv gældende; medlemsstaterne bør vedtage de nødvendige love og administrative  

 bestemmelser for at efterkomme dette direktiv eller sikre, at  

 arbejdsmarkedets parter gennem overenskomster fastsætter de nødvendige  

 bestemmelser, idet medlemsstaterne skal træffe alle nødvendige  

 foranstaltninger, for at de til enhver tid kan garantere de med dette  

 direktiv tilstræbte resultater - UDSTEDT FØLGENDE DIREKTIV:
Artikel 1 Anvendelsesområde 1. Dette direktiv gælder for enhver arbejdstager, hvis  

 arbejdskontrakt eller ansættelsesforhold er defineret i den gældende  

 lovgivning i en medlemsstat og/eller er omfattet af gældende lovgivning i en  

 medlemsstat.
2. Medlemsstaterne kan beslutte, at dette direktiv ikke skal gælde  

 for arbejdstagere, hvis arbejdskontrakt eller ansættelsesforhold a) - ikke overstiger en samlet varighed af en måned, og/eller - hvis ugentlige arbejdstid ikke overstiger 8 timer, eller b) som gælder lejlighedsvist arbejde og/eller arbejde af særlig karakter,  

 forudsat at der i disse tilfælde er objektive grunde for, at direktivet ikke  

 finder anvendelse.
Artikel 2 Oplysningspligt 1. Arbejdsgiveren har pligt til at oplyse en arbejdstager, som er  

 omfattet af dette direktiv, i det følgende benævnt  

 »arbejdstageren«, om de væsentlige punkter i arbejdskontrakten  

 eller ansættelsesforholdet.
 2. De i stk. 1 omhandlede oplysninger skal mindst omfatte  

 følgende:
a) parternes identitet b) arbejdssted; i mangel af et fast arbejdssted eller et sted, hvor  

 arbejdet hovedsagelig udføres, oplysning om, at arbejdstageren er beskæftiget  

 på forskellige steder, samt om hovedsæde eller i givet fald arbejdsgiverens  

 adresse c) i) arbejdstagerens titel, rang, stilling eller jobkategori, eller ii) en kortfattet karakteristik eller beskrivelse af arbejdet.
d) arbejdskontraktens eller ansættelsesforholdets begyndelsestidspunkt e) hvis arbejdskontrakten eller ansættelsesforholdet er midlertidigt:  

 kontraktens eller ansættelseforholdets forventede varighed f) varigheden af den ferie med løn, som arbejdstageren har ret til, eller  

 hvis det er umuligt at angive dette på det tidspunkt, hvor oplysningerne  

 gives, reglerne for tildeling og fastsættelse af denne ferie g) varigheden af de opsigelsesvarsler, som arbejdsgiveren og  

 arbejdstageren skal overholde i tilfælde af arbejdskontraktens eller  

 ansættelsesforholdets ophør, eller, hvis det er umuligt at angive dette på  

 det tidspunkt, hvor oplysningerne gives, reglerne for fastsættelse af disse  

 opsigelsesvarsler h) begyndelsesgrundløn, de andre komponenter i den løn, som arbejdstageren  

 har ret til, samt med hvilken hyppighed denne udbetales i) længden af arbejdstagerens normale arbejdsdag eller normale ugentlige  

 arbejdstid j) i givet fald i) henvisning til de kollektive overenskomster og/eller aftaler, der  

 gælder for arbejdstagerens arbejdsvilkår, eller ii) hvis det drejer sig om kollektive overenskomster, der er indgået uden  

 for virksomheden af særlige organer eller paritetiske institutioner,  

 henvisning til det kompetente organ eller den kompetente paritetiske  

 institution, som har indgået dem.
 3. De i stk. 2, litra f), g), h) og i) omhandlede oplysninger kan  

 i givet fald angives ved en henvisning til de love, administrative eller  

 vedtægtsmæssige bestemmelser eller kollektive overenskomster, der gælder for  

 de pågældende forhold.
Artikel 3 Underretningens form 1. De i artikel 2, stk. 2, omhandlede oplysninger kan gives ved,  

 at arbejdstageren, senest to måneder efter, at han har påbegyndt arbejdet,  

 får udleveret:
a) en skriftlig arbejdskontrakt og/eller b) et ansættelsesbrev og/eller c) et eller flere andre skriftlige dokumenter på betingelse af, at et af  

 disse dokumenter mindst indholder samtlige de oplysninger, der er nævnt i  

 artikel 2, stk. 2, litra a), b), c), d), h) og i).
 2. Såfremt ingen af de i stk. 1 omhandlede dokumenter udleveres  

 til arbejdstageren inden for den fastsatte frist, skal arbejdsgiveren senest  

 en måned efter arbejdets påbegyndelse give arbejdstageren en skriftlig  

 erklæring, der er underskrevet af arbejdsgiveren, og som mindst indeholder de  

 i artikel 2, stk. 2, omhandlede oplysninger.
 Såfremt det eller de i stk. 1 omhandlede dokumenter kun indeholder en del  

 af de krævede oplysninger skal den skriftlige erklæring, der er nævnt i  

 første afsnit i nærværende stykke, indeholde de resterende oplysninger.
 3. Hvis arbejdskontrakten eller ansættelsesforholdet ophører inden  

 udløbet af en frist to måneder fra arbejdets begyndelse, skal arbejdstageren  

 have de i artikel 2 og i denne artikel nævnte oplysninger senest ved udløbet  

 af denne frist.
Artikel 4 Udstationerede arbejdstagere 1. Hvis arbejdstageren skal udføre sit arbejde i et andet land  

 eller andre lande end den medlemsstat, hvis lovgivning og/eller praksis  

 gælder for arbejdskontrakten eller ansættelsesforholdet, skal det eller de i  

 artikel 3 omhandlede dokumenter være i arbejdstagerens besiddelse før  

 afrejsen og mindst indeholde følgende supplerende oplysninger:
a) varigheden af det arbejde, der skal udføres i udlandet b) den valuta, som lønnen udbetales i c) i givet fald de fordele i kontanter og naturalier, der er forbundet med  

 opholdet i udlandet d) i givet fald vilkårene for arbejdstagerens tilbagevenden til  

 hjemlandet.
 2. De i stk. 1, litra b) og c), omhandlede oplysninger kan i givet  

 fald angives ved en henvisning til de love, administrative eller  

 vedtægtsmæssige bestemmelser eller kollektive overenskomster, der gælder for  

 de pågældende forhold.
 3. Stk. 1 og 2 finder ikke anvendelse, hvis varigheden af arbejdet  

 uden for det land, hvis lovgivning og/eller praksis gælder for  

 arbejdskontrakten eller ansættelsesforholdet, ikke overstiger en måned.
Artikel 5 Ændring af dele af arbejdskontrakten eller ansættelsesforholdet 1. Arbejdsgiveren skal ved enhver ændring af de i artikel 2, stk.  

 2, og artikel 4, stk. 1, omhandlede forhold hurtigst muligt og senest en  

 måned efter den dato, på hvilken den pågældende ændring træder i kraft, give  

 arbejdstageren skriftlig meddelelse herom.
 2. Den i stk. 1 omhandlede skriftlige meddelelse er ikke  

 obligatorisk i tilfælde af ændring i de love, administrative eller  

 vedtægtsmæssige bestemmelser eller kollektive overenskomster, som de i  

 artikel 3 omhandlede dokumenter, i givet fald suppleret i henhold til artikel  

 4, stk. 1, henviser til.
Artikel 6 Bestemmelser vedrørende form og bevisførelse for så vidt angår  

 arbejdskontrakten eller ansættelsesforholdet samt procesregler Dette direktiv berører ikke national lovgivning og/eller praksis  

 vedrørende - arbejdskontraktens eller ansættelsesforholdets form - bevisførelse for arbejdskontraktens eller ansættelsesforholdets  

 eksistens og indhold - gældende procesregler på området.
Artikel 7 Mere gunstige bestemmelser Dette direktiv berører ikke medlemsstaternes adgang til at anvende eller  

 indføre love og administrative bestemmelser, der er mere gunstige for  

 arbejdstagerne, eller at fremme eller tillade anvendelsen af  

 overenskomstmæssige bestemmelser, der er mere gunstige for arbejdstagerne.
Artikel 8 Forsvar af rettigheder 1. Medlemsstaterne indfører i deres nationale retsorden de  

 nødvendige bestemmelser for at enhver arbejdstager, der anser sine  

 rettigheder for krænket som følge af manglende overholdelse af kravene i  

 dette direktiv, kan gøre disse rettigheder gældende for retslige instanser  

 efter eventuelt at have indbragt sagen for andre kompetente instanser.
 2. Medlemsstaterne kan foreskrive, at adgangen til de i stk. 1  

 omhandlede instanser skal være betinget af arbejdstageren forud herfor  

 forelægger sagen for arbejdsgiveren, og denne ikke svarer inden for en frist  

 på 15 dage efter forelæggelsen.
 Kravet om forudgående forelæggelse gælder dog under ingen omstændigheder i  

 de i artikel 4 omhandlede tilfælde eller for arbejdstagere, der har en  

 midlertidig arbejdskontrakt eller et midlertidigt ansættelseforhold, eller  

 for arbejdstagere, der ikke er omfattet af en eller flere kollektive  

 overenskomster vedrørende ansættelsesforholdet.
Artikel 9 Afsluttende bestemmelser 1. Medlemsstaterne vedtager de nødvendige love og administrative  

 bestemmelser for at efterkomme dette direktiv senest den 30. juni 1993 eller  

 sikrer senest på denne dato, at arbejdsmarkedets parter gennem overenskomster  

 fastsætter de nødvendige bestemmelser, idet medlemsstaterne skal træffe alle  

 nødvendige foranstaltninger, for at de til enhver tid kan garantere de med  

 dette direktiv tilstræbte resultater.
 De underretter straks Kommissionen herom.
 2. For så vidt angår arbejdskontrakter eller ansættelsesforhold,  

 der eksisterer på det tidspunkt, hvor de af medlemsstaterne vedtagne  

 bestemmelser træder i kraft, træffer medlemsstaterne de nødvendige  

 foranstaltninger til at sikre, at arbejdsgiveren giver den arbejdstager, der  

 anmoder herom, og senest to måneder efter, at han har modtaget denne  

 anmodning, det eller de i artikel 3 omhandlede dokumenter, i givet fald  

 suppleret i henhold til artikel 4, stk. 1.
3. Når medlemsstaterne vedtager de i stk. 1 nævnte love og  

 administrative bestemmelser, skal de indeholde en henvisning til dette  

 direktiv, eller de skal ved offentliggørelsen ledsages af en sådan  

 henvisning.
De nærmere regler for denne henvisning fastsættes af  

 medlemsstaterne.
 4. medlemsstaterne underretter straks Kommissionen om de  

 foranstaltninger, der er truffet i medfør af dette direktiv.
Artikel 10 Dette direktiv er rettet til medlemsstaterne.
Udfærdiget i Luxembourg, den 14. oktober 1991.
På Rådets vegne B. de VRiES Formand Efter 2. behandling den 3. juni 1993 Anvendelsesområde § 1. Denne lov gælder for alle lønmodtagere, hvis  

 ansættelsesforhold har en varighed på mere end 1 måned, og hvis  

 gennemsnitlige ugentlige arbejdstid overstiger 8 timer.
Loven gælder ikke for  

 personer, som er omfattet af sømandsloven.
 Stk. 2. Som lønmodtagere anses personer, der modtager vederlag for  

 personligt arbejde i tjenesteforhold.
 Stk. 3. Loven finder ikke anvendelse, i det omfang en pligt for  

 arbejdsgiveren til at give lønmodtageren oplysninger om ansættelsesforholdet  

 følger af kollektiv overenskomst og denne indeholder regler, der som minimum  

 svarer til bestemmelserne i direktiv nr. 91/533 om arbejdsgiverens pligt til  

 at underrette arbejdstageren om vilkårene for arbejdskontrakten eller  

 ansættelsesforholdet.
 Stk. 4. Loven kan ikke ved aftale fraviges til ugunst for  

 lønmodtageren, jf. dog stk. 3.
 Stk. 5. Arbejdsministeren kan bestemme, at lønmodtagere, som har  

 lejlighedsvist arbejde eller arbejde af særlig karakter, ikke skal være  

 omfattet af denne lov.
Arbejdsgiverens oplysningspligt § 2. Arbejdsgiveren skal senest 1 måned efter, at  

 ansættelsesforholdet er påbegyndt, give lønmodtageren oplysninger om de  

 forhold, der er opregnet nedenfor i stk. 2, nr. 1-10.
 Stk. 2. Arbejdsgiverens oplysningspligt omfatter følgende  

 oplysninger:
 1) Arbejdsgiverens og lønmodtagerens navn og adresse.
 2) Arbejdsstedets beliggenhed eller i mangel af et fast arbejdssted eller  

 et sted, hvor arbejdet hovedsagelig udføres, oplysning om, at lønmodtageren  

 er beskæftiget på forskellige steder, og om hovedsæde eller arbejdsgiverens  

 adresse.
 3) Beskrivelse af arbejdet eller angivelse af lønmodtagerens titel, rang,  

 stilling eller jobkategori.
 4) Ansættelsesforholdets begyndelsestidspunkt.
 5) Ansættelsesforholdets forventede varighed, hvor der ikke er tale om  

 tidsubestemt ansættelse.
 6) Lønmodtagerens rettigheder med hensyn til betalt ferie, herunder om der  

 udbetales løn under ferie.
 7) Varigheden af lønmodtagerens og arbejdsgiverens opsigelsesvarsler eller  

 reglerne herom.
8) Den gældende eller aftalte løn, som lønmodtageren har ret til ved  

 ansættelsesforholdets påbegyndelse, og tillæg og andre løndele, der ikke er  

 indeholdt heri, f.eks. pensionsbidrag og eventuel kost og logi.
Endvidere  

 skal der oplyses om lønnens udbetalingsterminer.
 9) Den normale daglige eller ugentlige arbejdstid.
10) Angivelse af, hvilke kollektive overenskomster eller aftaler der  

 regulerer arbejdsforholdet.
Hvis der er tale om overenskomster eller aftaler  

 indgået af parter uden for virksomheden, skal det endvidere oplyses, hvem  

 disse parter er.
 Stk. 3. Oplysningerne kan gives i følgende dokumenter:
1) en skriftlig erklæring, som indeholder alle de i stk. 2, nr. 1-10,  

 anførte oplysninger bortset fra de oplysninger, der eventuelt er givet i et  

 af de nedenfor i nr. 2-4 nævnte dokumenter, 2) en skriftlig arbejdskontrakt, 3) et ansættelsesbrev eller 4) et eller flere andre dokumenter, forudsat at mindst eet af disse  

 indeholder samtlige oplysninger nævnt i stk. 2, nr. 1-4, 8 og 9.
 Stk. 4. For så vidt angår oplysningerne i stk. 2, nr. 6-9, anses  

 oplysningspligten for at være opfyldt, hvis der i de dokumenter, som er  

 omtalt i stk. 3, henvises til love, administrative bestemmelser,  

 vedtægtsmæssige bestemmelser eller kollektiv overenskomst, der gælder for de  

 pågældende forhold.
Udstationerede arbejdstagere § 3. Hvis lønmodtageren skal udføre sit arbejde i et eller flere  

 andre lande og arbejdets varighed overstiger en måned, skal det eller de i §  

 2, stk. 3, nævnte dokumenter være lønmodtageren i hænde inden afrejsen.
Ud  

 over de oplysninger, som fremgår af § 2, stk. 2, skal dokumentet/dokumenterne  

 indeholde følgende supplerende oplysninger:
1) varigheden af det arbejde, der udføres i udlandet, 2) den valuta, som lønnen udbetales i, 3) i givet fald de fordele i kontanter og naturalier, der er forbundet med  

 opholdet i udlandet, 4) i givet fald vilkårene for lønmodtagerens tilbagevenden til hjemlandet, 5) om der er taget skridt til at få udstedt de nødvendige attester i  

 forbindelse med udstationeringen.
 Stk. 2. For så vidt angår oplysninger, der er omfattet af stk. 1,  

 nr. 2 og 3, kan de gives i det eller de i § 2, stk. 3, nævnte dokumenter ved  

 en henvisning til de love, administrative bestemmelser, vedtægtsmæssige  

 bestemmelser eller kollektive overenskomster, der gælder for de pågældende  

 forhold.
Ændring af ansættelsesvilkårene § 4. Arbejdsgiveren skal ved enhver ændring af de i § 2, stk. 2,  

 og § 3, stk. 1, omhandlede forhold hurtigst muligt og senest 1 måned efter  

 den dato, hvor ændringen træder i kraft, give lønmodtageren skriftlig besked  

 herom.
Det gælder dog ikke, hvis ændringen skyldes ændringer i de love,  

 administrative bestemmelser, vedtægtsmæssige bestemmelser eller kollektive  

 overenskomster, som arbejdsgiveren efter § 2, stk. 4, eller § 3, stk. 2, kan  

 henvise til.
Manglende overholdelse af oplysningspligten § 5. Spørgsmål om, hvorvidt arbejdsgiveren har overholdt sin  

 oplysningspligt efter loven, afgøres af Arbejdsmarkedets Ankenævn.
 Stk. 2. Arbejdsministeren fastsætter efter forhandling med  

 arbejdsmarkedets parter nærmere regler om Arbejdsmarkedets Ankenævns  

 sammensætning og kompetence i forbindelse med nævnets behandling af sager  

 efter loven.
§ 6. Hvis arbejdsgiveren ikke har overholdt sin oplysningspligt,  

 kan lønmodtageren tilkendes en godtgørelse ved domstolene.
Arbejdsministeren  

 fastsætter efter forhandling med arbejdsmarkedets parter regler om  

 godtgørelsens størrelse.
Ikrafttræden § 7. Loven træder i kraft den 1. juli 1993 og har virkning for  

 aftaler om ansættelsesforhold, som indgås den 1. juli 1993 eller senere.
 Stk. 2. Loven gælder ikke for Færøerne og Grønland.
Overgangsbestemmelse § 8. For så vidt angår aftaler om ansættelsesforhold, som er  

 indgået før 1. juli 1993, og som fortsat består efter den 1. juli 1993, er  

 arbejdsgiveren på lønmodtagerens anmodning forpligtet til senest 2 måneder  

 efter anmodningen at give lønmodtageren de oplysninger, som lønmodtageren  

 ikke i forvejen har fået skriftligt, vedrørende de i § 2, stk. 3, nr. 1-10,  

 nævnte forhold, i givet fald suppleret med oplysninger om de i § 4, stk. 1,  

 nr. 1-4, nævnte forhold.
