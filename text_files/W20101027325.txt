Ankestyrelsens principafgørelse 92-10 om klageadgang - husleje - midlertidig bolig - nævnets kompetence Resume:
 Det sociale nævnhavde kompetence til atbehandle en klage over opkrævning af husleje i en midlertidig bolig til en flygtning.
 Love:
 Lov om integration af udlændinge i Danmark - lovbekendtgørelse nr. 1593 af 14. december 2007 - § 53, stk. 2, 3. pkt.
 Afgørelse:
 Ankestyrelsen har i møde truffet afgørelse i din sag om, hvorvidt det sociale nævn har kompetence til at behandle din klage over, at A Kommune har krævet efterbetaling af ikke betalt husleje i din midlertidige bolig.
Resultatet er  Vi hjemviser sagen til nævnet Det betyder, at afgørelsen fra det sociale nævn ikke gælder, og at nævnet skal træffe en ny afgørelse.
 Nævnet skal behandle din klage over kommunens afgørelse af 18. september 2008.
Begrundelsen for afgørelsen Efter integrationslovens § 53, stk. 2, 3. punktum, kan afgørelser om boligplacering af flygtninge efter lovens kapitel 3 og visse andre afgørelser indbringes for det sociale nævn efter reglerne i kapitel 10 i lov om retssikkerhed og administration på det sociale område.
 Vi har lagt vægt på, at der ved lovens vedtagelse i 1998 blev indsat en klagemulighed i lovens § 53, stk. 2. I bemærkningerne til bestemmelsen var det angivet, at der af retssikkerhedsmæssige grunde var givet en udlænding adgang til at indbringe kommunalbestyrelsens afgørelser for det sociale nævn i overensstemmelse med de almindelige regler på det sociale område.
 Integrationsministeriet har i en udtalelse af 18. februar 2010 oplyst, at det er ministeriets opfattelse, at klageadgangen i lovens § 53, stk. 2, gælder alle kommunale afgørelser, der træffes efter kapitel 3, herunder også afgørelser, der træffes i medfør af regler udstedt med hjemmel i bestemmelser i dette kapitel.
 Det gælder efter ministeriets opfattelse også afgørelser om opkrævning af betaling for ophold i midlertidige indkvarteringer og opholdssteder, jf. bekendtgørelse nr. 1157 af 28. november 2008.
 På denne baggrund finder Ankestyrelsen, at det sociale nævn må anses for rette klageinstans.
Bemærkninger til klagen Du har oplyst, at du ikke mener, at du skal betale husleje for så lang tid, som kommunen har krævet.
 Vi bemærker, at vi alene har behandlet sagen for at tage stilling til, om det sociale nævn kunne afvise at behandle din klage.
Oplysninger i sagen Vi har afgjort sagen på grundlag af:
