Bekendtgørelse om ændring af bekendtgørelse om tilskud til projekter i sektoren for biavlsprodukter § 1 I bekendtgørelse nr. 48 af 17. januar 2023 om tilskud til projekter i sektoren for biavlsprodukter foretages følgende ændringer:
 1. § 5, stk. 1, affattes således:
»Ansøgning om tilsagn om tilskud skal indgives fra 20. januar til og med 22. februar 2023.« 2. § 25  affattes således:
 »§ 25. Tilsagnshaver skal indgive ansøgning om overdragelse af tilsagn elektronisk til Landbrugsstyrelsen ved brug af det ansøgningsskema, der er tilgængeligt for ordningen i Tast selv, som findes på Landbrugsstyrelsens hjemmeside vedlagt overdragelsesskemaet, jf. bilag 5.
Stk. 2. Tilsagnshaver skal oplyse begrundelsen for overdragelse af tilsagn.« 3. Efter § 25 indsættes:
»§ 25 a.
Den, som tilsagnet ønskes overdraget til, skal indgive et supplerende overdragelsesskema til Landbrugsstyrelsen ved anvendelse af Digital Post, jf. § 2, stk. 1, i lov om Digital Post fra offentlige afsendere.
Skemaet findes på Landbrugsstyrelsens hjemmeside.
 Stk. 2. Overdragelsesskemaet skal vedlægges følgende:
 1) Dokumentation for kvalifikation til at videreføre projektet, jf. § 24, stk. 2.
2) Navne på bestyrelsesformand og bestyrelsesmedlemmer, antallet af medlemmer og vedtægter, hvis der er tale om en forening.« § 2 Bekendtgørelsen træder i kraft den 17. februar 2023.
