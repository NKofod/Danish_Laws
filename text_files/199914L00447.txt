Betænkning afgivet af Trafikudvalget den  

 6. april 2000 Betænkning over Forslag til lov om ændring af  

 færdselsloven, lov om private fællesveje og lov om  

 vintervedligeholdelse og renholdelse af veje (Overførelse af kompetence til kommuner,  

 forsøg med færdselsregulerende foranstaltninger, generhvervelse  

 af førerretten m.v.) Udvalget har behandlet lovforslaget i en række  

 møder og har herunder stillet spørgsmål til  

 trafikministeren, som denne har besvaret skriftligt.
Nogle af udvalgets  

 spørgsmål og ministerens svar herpå er optrykt som bilag  

 til betænkningen.
 Endvidere har udvalget modtaget  

 skriftlige og/eller mundtlige henvendelser fra:
Danmarks Automobilforhandler Forening, Dansk Automobil Sports Union, Dansk Transport og Logistik, Danske Motorcyklisters Råd, HJULET, NOAH og Søren Hvalsø AS.
 Der er af trafikministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes og Det Radikale Venstres medlemmer af udvalget)  

 lovforslaget til vedtagelse med det af ministeren stillede  

 ændringsforslag.
Flertallet udtaler, at lovforslaget åbner mulighed  

 for, at kommuner og amtskommuner kan lave forsøg med  

 færdselsregulerende foranstaltninger.
Det er vigtigt at pointere, at  

 disse forsøg ikke må udvikle sig til, at der bliver utallige  

 forskellige variationer af færdselsloven med deraf følgende  

 konfliktmuligheder.
Flertallet noterer sig, at ministeren i sit svar på  

 spørgsmål 2 og 13 tilkendegiver, at godkendelse af et  

 forsøg kræver en grundig vurdering fra politiet, at  

 forsøget skal være færdselssikkerhedsmæssigt  

 forsvarligt, at der stilles strenge krav til afmærkning af  

 forsøgsområdet, og at forsøgene ikke må have  

 ekspropriativ karakter.
Derudover noteres det, at ministeren i svar på  

 spørgsmål 15 pointerer, at der alene kan udstedes bøder i  

 forbindelse med forsøgene, såfremt den sanktionerede handling  

 allerede er strafbar i henhold til den nuværende færdselslov.  

 Endelig skal det præciseres, at forsøgene bør evalueres  

 grundigt.
 Med hensyn til gebyr for syn af knallerter pointeres det  

 hermed, at ejeren af knallerten bør friholdes for gebyret,  

 såfremt knallerten uretmæssigt kaldes til syn.
 Idet der henvises til svarene på  

 spørgsmål 6 og 17, tilkendegiver flertallet, at  

 ¼-mile-løb kan tillades efter høring af politiet og Kommunernes  

 Landsforening.
 Et mindretal inden for flertallet (Venstres og Dansk  

 Folkepartis medlemmer af udvalget) ønsker at bemærke, at den  

 foreslåede betaling for syn af knallerter alene skal dække de  

 faktiske omkostninger ved de ydelser, der i forbindelse med syn leveres af  

 Statens Bilinspektion.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

vedtagelse med de stillede ændringsforslag.
Ændringsforslag Af	et mindretal (EL), tiltrådt af et mindretal  

(SF):
Til § 1 1) I det under nr. 11 foreslåede § 92, stk.  

 1, indsættes efter nr. 3 som nyt nummer:
» Af	trafikministeren, tiltrådt af udvalget:
Til § 4 2) I stk. 1 ændres datoen »1. april« til:  

»1. juni« .
Bemærkninger Til nr. 1 Ændringsforslaget indebærer, at den  

 foreslåede kompetence til kommunerne udvides, således at en  

 kommune tillige får mulighed for at indføre  

 betalingsringe/bompengesystemer om byen.
Mange byer i udlandet har i dag indført  

 betalingssystemer for bilers indkørsel til byen.
Det er bl.a.  

 tilfældet i  Oslo.
Teknikken til at etablere betalingsringsystemer er  

 veludviklet og fungerer uden at hindre en flydende afvikling af trafikken.  

 Investeringen hentes normalt hjem, inden der er gået et år.
Der  

 er således ingen grund til at afvente sofistikerede  

 roadpricing-systemer, hvis intentionen er at begrænse omfanget af  

 bilkørsel i byerne.
Der er heller ingen grund til fortsat at hindre, at  

 kommuner, som gerne vil gøre en aktiv indsats for at begrænse  

 den daglige pendlingstrafik med bil ind i byen, får denne mulighed.  

 Derfor foreslås kompetencen til kommunerne udvidet, så de  

 også får denne mulighed.
Dette åbner samtidig mulighed for  

 at styrke den lokale kollektive trafik ved anvendelse af merprovenuet hertil  

 og dermed sikre den maksimale miljøeffekt af  

 betalingsringsystemet.
Til nr. 2 Det foreslås, at loven først træder i  

 kraft den 1. juni 2000, jf. dog bestemmelsens stk. 2.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Ole Donner (DF)  Klaus Kjær (DF) Kristeligt Folkeparti  og Frihed 2000 havde ikke medlemmer  

 i udvalget.
Bilag Nogle af udvalgets spørgsmål til  

 trafikministeren og dennes svar herpå Optrykt efter ønske fra udvalget Spørgsmål 2:
 Ministeren bedes uddybe den foreslåede  

 forsøgsordning og herunder oplyse, hvorledes konfliktmuligheder ved  

 trafikanters krydsning af kommunegrænser med forskellige  

 færdselsbestemmelser tænkes løst (f.eks. for  

 rulleskøjteløberes færden på henholdsvis fortov og  

 cykelsti.
 Svar:
 Som det fremgår af lovforslagets bemærkninger,  

 foreslås det med den nye bestemmelse i § 92 d, at trafikministeren  

 får hjemmel til at tillade tidsmæssigt og geografisk  

 begrænsede forsøg med færdselsregulerende  

 foranstaltninger, herunder foranstaltninger alene begrundet i  

 miljømæssige hensyn.
 § 92 d omhandler alene forsøg med  

 færdselsregulerende foranstaltninger, hvor forsøget enten ikke  

 er hjemlet i loven eller vil kræve dispensation fra visse bestemmelser  

 i færdselsloven.
Bestemmelsen åbner op for forsøg med et  

 miljømæssigt sigte, således at forsøgene vil skulle  

 udfærdiges på en sådan måde, at det giver  

 størst mulig miljømæssig fordel og mindst mulig gene for  

 trafikken.
Det vil sige, at der med denne bestemmelse vil kunne laves  

 forsøg med miljøzoner.
Endvidere åbner § 92 d mulighed for forsøg  

 med færdselsregulerende foranstaltninger, der ikke kan  

 gennemføres inden for rammerne af den nugældende lovgivning.
Det  

 kan f.eks. være forsøg, der ikke kan (eller ikke alene kan)  

 reguleres ved afmærkning.
Som eksempel kan nævnes, at  

 rulleskøjteløbere over en vis alder, f.eks. 12 år, som  

 forsøg kunne bevæge sig i trafikken ligesom cyklister.
Et andet  

 forsøg kunne være forsøg med anderledes placering af  

 transportmidler på vejen, f.eks. at der tillades kørsel med  

 registreringspligtige knallerter på cykelsti langs landevej.
 § 92 d giver alene mulighed for at fravige bestemmelserne  

 i lovens § 2, nr. 2, 6, 8, 11-13, § 5, stk. 2, §§ 6, 10, 11 og 13. Der vil  

  ikke kunne fraviges andet end disse bestemmelser, bortset fra de  

 tilfælde, hvor fravigelserne allerede fremgår af den  

 nugældende færdselslov som nævnt ovenfor om mulighederne  

 for fravigelse af færdselsreglerne ved afmærkning.
 Gennem forsøg vil der således kunne  

 indhøstes erfaringer i praksis med henblik på permanente  

 ændringer i færdselsloven.
Ifølge bestemmelsen er det alene kommuner og  

 amtskommuner, som kan udføre forsøg.
Såfremt en kommune  

 eller en amtskommune ønsker at udføre forsøg inden for  

 rammerne af de færdselsregulerende muligheder, som færdselsloven  

 allerede indeholder, skal et sådant forsøg naturligvis ikke  

 indsendes til godkendelse.
 Det vil være en forudsætning for behandlingen  

 af en ansøgning om forsøg, at det lokale politi har været  

 inddraget i planlægningen af forsøget, samt at  

 ansøgningen ledsages af politiets vurdering af forsøgets  

 færdselssikkerhedsmæssige effekt, herunder om det vil være  

 muligt at håndhæve de foreslåede foranstaltninger i  

 praksis, og eventuelt en vurdering af konsekvenserne for  

 trafikafviklingen.
Derudover skal en ansøgning også ledsages af  

 høringssvar fra de forskellige berørte institutioner og  

 organisationer.
Ved f.eks. forsøg med miljøzoner vil der  

 naturligvis   ud over politiets høringssvar   blive lagt vægt  

 på, hvorledes brancheorganisationer m.fl. forholder sig til det  

 foreslåede forsøg.
Endvidere vil der ved vurderingen af, om et forsøg  

 kan anses for færdselssikkerhedsmæssigt forsvarligt, blive  

 tillagt væsentlig betydning, at der ikke i forsøget indgår  

 elementer, som kan bringe udefrakommende trafikanter i vanskelige  

 situationer, herunder at de uforvarende udsætter sig for straf.
Det vil  

 f.eks. ikke blive tilladt, at eksisterende former for afmærkning lokalt  

 tillægges en uventet, afvigende betydning.
Inden der gives tilladelse til at udføre et  

 forsøg, vil der således blive stillet strenge krav til  

 afmærkning af det område, hvori der skal foretages forsøg.  

 Disse krav vil netop blive stillet for at skabe fuld klarhed over  

 forsøgets indhold.
Når der således er sikret en  

 tilstrækkelig afmærkning af området, mener jeg, at  

 også borgere, der ikke er bosiddende i området, vil være  

 tilstrækkeligt informeret om, at de nu bevæger sig i et  

 område, hvor der gælder nogle andre regler.
Dette gælder,  

 hvad enten der er tale om forsøg med miljøzoner,  

 rulleskøjter eller andre former for forsøg.
Derudover vil det naturligvis inden tilladelse gives blive  

 overvejet nøje, om et forsøg vil give problemer i forhold til  

 regler, der findes i nabokommunerne m.v.
Der skal ikke herske nogen tvivl om,  

 at der ikke vil blive givet tilladelse til, at der f.eks. udføres to  

 forsøg med forskellige former for miljøzoner, hvor  

 forsøgene ligger geografisk tæt op ad hinanden.
Sådanne  

 forsøg vil efter min mening medføre alt for stor uklarhed om  

 reglerne for de trafikanter, der ikke er hjemmehørende i  

 området.
 Med en grundig afmærkning har jeg fuld tiltro til,  

 at alle trafikanterne vil være i stand til at forstå, at man nu  

 kører i et forsøgsområde, hvor der gælder nogle  

 andre regler.
 Spørgsmål 6:
Ministeren bedes kommentere henvendelsen af 2. februar  

 2000 fra Dansk Automobil Sports Union, jf.
L 156   bilag 9.
 Svar:
 Dansk Automobil Sports Union (DASU) har rettet henvendelse  

 til Trafikudvalget i anledning af den foreslåede ændring af  

 færdselslovens § 37, stk. 3, jf. lovforslagets § 1, nr. 3-5, der tager  

 sigte på at indføre mulighed for undtagelsesvis at tillade  

 afholdelse af motorløb på midlertidig, afspærret bane, som  

 er etableret på vej, der ellers benyttes til almindelig færdsel  

 af en eller flere færdselsarter.
 DASU peger i henvendelsen blandt andet på, at  

 færdselssikkerheden kan forbedres yderligere, hvis der ved samme  

 lejlighed indføres mulighed for at tillade regelmæssig  

 afholdelse af de såkaldte ¼ -mile-løb under organiserede  

 forhold.
 De hastighedskonkurrencer, DASU sigter til, er de i  

 stigende omfang forekommende ulovlige hastighedskonkurrencer, som afholdes af  

 unge mennesker i aften- og nattetimerne rundt omkring på vejene.  

 Konkurrencen går i korthed ud på, at to køretøjer  

 på et givet signal starter samtidig ved siden af hinanden, hvorefter  

 det køretøj, der først passerer målstregen efter  

 en 402 m ( ¼ mile) lang strækning, har vundet.
DASU anfører i henvendelsen, at politiet i Odense  

 over for unionen har tilkendegivet, at en bestemmelse, hvori ordet  

 "undtagelsesvis" indgår, ikke giver mulighed for at tillade  

 regelmæssige aktiviteter.
Jeg er umiddelbart enig i politiets  

 vurdering.
 Spørgsmål 13:
 Ministeren bedes uddybe, hvor vidt forsøgene med  

 færdselsregulerende foranstaltninger kan tænkes at gå,  

 herunder hvor grænsen går for en godkendelse fra  

 Trafikministeriets side.
 Svar:
 Der vil naturligvis ikke blive givet tilladelse til  

 forsøg, der ikke vurderes at være  

 færdselssikkerhedsmæssigt eller miljømæssigt  

 forsvarlige.
 Derudover vil der ikke blive givet tilladelse til  

 forsøg, der i realiteten har ekspropriativ karakter.
 Endvidere ligger der en grænse for forsøgene  

 i bestemmelsens udformning, hvorefter der alene kan gives tilladelse til  

 forsøg, der er tidsmæssigt og geografisk begrænsede.  

 Derudover vil der alene kunne ske en fravigelse af færdselslovens § 2,  

 nr. 2, 6, 8, 11-13, § 5, stk. 2, §§ 6, 10, 11 og 13. Jeg vil ikke kunne  

 fravige andet end disse bestemmelser, bortset fra de tilfælde, hvor  

 fravigelserne fremgår af den nugældende færdselslov.
 Jeg kan  

 på den anden side ikke afvise, at der kan være en  

 færdselssikkerhedsmæssig gevinst at hente, hvis de ulovlige  

 kapkørsler på vejene ophører.
Jeg er derfor også villig til nærmere at  

 diskutere muligheden for at imødekomme DASU s ønske med  

 udvalget.
Det er imidlertid samtidig min opfattelse, at en eventuel  

 gennemførelse af et tiltag af denne karakter nødvendigvis  

 må bygge på en bredere høring, herunder ikke mindst af  

 politiet og Kommunernes Landsforening.
 Jeg kan dog oplyse, at Færdselsstyrelsen over for  

 mig har tilkendegivet, at det efter styrelsens opfattelse vil være  

 muligt at fastlægge administrative retningslinjer, der sikrer et  

 passende sikkerhedsniveau for sådanne aktiviteter.
 Spørgsmål 15:
 Ministeren bedes uddybe, hvilke former for  

 straffebestemmelser af lokal gyldighed der kan anvendes i forbindelse med  

 forsøgene med færdselsregulerende foranstaltninger.
 Svar:
I de foreslåede ændringer til § 121  

 fremgår, at de gældende bestemmelser om pålæggelse af  

 afgift også kommer til at gælde i forbindelse med  

 overtrædelse af standsnings- og parkeringsregler i forbindelse med  

 udførelse af forsøg.
Et forsøg med f.eks.  

 begrænsning af tung trafik i byerne vil kunne indeholde parkeringszoner  

 for tunge køretøjer.
For ikke at fjerne incitamentet til at  

 igangsætte sådanne forsøg vil der i disse zoner, ligesom i  

 andre parkeringszoner, kunne pålægges afgift.
 Sanktioner i form af bøder kan alene gives i  

 medfør af færdselslovens § 118. Der kan derfor alene udstedes  

 bøder, hvis den sanktionerede handling enten allerede er strafbar i  

 den nuværende færdselslov, eller hvis handlingen er sanktioneret  

 i regler udstedt i medfør af loven, jf. færdselslovens § 118,  

 stk. 5.
 Spørgsmål 17:
I forlængelse af svaret på  

 spørgsmål 6, jf.
L 156   bilag 19, hvor der bl.a. gives udtryk  

 for, at »der kan være en  

 færdselssikkerhedsmæssig gevinst at hente, hvis de ulovlige  

 kapkørsler på vejene ophører«, bedes ministeren tilkendegive, under hvilke administrative  

 retningslinjer og sikkerhedsforskrifter de nævnte kapkørsler  

 (¼-mile-løb) kan tillades, således at der vil blive fastlagt  

 passende landsdækkende sikkerhedsforskrifter.
 Svar:
 Jeg tillader mig for god ordens skyld at henlede udvalgets  

 opmærksomhed på, at lovforslaget ikke indeholder bestemmelser om  

 at tillade de såkaldte ¼-mile-løb.
 Færdselsstyrelsen har i anledning af  

 spørgsmålet oplyst, at bekendtgørelse nr. 827 af 20.  

 november 1998 om afholdelse af motorløb uden for vej regulerer alle  

 former for motorløb for knallerter, motorcykler og biler, som afvikles  

 under forskellige forhold og på forskellige banetyper.
Efter bekendtgørelsens regler skal en  

 løbsarrangør ansøge politiet om tilladelse til at  

 afholde et motorløb.
Ansøgningen skal være bilagt de  

 nødvendige miljøgodkendelser fra myndighederne, et af  

 Færdselsstyrelsen godkendt sikkerhedsreglement for den  

 pågældende banetype samt dokumentation for, at de krævede  

 forsikringer i forbindelse med løbet er tegnet.
 Det er således en betingelse, at arrangøren  

 tegner både en ansvars- og en ulykkesforsikring til dækning af de  

 skader, der eventuelt i forbindelse med løbets afholdelse forvoldes  

 på materiel, publikum eller løbspersonale.
 Det er endvidere et krav, at køretøjerne  

 kontrolleres af en teknisk kyndig person inden løbet, ligesom der  

 afhængig af arrangementets type   skal være en uddannet samarit,  

 en læge og en ambulance til stede.
 Færdselsstyrelsen har over for mig tilkendegivet, at  

 dette regelsæt   med de fornødne tilpasninger   også vil  

 kunne anvendes for afvikling af ¼-mile-løb på vej.
 Hvis lovforslaget derfor udvides til også at omfatte  

 en lovliggørelse af ¼-mile-løbene, bør det efter min  

 opfattelse under alle omstændigheder være en forudsætning,  

 at politiet giver tilladelse til løbets afholdelse samt at  

 Færdselsstyrelsen forudgående har godkendt et sikkerhedsreglement  

 for den pågældende banetype.
 Spørgsmål 26:
Vil ministeren redegøre for den faktiske omkostning  

 ved syn af en knallert? Svar:
Ifølge lovforslaget skal der fremover betales for  

 syn af knallerter.
Der skal således betales 200 kr. for et lovpligtigt  

 syn, 125 kr. for et omstillingssyn og 350 kr. for andre syn.
Det kan oplyses, at lovpligtige syn bl.a. omfatter  

 periodiske syn og syn udført på baggrund af politiets kontrol af  

 køretøjer efter færdselslovens § 77 og § 78, stk. 1,  

 hvorefter et registreret eller godkendt køretøj kan  

 kræves fremstillet til eftersyn af, om det opfylder bestemmelserne i  

 lovgivningen, eller syn som følge af konstruktive ændringer af  

 køretøjet.
Omstillingssyn forekommer, hvor et  

 køretøj ved en fremstilling ikke kunne godkendes.
Andre syn er  

 syn, hvor ejeren lader køretøjet fremstille til syn, uden at  

 lovgivningens krav om fremstilling af køretøjer til syn er  

 opfyldt, det vil sige såkaldt frivillige syn.
 Forslagets bestemmelser om betaling for syn af knallerter  

 svarer til de nugældende bestemmelser om syn af motorcykler.
 Statens Bilinspektion har oplyst, at det tager lige  

 så lang tid at undersøge en knallert som en motorcykel,  

 såfremt der er tale om kontrol af, hvorvidt installationer fungerer, og  

 en kontrol af hastigheden.
 Bilinspektionen har endvidere oplyst, at der ikke er  

 foretaget specifikke opgørelser af de faktiske omkostninger ved  

 lovpligtige syn, idet der kan være tale om forskellige metoder og  

 undersøgelser i den enkelte synssituation, men det vurderes på  

 baggrund af hidtidige erfaringer med syn af knallerter, at betalingen  

 generelt dækker de faktiske omkostninger.
 Det bemærkes i den forbindelse, at hvis en knallert  

 skal skilles ad som led i et lovpligtigt syn, så tager en sådan  

 undersøgelse omkring 2 timer, og de faktiske omkostninger anslås  

 af Bilinspektionen i størrelsesordenen 1.200 kr.
 For så vidt angår betaling for frivillige syn  

 er det således, at betalingen er lovbestemt og blev indført  

 på baggrund af, at Bilinspektionen oplevede en stigende  

 efterspørgsel efter frivillige syn, som vanskeliggjorde  

 Bilinspektionens synsplanlægning.
