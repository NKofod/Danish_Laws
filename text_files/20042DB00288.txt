Betænkning afgivet af Erhvervsudvalget den 24. maj 2005 Betænkning over Forslag til folketingsbeslutning om  

 nedsættelse af momssatsen for  

  

 overnatninger på hoteller og lignende etablissementer [af  

 Colette L.
Brix (DF) m.fl.] 1. Udvalgsarbejdet Beslutningsforslaget blev fremsat den 1. april 2005 og var til  

 1. behandling den 20. april 2005. Beslutningsforslaget blev efter 1.  

 behandling  

 henvist til behandling i Erhvervsudvalget.
Møder Udvalget har behandlet beslutningsforslaget i 4 møder.
Deputationer Endvidere har HORESTA mundtligt over for udvalget redegjort for sin  

 holdning til beslutningsforslaget.
Spørgsmål Udvalget har stillet 2 spørgsmål til økonomi- og erhvervsministeren,  

 2 spørgsmål til skatteministeren, 1 spørgsmål til beskæftigelsesministeren, 1  

 spørgsmål til integrationsministeren samt 6 spørgsmål til både økonomi- og  

 erhvervsministeren og skatteministeren, alle til skriftlig besvarelse.  

 Samtlige  

 spørgsmål er besvaret.
Udvalgets spørgsmål nr. 12 og økonomi- og  

 erhvervsministerens svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, KF, RV, SF og EL) indstiller beslutningsforslaget til  

  

 forkastelse.
Socialistisk Folkeparti er  

 åben over for redskabet differentieret moms, men ønsker ikke at bruge det på  

 dette område.
Set fra Socialistisk Folkepartis synsvinkel er differentieret  

 moms et relevant redskab inden for sundhedsområdet og miljøområdet.
 Et  

  

 mindretal  

  

 i  

 udvalget (DF) indstiller beslutningsforslaget til  

  

 vedtagelse uændret.
Efter Dansk Folkeparties  

 opfattelse dømmer Danmark sig med en rekordhøj momssats på 25 pct. ude, hvad  

 angår mange turistaktiviteter.
Når man ser på de lande, vi normalt  

 sammenligner  

 os med, som f.eks.
Sverige og Belgien, er momsen på hotelovernatninger lavere  

 end standardmomsen.
Fælles for disse lande er, at man har en moms på  

 hotelovernatninger, der er betydeligt lavere end på andre varer eller  

 tjenester.
I de lande, hvor man ikke har særligt lav momssats på  

 hotelovernatninger,  

 f.eks.
Storbritannien og Tyskland, er standardmomsen betydeligt lavere end i  

 Danmark.
Turismeerhvervets  

 betydning er tiltagende i Danmark.
Samtidig er der i hotelerhvervets tilfælde  

 tale om et arbejdskraftintensivt erhverv, der beskæftiger både ufaglært og  

 faglært arbejdskraft.
Således var der i 2003 beskæftiget 80.000 inden for  

 hotelerhvervet.
En sænkning af hotelmomsen vil derfor have en meget klar  

 beskæftigelseseffekt.
Da langt hovedparten af omsætningen går til eksport,  

 vil  

 forslaget have mærkbare afledte effekter.
Det har erfaringerne fra bl.a.  

 Sverige og Irland med al tydelighed vist.
Med den foreslåede nedsættelse af  

 hotelmomsen til 10 pct. vil vi i Danmark fortsat ligge over gennemsnittet i  

 forhold til de lande, der nævnes i beslutningsforslaget.
 Danmark kan ikke være  

 tjent med at stille sig selv i en så dårlig konkurrencemæssig situation,  

 samtidig med at den sunde konkurrence, der udfolder sig overalt i Europa,  

 trækker turismen væk fra landet.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Jacob Jensen (V)   

 Kurt Kirkegaard Jensen (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Jens Christian Lund (S)   

 Jan Trøjborg (S)   

 Niels Sindal (S)   

 Poul Erik Christensen (RV)   

 Johs.   

 Poulsen (RV)   

 Poul Henrik Hedeboe (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 52 Bilagsnr.
Titel 1 Udkast til tidsplan for udvalgets behandling af  

 beslutningsforslaget 2 1. udkast til betænkning 3 Henvendelse af 17/5-05 fra HORESTA Oversigt over spørgsmål og svar vedrørende B 52 Spm.nr.
Titel 1 Spm. om de forventede direkte og indirekte økonomiske  

 effekter af alternative nedsættelser af hotelmomsen, til økonomi- og  

 erhvervsministeren, og ministerens svar herpå 2 Spm. om problemer i forbindelse med nedsættelse af momsen  

 på hotelværelser, til skatteministeren, og ministerens svar herpå 3 Spm. om påvirkning af moms- og skatteprovenuet, til  

 skatteministeren, og ministerens svar herpå 4 Spm. om påvirkning af beskæftigelsen i forbindelse med  

 nedsættelse af hotelmomsen, til beskæftigelsesministeren, og ministerens svar  

 herpå 5 Spm. om påvirkning af integrationen i forbindelse med en  

 nedsættelse af hotelmomsen, til integrationsministeren, og ministerens svar  

 herpå 6 Spm. om hovedargumenterne for et ensartet momsregime henholdsvis  

 differentieret momsregime, til økonomi- og erhvervsministeren og  

 skatteministeren, og ministrenes svar herpå 7 Spm. om et differentieret momssystem, til økonomi- og  

 erhvervsministeren og skatteministeren, og ministrenes svar herpå 8 Spm. om momsnedsættelse, til økonomi- og  

 erhvervsministeren og skatteministeren, og ministrenes svar herpå 9 Spm. om teknisk bistand til udarbejdelse af forslag til  

 relevante forsøgsrammer i forbindelse med nedsættelse af momsen, til økonomi-  

 og erhvervsministeren og skatteministeren, og ministrenes svar herpå 10 Spm. om en oversigt over momsbelagte sektorers og  

 delsektorers omsætning af varer og tjenesteydelser, til økonomi- og  

 erhvervsministeren og skatteministeren, og ministrenes svar herpå 11 Spm. om kommentar til henvendelse af 17/5-05 fra HORESTA,  

 til økonomi- og erhvervsministeren og skatteministeren, og ministrenes svar  

 herpå 12 Spm. om, hvorvidt nedsættelse af hotelmomsen tidligere  

 har været et krav i Det Konservative Folkepartis program, til økonomi- og  

 erhvervsministeren,  

 og ministerens svar herpå Bilag 2 Et af udvalgets spørgsmål til økonomi- og  

 erhvervsministeren og dennes svar herpå Spørgsmålet og økonomi- og erhvervsministerens svar herpå  

 er optrykt efter ønske fra udvalget.
 Spørgsmål 12:
 Kan ministeren bekræfte, at  

 nedsættelse af momsen på hotelovernatninger tidligere har været et krav i Det  

 konservative Folkepartis program? Der tænkes her på Det Konservative  

 Folkepartis publikation »lidt om konservatismen og Det Konservative  

 Folkeparti  

 i Danmark«, fra 1999, som blev uddelt i forbindelse med folketingsvalget i  

 2001. I den forbindelse bedes ministeren redegøre for de fordele ved nedsat  

 momssats som begrundede, at Det Konservative Folkeparti havde kravet om  

 nedsat  

 moms på hotelovernatninger som en del af sit program.
 Svar:
 Det Konservative Folkeparti fremlagde i forbindelse med  

 folketingsvalget i november 2001 en række skattepolitiske initiativer   

 herunder et forslag om nedsættelse af momsen på hotelovernatninger for  

 udenlandske gæster.
I VK-regeringens regeringsgrundlag  

  

 vækst, velfærd og fornyelse  

  

 fra november 2001 fremlagde regeringen  

 sin politik.
Skattestoppet indgik heri som et væsentligt element.
Herudover  

 gennemførte regeringen i 2004 den største reelle nedsættelse af skatten på  

 arbejde i 30 år.
 Nedsættelsen af skatten på arbejde har også skabt fordele for  

 hotelbranchen, som er et arbejdskraftintensivt område.
Fremover er det regeringens politik, at sænke skatten på  

 arbejdsindkomst yderligere  forudsat at det økonomiske råderum er  

 tilvejebragt.
Regeringen vil udarbejde en flerårig plan herfor.
 For så vidt angår de positive og negative fordele ved nedsat  

 momssats på hotelovernatninger henvises der til besvarelsen af spørgsmål 1.
