 Der kunne ikke under klagebehandlingen af en bindende forhåndsbesked  

 tages hensyn til andre forhold end de, der havde foreligget ved den bindende  

 forhåndsbeskeds afgivelse.
 Registreret revisor A klagede over den af Ligningsrådet ved bindende  

 forhåndsbesked trufne afgørelse, hvorefter en eventuel avance ved salg af  

 klagerens ejendom ikke ville være fritaget for beskatning efter bestemmelsen  

 i ejendomsavancebeskatningslovens § 8, stk. 1.
Af de fremkomne oplysninger fremgik, at klageren den 1. august 1985 havde  

 købt en ejendom, som samme dag var udlejet til klagerens og dennes ægtefælles  

 revisionsanpartsselskab, hvori de begge var ansat.
Der var ikke søgt om  

 dispensation med hensyn til ejendommens erhvervsmæssige anvendelse.
I 1987  

 var indgået en klage til kommunen over denne anvendelse, og det var i  

 efteråret 1987 blevet klart for klageren, at dispensation til  

 erhvervsudnyttelse af ejendommen ikke ville blive givet.
Hun påtænkte derfor  

 at sætte ejendommen til salg.
 Ved afgørelsen havde Ligningsrådet bl.a. henset til, at  

 ejendomsavancebeskatningslovens § 8 efter sin ordlyd ikke kunne finde  

 anvendelse på den her omhandlede ejendom, idet ejendommen indtil tidspunktet  

 for anmodningen om en bindende forhåndsbesked alene havde været  

 erhvervsmæssigt benyttet og ikke havde fundet anvendelse som privatbolig.
Klagerens repræsentant nedlagde påstand om, at en eventuel avance ved  

 salget af ejendommen skulle anses for omfattet af bestemmelsen i  

 ejendomsavancebeskatningslovens § 8, stk. 1. Til støtte herfor gjorde han  

 bl.a. gældende, at han siden juni 1987 i begrænset omfang havde benyttet  

 ejendommen til beboelse samtidig med, at ejendommen havde været benyttet til  

 erhvervsudøvelse.
Repræsentanten fandt derfor, at 2-års fristen i  

 ejendomsavancebeskatningelovens § 8 skulle beregnes fra det oprindelige  

 anskaffelsestidspunkt.
 Under sagens behandling for Landsskatteretten gjorde klagerens  

 repræsentant endvidere gældende, at 2-års fristen i  

 ejendomsavancebeskatningslovens § 8, stk. 1, skulle kunne regnes fra det  

 tidspunkt, hvor ejendommen var overgået fra udelukkende til overvejende  

 erhvervsmæssig benyttelse - den 15. juli 1987 - således at beskatning ikke  

 ville finde sted ved salg efter 15. juni 1989. Endelig oplyste klagerens  

 repræsentant, at han siden 1. januar 1988 sammen med sin hustru havde anvendt  

 hele ejendommen alene til beboelse.
Landsskatteretten bemærkede, at rettens behandling af klage over en  

 bindende forhåndsbesked ifølge lov om bindende forhåndsbesked om  

 skattespørgsmål m.v., § 5, stk. 1, omfatter den retlige bedømmelse af de på  

 tidspunktet for forhåndsbeskedens afgivelse foreliggende oplysninger.
Der  

 kunne således ikke efterfølgende ændres på formuleringen af anmodningen om en  

 bindende forhåndsbesked gennem en klagebehandling ved Landsskatteretten.  

 Efter det i sagen foreliggende - herunder at ejendommen først fra juni 1987 i  

 begrænset omfang havde været benyttet til beboelse - stadfæstede  

 Landsskatteretten herefter den af Ligningsrådet afgivne bindende  

 forhåndsbesked fra november 1987.
 LV 1988, S 4.
