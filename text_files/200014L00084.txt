Betænkning afgivet af Skatteudvalget den  

 1. november 2000 Betænkning over Forslag til lov om ændring af en  

 række skatte- og afgiftslove (Afskaffelse af hæftestraf samt indførelse af  

 strafansvar og adgang til skønsmæssig ansættelse i  

 forbindelse med selvangivelse af ejendomsværdiskat) [af skatteministeren (Ole Stavad)] Lovforslaget blev fremsat den 4. oktober 2000 og var til  

 1. behandling den 10. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i tre møder.
Spørgsmål Udvalget har stillet 4 spørgsmål til  

 skatteministeren til skriftlig besvarelse, som denne har besvaret.
 Anvendelsesområdet for det foreslåede  

 strafansvar vedrørende ansættelse af  

 ejendomsværdiskat.
Skatteministeren har i sit svar på  

 spørgsmål 4 (L 27   bilag 7) over for udvalget bekræftet,  

 at det foreslåede strafansvar vedrørende ansættelse af  

 ejendomsværdiskat vil blive administreret i overensstemmelse med  

 gældende regler og praksis for strafansvar efter skattekontrollovens §  

 16 vedrørende ansættelse af indkomst, hvilket bl.a. vil sige, at  

 strafansvar ikke kan gøres gældende i tilfælde af simpel  

 uagtsomhed.
Skatteministeren har ligeledes oplyst, at det er forventningen,  

 at det foreslåede strafansvar kun vil resultere i meget få  

 straffesager.
Som eksempel på tilfælde, hvor strafansvaret kan  

 tænkes gjort gældende, har skatteministeren nævnt  

 tilfælde, hvor en skatteyder med en ejerbolig slet ikke får ansat  

 en ejendomsværdiskat, f.eks. fordi den pågældende undlader  

 at selvangive ejerboligen og forsætligt eller groft uagtsomt undlader  

 at gøre skattemyndighederne opmærksom herpå.
Derimod  

 forventes der efter det af skatteministeren oplyste normalt ikke at blive  

 gjort strafansvar gældende i de tilfælde, hvor en skatteyder med  

 en ejerbolig får ansat en for lav ejendomsværdiskat, enten  

 på grund af, at ejendomsværdien er ansat for lavt, eller på  

 grund af en forkert opgørelse af den periode i indkomståret,  

 hvor den pågældende skal betale skat af ejerboligen.  

 Skatteministeren har endelig oplyst, at de bagatelgrænser, der anvendes  

 ved administrationen af skattekontrollovens § 16, vil bevirke, at der ikke  

 vil blive rejst krav om bøde i de fleste sager om overtrædelser  

 vedrørende ejendomsværdiskatten.
 Udvalget indstiller lovforslaget til vedtagelse  

 uændret.
 En del af udvalget (V, KF, DF, CD, KRF og FRI)  

 bemærker, at det er af afgørende betydning for at kunne stemme  

 for det foreslåede strafansvar vedrørende ansættelse af  

 ejendomsværdiskat, at strafansvaret får et meget begrænset  

 anvendelsesområde, og har på denne baggrund noteret sig  

 skatteministerens svar på spørgsmål 4 (L 27   bilag 7).  

 Svaret indeholder uddybende oplysninger om det foreslåede strafansvars  

 anvendelsesområde, herunder har skatteministeren bekræftet, at  

 det er forventningen, at det foreslåede strafansvar kun vil resultere i  

 meget få straffesager og normalt ikke vil blive gjort gældende i  

 de tilfælde, hvor en skatteyder med en ejerbolig får ansat en for  

 lav ejendomsværdiskat, men derimod kun i de tilfælde, hvor en  

 skatteyder slet ikke får ansat en ejendomsværdiskat og den  

 pågældende i relation hertil har handlet forsætligt eller  

 groft uagtsomt.
 LH var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske bemærkninger  

 i betænkningen.
 En oversigt over Folketingets sammensætning er  

 optrykt i betænkningen.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Svend Aage Jensby (V)    

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Annette Jørgensen (DF)  

  Kim Behnke (FRI) Det Liberale Højre havde ikke medlemmer i  

 udvalget.
Folketingets sammensætning Socialdemokratiet (S) 64** Enhedslisten (EL) 5 Venstre, Danmarks Liberale Parti (V) 43** Kristeligt Folkeparti (KRF) 4 Det Konservative Folkeparti (KF) 16* Frihed 2000 (FRI) 4 Socialistisk Folkeparti (SF) 13 Det Liberale Højre (LH) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 3 Det Radikale Venstre (RV) 7 *)  Heraf 1 medlem valgt på  

 Færøerne **) Heraf 1 medlem valgt i Grønland Bilag 1 Oversigt over bilag omdelt på L 27 Bilagsnr.
Titel 1 Spm. 1 om betaling af ejendomsværdiskat af ejendomme beliggende i  

 udlandet, til skatteministeren Spm. 2 om anvendelsesområdet for foreslåede regler om  

 selvangivelsespligt m.v. i relation til ejendomsværdiskat af ejendomme  

 beliggende i Danmark, til skatteministeren 2 Meddelelse om tidspunkt for betænkningsafgivelse m.v.
