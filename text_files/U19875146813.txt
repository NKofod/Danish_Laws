Efter lovindgrebet den 31. marts 1985 blev en virksomhed den 1. april  

 udsat for fysisk blokade, hvorfor medarbejderne ikke påbegyndte arbejdet,  

 hvilket heller ikke skete efter at politiet fjernede blokadevagterne.
Den 2.  

 april var der ligeledes fysisk blokade, og arbejderne påbegyndte fortsat ikke  

 arbejdet.
Den 3. april blev der ikke blokeret, og arbejderne ønskede nu at  

 arbejde, men blev hjemsendt af virksomheden.
Antaget at der ikke havde fundet  

 hjemsendelse sted den 1. og 2. april, og at hjemsendelsen den 3.
 april skyldtes rimelige driftsmæssige hensyn og således var  

 berettiget.
Udskrift af Under denne sag har Landsorganisationen i Danmark for Dansk  

 Metalarbejderforbund indklaget Dansk Arbejdsgiverforening for Jernets  

 Arbejdsgiverforening for Peerless Fabrikkerne, Karlslunde, for Arbejdsretten  

 for at have handlet overenskomststridigt ved den 1. april 1985 at have  

 hjemsendt de i virksomheden ansatte medlemmer af forbundet.
Klagerne har nedlagt påstand om, at indklagede Peerless Fabrikkerne,  

 Karlslunde, har handlet overenskomststridigt ved den 1. april 1985 at have  

 hjemsendt de ansatte, at indklagede til Dansk Metalarbejderforbund tilpligtes at betale en efter rettens skøn fastsat bod, at spørgsmålet om betaling til de ansatte henskydes til afgørelse ad sædvanlig fagretslig vej.
 De indklagede har påstået frifindelse.
 På et fællesmøde den 16. april 1985 bestred man fra arbejdsgiverside, at  

 virksomheden havde etableret en overenskomststridig lockout, idet man  

 oplyste, at baggrunden for, at man ikke havde kunnet beskæftige de pågældende  

 arbejdere, var driftsmæssige forhold.
 Til dokumentation for de driftsmæssige forhold har de indklagede med  

 svarskriftet fremlagt en redegørelse af 15. november 1985 fra virksomheden,  

 hvori det bl.a. hedder:
»For at rekapitulere hændelsesforløbet er det vigtigt at påpege, at  

 ved den lovlige strejkes afslutning, mødte medarbejderne op, men ville ikke  

 påbegynde deres arbejde på grund af tilstedeværelsen af blokadevagter.  

 Undertegnede mødte netop denne dag frem kl. 06.15 for at sikre, at  

 afslutningen på den lovlige strejke ikke skulle udmønte sig i uheldige  

 sammenstød i virksomheden og ved ankomsten, mødtes jeg af blokadevagter, som  

 åbenbart kom fra andre virksomheder.
Politiet blev tilkaldt og  

 blokadevagterne blev fjernet, virksomhedens porte og døre blev åbnet, men  

 medarbejderne vægrede stadigvæk at påbegynde deres arbejde og dette på trods  

 af, at der var fri adgang til virksomheden, hvilket iøvrigt er dokumenteret  

 ved politirapport.
Efter nogle timer forlod medarbejderne området og porte og døre blev  

 aflåst.
Med undtagelse af politiopbud skete nøjagtigt det samme den 2. april  

 1985. Den af 3. april 1985 var forskellen den, at blokadevagterne var  

 forsvundet og medarbejderne gav klart udtryk for ønsket om at påbegynde deres  

 arbejde.
Jeg havde en samtale med tillidsfolkene og der herskede absolut  

 ingen uenighed om, at man ikke kan starte en virksomhed som Peerless  

 Fabrikkerne A/S op for en enkelt dag efter så lang tids lukning.
Jeg  

 konfronterede medarbejderne med denne kendsgerning og alle forstod udmærket  

 dette ræsonnement, idet medarbejderne har indgående kendskab til  

 virksomhedens produktionsudstyr.
Alle disse samtaler foregik udenfor  

 virksomheden og på intet tidspunkt befandt medarbejderne sig på virksomhedens  

 område.
Den tekniske årsag til at man ikke kan starte en virksomhed som Peerless  

 Fabrikkerne A/S op for en enkelt dags arbejde, efter at arbejdet har været  

 nedlagt i en længere periode, er ganske simpelt den, at hele vor samle- og  

 montageproces foregår ved sammenlimning af jerndele og disse jerndele får  

 påsmurt lim ved limdoseringsudstyr, som det naturligvis var nødvendigt at  

 tømme og rengøre, idet vi ellers ville have haft uanvendelige lime og ødelagt  

 udstyr efter så lang en periode.
For at genoptage arbejdet på  

 limdoseringsudstyret kræver det, at vort laboratorium forbereder  

 limblandingen, som senere påfyldes og dette vil naturligvis tage adskillige  

 timer: jeg vil anslå mindst 3 timer.
 Da medarbejderne den 1. og 2. april 1985 klart havde givet udtryk for  

 deres vægring ved at genoptage arbejdet, var en forberedelse af vort  

 limudstyr naturligvis umulig, idet medarbejderne først den 3. april 1985 om  

 morgenen gav udtryk for deres ønske om at genoptage arbejdet.
Bortset fra dette tekniske problem, så skal limen naturligvis tørre og det  

 foregår ved, at de sammenlimede dele føres gennem en varmeovn.
Denne varmeovn  

 var naturligvis ikke igangsat og også her vil det tage flere timer for at  

 opnå de nødvendige temperaturer.
Sidst men ikke mindst vil jeg dog påpege  

 sikkert det væsentligste, nemlig at medarbejderne på intet tidspunkt ville  

 akceptere at arbejde i virksomheden den dag, idet temperaturen i  

 fabrikshallen var på absolut laveste niveau og indtil at hele fabrikshallen  

 bliver varmet op indtil de i loven foreskrevne temperaturer, vil der også  

 være gået mindst 3 timer.
 Hvis vi forestiller os, at vi skulle have påbegyndt arbejdet ved normal  

 arbejdstid den 3. April 1985 kl. 07.15, så ville man maskinelt være klar ca.  

 kl. 10.30 og da medarbejdernes frokostpause er kl. 11.15, ja så kunne man vel  

 få 45 minutters arbejde ud af dette.
Da den 3. april 1985 samtidigt var dagen før påskeferien, så ville det  

 være nødvendigt at rengøre produktionsudstyret for lim, idet virksomheden jo  

 ville være inaktiv i 5 dage og det skal man naturligvis også bruge nogen tid  

 til, så alt i alt vil jeg med sikkerhed kunne sige, at der ingen mulighed er  

 for at åbne virksomheden for en enkelt dags arbejde.
Dette er iøvrigt også  

 anerkendt af selskabets medarbejdere og netop på grund af dette lægger man  

 ferieperioderne således, at vi undgår situationer som en enkelt isoleret dags  

 arbejde.« For Arbejdsretten har tillidsrepræsentant Carl Hansen som vidne forklaret,  

 at han havde ferie den 1. april 1985 og således kun gennem kollegerne har  

 hørt om, hvad der skete ved virksomheden denne dag.
Man har fortalt ham, at  

 der var 10-12 blokadevagter foran virksomheden, således at de ansatte ikke  

 kunne komme ind.
Det drejede sig om ca. 35 mand.
Vidnet ved ikke, hvor  

 blokadevagterne kom fra.
En af rengøringsfolkene ringede til politiet, der  

 kom til stede og bad blokadevagterne flytte sig.
Det var imidlertid kun  

 rengøringsfolkene, som kom ind på virksomheden.
Så kørte politiet igen.
Dette  

 gentog sig den 2. april.
Den 3. april meddelte ledelsen så, at virksomheden  

 var lukket grundet den forestående påske.
Økonomichef Finn Olsen har som vidne forklaret i alt væsentligt i  

 overensstemmelse med den foran citerede redegørelse fra virksomheden.
Såvel  

 den 1. som den 2. april 1985 flyttede blokadevagterne sig på politiets  

 opfordring ca. 10 meter væk fra virksomheden, således at de ansatte kunne  

 komme ind.
Det var imidlertid kun rengøringsfolkene, som indfandt sig på  

 virksomheden.
Den 3. april mødte folkene, men blev hjemsendt af den i  

 redegørelsen anførte grund.
 Arbejdsretten skal udtale:
 Efter bevisførelsen kan det ikke lægges til grund, at virksomheden har  

 hjemsendt de ansatte den 1. og 2. april 1985. Hjemsendelsen den 3. april 1985  

 - dagen før påskeferien - skyldtes efter det foreliggende virksomhedens  

 varetagelse af rimelige driftsmæssige hensyn og har således været berettiget.  

 De indklagedes frifindelsespåstand tages derfor til følge.
 T h i k e n d e s f o r r e t :
 De indklagede, Dansk Arbejdsgiverforening for Jernets Arbejdsgiverforening  

 for Peerless Fabrikkerne, Karlslunde, frifindes i denne sag.
 I sagsomkostninger betaler Landsorganisationen i Danmark 2.000 kr. til  

 Arbejdsretten.
 (* 1) Henvisninger: Per Jacobsen, s.351 (note 241), K 10.702 og de  

 henunder anførte henvisninger.
