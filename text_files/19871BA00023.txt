Nr BSF 23 Forslag til folketingsbeslutning om forhøjelse af den skattefri bundgrænse  

 (Forhøjelse af personfradrag) Fremsat af Preben Møller Hansen (FK) Berlau (FK) Kurt Frederiksen (FK)  

 Jørgen Tved (FK) den 29. oktober 1987 Folketinget pålægger regeringen at udarbejde lovforslag om indførelse af en skattefri bundgrænse på 60.000 kr. årligt for alle skatteydere.
BEMÆRKNINGER TIL FORSLAGET Danmark har i dag et af verdens højeste skattetryk.
Følgerne heraf rammer især lønmodtagerne med de laveste indkomster.
Denne urimelighed ønsker Fælles Kurs at bringe til standsning.
Forslagsstillerne forestiller sig, at skattelovgivningens forskellige bestemmelser vedrørende personfradrag forenkles, og at beløbene forhøjes, således at alle skatteydere vil kunne få et personfradrag med et grundbeløb på 60.000 kr. årligt.
Det forudsættes, at beløbet reguleres årligt i forhold til indkomstudviklingen i samfundet.
