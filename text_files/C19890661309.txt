 Det meddeles herved, at Finansministeriet og Teknisk Landsforbund den 13.  

 september 1989 har indgået medfølgende overenskomst, der afløser overenskomst  

 af 9. december 1987 vedrørende ingeniørassistenter ved Københavns Universitet  

 og Danmarks Tekniske Højskole samt forskningsteknikere ved Niels Bohr  

 Institutet ved Københavns Universitet og Århus Universitet for så vidt angår  

 det fysiske og kemiske institut.
 Ændringer i forhold til den tidligere overenskomst er markeret med streg i  

 margenen.
Bemærkninger til de enkelte bestemmelser Til § 1. Dækningsområde Overenskomsten omfatter forskningsteknikere ansat ved Niels Bohr  

 Institutet ved Københavns Universitet/Forskningscenter Risø samt Århus  

 Universitet for så vidt angår det fysiske og kemiske institut.
 Desuden er et antal nuværende ansatte medarbejdere ved Københavns  

 Universitet, Danmarks Tekniske Højskole og Rigshospitalet fortsat omfattet af  

 overenskomsten.
Til § 2. Ansættelse Forudsætningen for ansættelse som ingeniørassistent/forskningstekniker er,  

 at medarbejderen selvstændigt kan varetage funktioner inden for undervisning,  

 forskning og/eller apparaturudvikling, og det forudsættes at ske i umiddelbar  

 tilknytning til en videnskabelig produktion/forskning med det formål at  

 aflaste og assistere videnskabelige medarbejdere.
 Undervisningens art og niveau må have karakter af selvstændig vejledning i  

 anvendelse af indlært viden, i problemløsning, i  

 konstruktion/apparaturudvikling eller lignende, mens instruktion og praktisk  

 tilrettelæggelse og gennemførelse af forsøg ikke opfylder niveaukravet.
 Forskning og apparaturudvikling forudsættes niveaumæssigt at skulle  

 indeholde selvstændig vurdering og beslutningstagen (f.eks. selvstændig  

 konstruktion, tilrettelæggelse af måleopgaver, specificering af  

 maskinjusteringer ud fra målinger m.v.).
En ingeniørassistent-/forskningsteknikerstilling vil således niveaumæssigt  

 fordre en selvstændighed, viden om og færdigheder inden for arbejdsområdet,  

 der ligger væsentligt ud over den faglige uddannelse.
Stillingen vil således  

 kræve betydeligt mere, end hvad man kan forvente af en øvet og rutineret  

 faglært arbejder.
 Med ovenstående ændringer er det ikke tilsigtet at ændre praksis med  

 hensyn til beskrivelsen af stillinger som  

 ingeniørassistent/forskningstekniker.
Til § 2, stk. 2 og 3. Opslag af stillinger/ansættelsesbrev Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentlig kundskab.
Alt efter  

 stillingens art og tjenestestedets beliggenhed kan avertering ske gennem  

 Statstidende, dagspressen eller fagblade eller på anden måde, som findes  

 formålstjenlig.
 Det henstilles til styrelserne, at det ved opslag af stillinger anføres,  

 at ansættelse finder sted i henhold til nærværende overenskomst.
 Parterne er enige om at anbefale, at det som Bilag 1 til nærværende  

 overenskomst vedhæftede ansættelsesbrev anvendes.
Til § 3, stk. 3. Løn og lønanciennitet Opmærksomheden henledes på, at der ved overgang fra en håndværkerstilling  

 til en stilling som ingeniørassistent kan optages forhandling mellem  

 Finansministeriet og Teknisk Landsforbund i henhold til § 3, stk. 3.
Til § 5. Pension Aftalen om pensionsordning mellem Finansministeriet og Statsansattes  

 Kartel, Overenskomstsektionen, vil blive optrykt i et særskilt cirkulære.
Til § 8. Kvalifikationstillæg Tillæg ydet i henhold til § 8 er betinget af, at der på  

 overenskomstområdet afsættes puljemidler hertil.
 Der henvises til Finansministeriets cirkulære af 22. maj 1989 om  

 ministeriepuljer (LP.nr. 40/89) med tilhørende vejledning.
Til § 13. Graviditet, barsel og adoption Aftalen mellem Finansministeriet og Centralorganisationernes Fællesudvalg  

 om fravær fra arbejdet i forbindelse med graviditet, barsel og adoption vil  

 bive optrykt i et særskilt cirkulære.
Til § 14. Gruppelivsforsikring På baggrund af udløst bonus er forsikringssummen i gruppelivsordningen i  

 perioden 1. april 1988 til 1. december 1989 fastsat til 70.000 kr.
Eventuelle  

 senere ændringer i forsikringssummen vil blive meddelt særskilt.
Til § 15. Afskedigelse I forbindelse med afskedigelse følges reglerne i hovedaftalen mellem  

 Finansministeriet og Statsansattes Kartel, Overenskomstsektionen.  

 Afskedigelsesreglerne med tilhørende bemærkninger findes i aftalens § 8, jf.  

 i øvrigt aftalens Bilag 2. Aftalen er optrykt i Finansministeriets cirkulære  

 af 20. juni 1988 (LP.nr. 066/88).
 Det henstilles, at personalereduktioner, der agtes gennemført i  

 forbindelse med større rationaliseringsforanstaltninger og omlægning af  

 virksomheder/institutioner samt strukturrationaliseringer, der berører de i  

 virksomheden/ institutionen ansatte, drøftes med repræsentanter for de  

 berørte faglige organisationer, forinden de pågældende foranstaltninger  

 besluttes og iværksættes, jf. herom tillige Finansministeriets cirkulære af  

 21. november 1987 om samarbejde og samarbejdsudvalg i statens virksomheder og  

 institutioner.
Til § 20, stk. 2. Tillidsrepræsentanter I forbindelse med afskedigelse af tillidsrepræsentanter følges reglerne i  

 hovedaftalen mellem Finansministeriet og Statsansattes Kartel,  

 Overenskomstsektionen.
Afskedigelsesreglerne med tilhørende bemærkninger  

 findes i aftalens § 9, jf. i øvrigt aftalens Bilag 3.
Øvrige bemærkninger Opmærksomheden henledes på Ministeriet for Statens Lønnings- og  

 Pensionsvæsens cirkulæreskrivelse af 23. juni 1971 om deltagelse i  

 uddannelseskurser for det i staten og folkekirken ansatte personale.
 Cirkulæret har virkning fra den 1. april 1989. Samtidig ophæves cirkulære  

 af 9. december 1987 om overenskomst for ingeniørassistenter ansat ved  

 Københavns Universitet og Danmarks Tekniske Højskole samt forskningsteknikere  

 ved Niels Bohr instituttet ved Københavns Universitet og Aarhus Universitet  

 for så vidt angår det fysiske og det kemiske institut.
 Eventuelle tvivlsspørgsmål vedrørende overenskomsten forelægges  

 Finansministeriet.
Finansministeriet, Administrations- og Personaledepartementet, den 13. september 1989 P.M.V.
 E.B.
Lone Retoft OVERENSKOMST FOR FORSKNINGSTEKNIKERE OG INGENIØRASSISTENTER ANSAT VED NIELS BOHR  

 INSTITUTET, KØBENHAVNS UNIVERSITET OG ÅRHUS UNIVERSITET.
Dækningsområde § 1.  Overenskomsten omfatter forskningsteknikere  

 ansat ved Niels Bohr Institutet ved Københavns Universitet/ Forskningscenter  

 Risø samt Århus Universitet for så vidt angår det fysiske og kemiske  

 institut.
 Desuden er et antal nuværende ansatte medarbejdere ved Københavns  

 Universitet, Danmarks Tekniske Højskole og Rigshospitalet fortsat omfattet af  

 overenskomsten.
Ansættelse § 2.  Forudsætningen for ansættelse som  

 forskningstekniker/ingeniørassistent er, at medarbejderen efter aflagt  

 svendeprøve inden for jern- og metalindustrien i Danmark eller ved anden  

 relevant grunduddannelse har erhvervet en sådan praktisk og/eller teoretisk  

 videreuddannelse, at vedkommende af institutionen er erklæret for  

 kvalificeret til selvstændigt at varetage funktioner inden for undervisning,  

 forskning og/eller apparaturudvikling med det formål at aflaste og assistere  

 videnskabelige medarbejdere.
 Stk. 2.  Forskningsteknikere/ingeniørassistenter  

 ansættes som funktionærer og aflønnes i overensstemmelse med overenskomstens  

 regler.
 Stk. 3.  Enhver ansættelse i henhold til nærværende  

 overenskomst skal meddeles Teknisk Landsforbund.
 Ved ansættelse i stillinger af kortere varighed - f.eks. ved  

 beskæftigelsesfremmende foranstaltninger - skal ansættelsesbrevet indeholde  

 angivelse af ansættelsesperiodens længde.
Stk. 4.  Til forskningsteknikere/ingeniørassistenter  

 udfærdiges et ansættelsesbrev, der udleveres til den ansatte så vidt muligt  

 forud for tiltrædelsen, jf.
Bilag 1 til overenskomsten.
Løn og lønanciennitet § 3.  Lønnen udgør følgende årlige beløb:
 Stk. 2.  Ved overgang fra ansættelse som  

 forskningstekniker/ingeniørassistent ved en af de af overenskomsten omfattede  

 institutioner til en anden af overenskomsten omfattet institution bevares  

 optjent lønanciennitet.
 Stk. 3.  Hvis forholdene taler derfor, kan der mellem  

 Finansministeriet og forbundet træffes aftale om fastsættelse af anciennitet  

 efter andre regler.
 Stk. 4.  Ved umiddelbar overgang inden for den samme  

 institution fra ansættelse som håndværker til ansættelse som  

 forskningstekniker/ingeniørassistent indplaceres den pågældende på det trin  

 på lønskalaen, på hvilket årslønnen inkl. almindeligt tillæg ligger nærmest  

 over den pågældendes hidtil oppebårne årsløn inkl. eventuelle tillæg.
 Stk. 5.  For så vidt angår beregningen af  

 lønanciennitet, optjent før 1. april 1983, sker denne fortsat i  

 overensstemmelse med reglerne i overenskomsten af 1981.
Særlig lønregulering § 4.  Den i § 3, stk. 1, angivne løn forhøjes pr. 1.  

 april 1990 med den procentsats, som følger af § 14, stk. 2, i aftale af 22.  

 juni 1989 mellem Finansministeriet og tjenestemændenes centralorganisationer  

 om justering af tjenestemandslønninger mv. fra 1. april 1989.
Pension § 5.  Der indbetales med virkning fra 1. april 1990  

 pensionsbidrag i overenstemmelse med den pensionsordning, der aftales mellem  

 Finansministeriet og Statsansattes Kartel, Overenskomstsektionen.
Lønberegning/-fradrag § 6.  Medarbejderne er omfattet af de for tjenestemænd  

 fastsatte regler om lønfradrag/-beregning, jf. for tiden cirkulære af 24. maj  

 1985 om lønfradrag/-beregning for tjenestemænd.
 Stk. 2.  For forskningsteknikere/ingeniørassistenter med  

 nedsat arbejdstid reduceres lønnen i forhold til den nedsatte arbejdstid.
Stk. 3.  Ved nedsat arbejdstid på mindst 15 arbejdstimer  

 pr. uge optjenes fuld lønanciennitet.
Ved nedsat arbejdstid på mindre end 15  

 arbejdstimer pr. uge optjenes anciennitet i forhold til den nedsatte  

 arbejdstid.
Lønudbetaling og indbetaling af pensionsbidrag § 7.  Udbetalingen af løn og indbetaling af  

 pensionsbidrag sker månedsvis bagud.
Kvalifikationstillæg § 8.  Der kan i overenskomstperioden aftales  

 kvalifikationstillæg til de af overenskomsten omfattede medarbejdere, når  

 kvalifikationer og/eller særlige arbejdsområder taler herfor.
 Stk. 2.  Sådanne personlige lønforbedringer ydes efter  

 retningslinierne i Finansministeriets cirkulære af 22. maj 1989 om  

 ministeriepuljer (LP.nr. 40/89).
Arbejdstid § 9.  De i § 3 fastsatte lønninger er beregnet på  

 grundlag af en ugentlig arbejdstid på 38 timer.
Med virkning fra 1. september  

 1990 nedsættes den ugentlige arbejdstid til 37 timer.
Timer derudover  

 betragtes som overarbejde.
Overarbejde § 10.  Overarbejde bør undgås.
Eventuelt beordret  

 overarbejde afspadseres inden for 4 måneder efter dets udførelse, medmindre  

 særlig aftale træffes mellem institutionen og tillidsrepræsentanten.
 Stk. 2.  For overarbejde ydes en timebetaling på 1/164,7  

 (fra 1. september 1990: 1/160,3) af den til enhver tid gældende månedsløn med  

 tillæg af 1/3 af de første 3 timer, 2/3 for de efterfølgende timer samt på  

 søn- og helligdage.
 Stk. 3.  For overarbejde ved tilkald og for overarbejde  

 uden tilslutning til normal arbejdstid ydes overarbejdsbetaling for mindst 4  

 timer.
Ferie § 11.  Ingeniørassistenter/forskningsteknikere er  

 omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1. den ansattes egetbidrag til ATP og 2. den ansattes bidrag til AUD Stk. 4.  I det beløb, der er beregnet efter stk. 2  

 fradrages 1. den ansattes eget pensionsbidrag og 2. udbetalt særlig feriegodtgørelse.
 Stk. 5.  Den særlige feriegodtgørelse udgør 11/2 pct af  

 beregningsgrundlaget efter stk. 3 og 4.
Opsigelsesvarsel, løn under sygdom, værnepligt m.v § 12.  De i funktionærloven omhandlede regler om  

 opsigelse, løn under fravær på grund af sygdom og afskedigelse som følge af  

 sygdom, aftjening af værnepligt samt efterløn finder anvendelse for  

 ingeniørassistenter.
Graviditet, barsel og adoption § 13.  Ingeniørassistenter/forskningsteknikere er  

 omfattet af aftalen mellem Finansministeriet og Centralorganisationernes  

 Fællesudvalg om fravær fra arbejdet i forbindelse med graviditet, barsel og  

 adoption.
Gruppelivsforsikring § 14.  Styrelsen indbetaler for den ansatte 19,03 kr.  

 månedlig til Forenede Gruppeliv som bidrag til den gældende  

 gruppelivsordning, der hjemler en sumudbetaling på 50.000 kr. til nærmeste  

 pårørende i tilfælde af den ansattes død inden udgangen af den måned, hvor  

 den pågældende fylder 67 år.
Afskedigelse § 15.  Ingeniørassistenter/forskningsteknikere er  

 omfattet af afskedigelsesreglerne i hovedaftalen mellem Finansministeriet og  

 Statsansattes Kartel, Overenskomstsektionen.
 Stk. 2.  Medarbejdere afskediges med udgangen af den  

 måned, hvori de fylder 70 år.
Befordringsgodtgørelse samt time- og dagpenge § 16.  Der tilkommer på tjenesterejser og ved  

 udstationering medarbejdere befordringsgodtgørelse samt time- og dagpenge  

 efter de for tjenestemænd til enhver tid gældende regler og satser.
Tjenesterejser i udlandet § 17.  Ved rejser til udlandet medregnes kun halvdelen  

 af rejsetiden som arbejdstid.
 Stk. 2.  Rejsetid mellem kl. 22 og kl. 8 medregnes ikke  

 som arbejdstid, såfremt der er stillet soveplads til rådighed for  

 medarbejderne.
Tjenestefrihed m.v § 18.  Der tilkommer  

 ingeniørassistenter/forskningsteknikere frihed efter de for tjenestemænd  

 gældende regler.
 Stk. 2.  Der kan af vedkommende minister, eller den han/  

 hun bemyndiger dertil, gives medarbejdere adgang til ekstraordinær  

 tjenestefrihed uden løn i tilfælde, hvor det ikke strider mod  

 ansættelsesmyndighedens interesse.
 Tjenestefrihed kan gives i indtil 1 år ad gangen, dog længst i 5 år, og  

 det er ansættelsesmyndighedens ansvar, at der er en stilling ledig til den  

 pågældende ved tjenestefrihedens ophør.
 Stk. 3.  Medarbejdere har ret til tjenestefrihed uden  

 løn til de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Diskretionspligt § 19.  Ingeniørassistenten/forskningsteknikeren skal  

 iagttage tavshed med hensyn til de forhold, som den pågældende i sin  

 stillings medfør bliver bekendt med, og hvis hemmeligholdelse ifølge sagens  

 natur er påkrævet eller bliver foreskrevet af tjenestestedets ledelse.  

 Tavshedspligten ophører ikke med udtrædelse af institutionens tjeneste.
Valg af tillidsrepræsentant § 20.  Den i bilag 2 medfølgende aftale om  

 tillidsrepræsentanter er gældende.
 Stk. 2.  I forbindelse med afskedigelse af  

 tillidsrepræsentanter følges reglerne i hovedaftalen mellem Finansministeriet  

 og Statsansattes Kartel, Overenskomstsektionen.
Forsikring mod arbejdsløshed § 21.  Institutionen er forpligtet til fortrinsvis at  

 antage/ beskæftige medarbejdere, som er medlem af en statsanerkendt  

 arbejdsløshedskasse.
Faglig strid § 22.  I tilfælde af faglig strid følges de regler,  

 som er aftalt i hovedaftalen mellem Finansministeriet og Statsansattes  

 Kartel, Overenskomstsektionen.
Ikrafttræden og opsigelse § 23.  Overenskomsten har virkning fra 1. januar 1989  

 og kan af parterne opsiges skriftligt med 3 måneders varsel til en 31. marts  

 - dog tidligst 31. marts 1991.
København, den 13. september 1989 Teknisk Landsforbund Finansministeriet P.M.V.
Eske Pedersen Niels Paludan Bilag 1.
ANSÆTTELSESBREV Det bekræftes, at De fra ...............................
 er beskæftiget som .....................................
 ved ..................
 Med hensyn til løn- og arbejdsforhold er De omfattet af den til enhver tid  

 gældende overenskomst mellem Finansministeriet og Teknisk Landsforbund for  

 forskningsteknikere og ingeniørassistenter.
 De er ansat som fuldtidsbeskæftiget/deltidsbeskæftiget med gennemsnitlig  

 ........ timer pr. uge og indplaceres pr. ... på .... trin i  

 anciennitetsskalaen.
 De er forpligtet til ved sygdom straks at meddele forfald til Deres  

 arbejdsleder samt til på forlangende at indsende dokumentation for sygdom.
Til bekræftelse af, at De har modtaget ansættelsesbrevet, bedes De forsyne  

 vedlagte genpart heraf med Deres underskrift.
Genparten bedes herefter  

 tilbageleveret til ansættelsesmyndigheden.
 Bilag 2.
 AFTALE OM TILLIDSREPRÆSENTANTER MELLEM FINANSMINISTERIET OG TEKNISK  

 LANDSFORBUND.
§ 1.  Hvor vælges tillidsrepræsentant I enhver institution eller - for større institutioners vedkommende -  

 enhver afdeling af denne udvælger de der beskæftigede medarbejdere af deres  

 midte en tillidsrepræsentant, som skal være deres talsmand over for ledelsen  

 eller dennes repræsentant.
 I institutioner eller afdelinger med fem medarbejdere eller derunder  

 vælges dog ingen tillidsrepræsentant, medmindre begge parter ønsker det.
§ 2.  Hvem kan vælges til tillidsrepræsentant Tillidsrepræsentanten skal vælges blandt de anerkendt dygtige  

 medarbejdere, der har arbejdet mindst 1 år på det pågældende arbejdssted:  

 hvor sådanne ikke findes i et antal af mindst fem, suppleres dette tal blandt  

 de medarbejdere, der har arbejdet der længst.
§ 3.  Valg af tillidsrepræsentant Valget af tillidsrepræsentant skal finde sted på en sådan måde, at alle  

 medarbejdere, som er beskæftiget i institutionen eller afdelingen på  

 valgtidspunktet, sikres mulighed for at kunne deltage i valget, der kun er  

 gyldigt, når flere end en trediedel af de der beskæftigede medarbejdere har  

 stemt for vedkommende.
 Valget er i øvrigt ikke gyldigt, før det er blevet godkendt at Teknisk  

 Landsforbund og meddelt ledelsen for den pågældende institution, der dog  

 inden for en frist af 3 uger er berettiget til at gøre indsigelse mod valget.
§ 4.  Stedfortræder for tillidsrepræsentant Hvor en tillidsrepræsentant er fraværende på grund af sygdom, ferie,  

 deltagelse i kursus eller lignende, kan der efter aftale med ledelsen udpeges  

 en stedfortræder for tillidsrepræsentanten.
En således udpeget stedfortræder  

 har i funktionsperioden den samme beskyttelse som den valgte  

 tillidsrepræsentant, såfremt den pågældende opfylder betingelserne for at  

 blive valgt til tillidsrepræsentant i henhold til § 2.
§ 5.  Samarbejde Det er tillidsrepræsentanten - såvel som arbejdsgiversens og dennes  

 repræsentants - pligt at gøre sit bedste for at vedligeholde og fremme et  

 godt samarbejde på arbejdsstedet.
§ 6.  Klager og henstillinger Tillidsrepræsentanten kan, når en eller flere af medarbejderne ønsker det,  

 forebringe deres klager eller henstillinger for ledelsen, dog kun såfremt  

 sagen ikke bliver ordnet tilfredsstillende ved dennes repræsentant på  

 arbejdsstedet.
 Føler tillidsrepræsentanten sig ikke tilfredsstillet ved ledelsens  

 afgørelse, står det den pågældende frit for at anmode sin organisation om at  

 tage sig af sagen: men det er tillidsrepræsentantens og vedkommendes  

 arbejdskammeraters pligt at forsætte arbejdet uforstyrret, idet man afventer  

 resultat af organisationens behandling af sagen.
§ 7.  Funktion i arbejdstiden Udførelsen af de tillidsrepræsentanten påhvilende hverv skal ske på en  

 sådan måde, at det er til mindst mulig gene for tillidsrepræsentantens  

 produktive arbejde.
 Dersom det er nødvendigt, at tillidsrepræsentanten for at opfylde sine  

 forpligtelser som tillidsrepræsentant i institutionen må forlade sit arbejde  

 i arbejdstiden, skal der forud herfor træffe aftale med ledelsen eller dennes  

 repræsentant.
§ 8.  Klubformand Hvis en medarbejder i en institution, henholdsvis en afdeling heraf,  

 slutter sig sammen i en faglig klub eller lignende, skal  

 tillidsrepræsentanten være formand.
§ 9.  Afskedigelse af en tillidsrepræsentant Ved afskedigelse af en tillidsrepræsentant følges reglerne i Hovedaftalen  

 mellem Finansministeriet og Statsansattes Kartel, Overenskomstsektionen.
København, den 13. september 1989 Teknisk Landsforbund Finansministeriet P.M.V.
Eske Pedersen Niels Paludan Bilag 3 PROTOKOLLAT Til i alt 15 forskningsteknikere/ingeniørassistenter, fordelt som følger:
 ydes et tillæg på 9.805,91 kr. årligt (1.oktober 1984-niveau).
 Tillæggene reguleres som tjenestemændenes særlige tillæg i henhold til  

 aftale om justering af tjenestemandslønninger mv. fra 1. april 1989.
 Ledigtblevne tillæg kan ifølge Finansministeriets cirkulære af 22. maj  

 1989 om ministeriepuljer (LP.nr. 40/89) ikke længere genanvendes  

 lokalt/decentralt, men skal i stedet overføres til Statsansattes Kartels  

 centrale pulje, jf. cirkulærets punkt 2.6.
København, den 13. september 1989 Teknisk Landsforbund Finansministeriet P.M.V.
