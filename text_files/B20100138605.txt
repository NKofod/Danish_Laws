Bekendtgørelse om ændring af bekendtgørelse om vandselskabers deltagelse i anden virksomhed § 1 I bekendtgørelse nr. 1195 af 21. oktober 2010 om vandselskabers deltagelse i anden virksomhed foretages følgende ændringer:
1. I § 5, stk. 3, ændres »Indtil årsregnskaberne for 2011 foreligger, anvendes dog alene årsregnskaberne for 2010, og indtil årsregnskaberne for 2012 foreligger, anvendes gennemsnittet af omsætningen i årsregnskaberne for 2010 og 2011.« til: »Det løbende gennemsnit beregnes første gang, når årsregnskaberne for 2010, 2011 og 2012 foreligger.« 2. Efter § 5, stk. 4, indsættes:
»Stk.5. Beløbene i stk. 1, reguleres hvert år pr. 1. januar med 2,0 pct. tillagt den af finansministeren bekendtgjorte tilpasningsprocent for det pågældende finansår efter lov om satsreguleringsprocent.
De således regulerede beløb afrundes opad til nærmeste kronebeløb, der er deleligt med 100. Reguleringen efter 1. pkt. foretages første gang med virkning for 2011.« § 2 Bekendtgørelsen træder i kraft den 15. december 2010.
