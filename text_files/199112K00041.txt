Nr LSF 41 Forslag til Lov om ændring af lov om social bistand (Ændring af reglerne  

 om kontanthjælp til unge og grundydelsen) Fremsat af socialministeren (Else Winther Andersen) den 9. oktober 1991 § 1 I lov om social bistand, jf. lovbekendtgørelse nr. 817 af 6. december  

 1990, som ændret bl.a. ved lov nr. 365 af 6. juni 1991 og senest ved lov nr.  

 406 af 6. juni 1991, foretages følgende ændringer:
 1. I § 37, stk. 2, 3. og 4. pkt., ændres »overstiger  

 stipendiesatsen for udeboende« til: »mindst svarer til 80 pct. af  

 de højeste dagpenge efter lov om arbejdsformidling og  

 arbejdsløshedsforsikring m.v.«.
 2. I § 37, stk. 2, 6. pkt., ændres »9 måneder« til:  

 »6 måneder«.
§ 2 Loven træder i kraft den 1. januar 1992.
Bemærkninger til lovforslaget Almindelige bemærkninger Som et led i bestræbelserne for at øge incitamentet for  

 kontanthjælpsmodtagerne til at komme ud af passiv forsørgelse foreslås  

 følgende ændringer i bistandsloven:
 1. Unge under 23 år uden forsørgerpligter får i dag udbetalt en  

 samlet kontanthjælp efter bistandslovens § 37 svarende til SU-stipendiesatsen  

 for henholdsvis hjemmeboende og udeboende (fra 1. januar 1992 med et tillæg  

 for hjemmeboende på 91 kr. månedlig).
Det er fra 1. oktober 1991 en betingelse for i stedet at få kontanthjælp  

 efter de almindelige regler, at unge under 21 år tidligere har haft 12  

 måneders sammenhængende beskæftigelse med en månedlig indtægt, der overstiger  

 SU-satsen for udeboende.
For unge over 21 år og under 23 år kræves dog blot,  

 at de i en sammenhængende periode på 3 måneder har haft indtægter, der  

 overstiger denne sats.
 I stedet for at kræve en månedlig indtægt svarende til stipendiesatsen for  

 udeboende foreslås det, at den månedlige indtægt skal udgøre 80 pct. af de  

 maksimale dagpenge efter arbejdsløshedsforsikringsloven, d.v.s. mindst svare  

 til den såkaldte dimittendsats.
 2. Når en kontanthjælpsmodtager, som ikke er omfattet af de  

 særlige satser for unge under 23 år, har modtaget hjælp i en sammenhængende  

 periode på 9 måneder, udbetales der nedsat grundydelse i stedet for  

 almindelig grundydelse, medmindre det godtgøres, at den pågældende i den  

 nærmeste fremtid vil være i stand til at klare sig selv, eller der er truffet  

 beslutning om at yde revalideringshjælp.
 Det foreslås at skærpe 9-månedersreglen således, at overgangen til nedsat  

 grundydelse sker allerede efter 6 måneder.
Administrative konsekvenser Lovforslaget har ikke administrative konsekvenser af betydning.
Økonomiske konsekvenser Ad § 1, nr. 1: Ændring af indtægtskravet fra stipendiesatsen til 80  

 pct. af de maksimale dagpenge.
Lovforslagets ændring af ungereglerne medfører skønsmæssigt følgende  

 besparelser for det offentlige (PL-niveau 1992) (mill.-kr.). Stat Kommuner  

 Ialt 1992 11,1 10,3 21,4 1993 15,5 14,4 29,9 1994 18,9 17,5 36,4 1995 22,2 20,6 42,8 Ad § 1, nr. 2: Ændring af tidspunktet for nedsat grundydelse fra 9  

 mdr. til 6 mdr.
 Ændringen vedrørende grundydelsen medfører skønsmæssigt en besparelse for  

 det offentlige på 98,6 mill. kr. i 1992 og i de følgende år (PL-niveau 1992).  

 Statens andel heraf udgør 51,1 mill. kr. og den kommunale andel 47,5 mill.  

 kr. årligt.
 De økonomiske konsekvenser vil blive drøftet med de berørte kommunale  

 parter.
Bemærkninger til de enkelte bestemmelser Til § 1 Til nr. 1.
 En ændring af reglerne for den særlige kontanthjælpssats for unge med en  

 skærpelse af indtægtskravet vil tilskynde de unge til at blive  

 dagpengeforsikrede, så snart de kommer i arbejde.
 Der vil ikke være knyttet væsentlige socialpolitiske betænkeligheder til  

 forslaget, idet de unge, der ikke i en vis længere periode har haft indtægter  

 på niveau med dimittendsatsen, typisk ikke har haft forudsætninger for at  

 etablere sig med store faste udgifter, herunder navnlig til bolig.
 Forslaget om et skærpet indtægtskrav giver ikke problemer i forhold til  

 den satsmæssige harmonisering mellem kontanthjælpen til de unge og  

 SU-stipendierne.
 Det følger af almindelige fortolkningsprincipper, at ændringen ikke  

 medfører nedsættelse af kontanthjælpen til unge, der ved lovens ikrafttræden  

 modtager kontanthjælp efter de almindelige regler for personer over 23 år.
 Til nr. 2.
 Forslaget om en fremrykning af tidspunktet for overgangen til den nedsatte  

 grundydelse er i tråd med den fremherskende aktiviseringspolitik inden for  

 bl.a. kontanthjælpsområdet samt hensynet til at skabe en rimelig forskel  

 mellem lønnen på lavtlønsområdet og kontanthjælpen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om social bistand, jf. lovbekendtgørelse nr. 817 af 6. december  

 1990, som ændret bl.a. ved lov nr. 365 af 6. juni 1991 og senest ved lov nr.  

 406 af 6. juni 1991, foretages følgende ændringer:
 1. I § 37, stk. 2, 3. og 4. pkt., ændres »overstiger  

 stipendiesatsen for udeboende« til: »mindst svarer til 80 pct. af  

 de højeste dagpenge efter lov om arbejdsformidling og  

 arbejdsløshedsforsikring m.v.«.
 2. I § 37, stk. 2, 6. pkt. ændres »9 måneder« til:  

 »6 måneder«.
§ 2 Loven træder i kraft den 1. januar 1992.
§ 37, stk. 2. Grundydelsen udgør 2.579 kr. månedlig for enlige og  

 det dobbelte for ægtepar.
Til unge under 23 år, der ikke har  

 forsørgelsespligt over for ægtefælle eller børn, ydes en samlet hjælp til  

 underhold og boligudgifter svarende til stipendier for henholdsvis  

 hjemmeboende og udeboende efter lov om Statens Uddannelsesstøtte (tilføjelse  

 fra 1. januar 1992: »for hjemmeboende dog med et tillæg på 91 kr.  

 månedlig.«) Til unge under 21 år, der i en sammenhængende periode på 12  

 måneder har haft månedlige indtægter, der overstiger stipendiesatsen for  

 udeboende, ydes hjælp dog efter reglerne for personer over 23 år.
Til unge  

 over 21 år og under 23 år ydes hjælp tilsvarende efter reglerne for personer  

 over 23 år, hvis de i en sammenhængende periode på 3 måneder har haft  

 månedlige indtægter, der overstiger stipendiesatsen for udeboende.
Unge  

 gravide, der har passeret 12. svangerskabsuge, får også hjælp efter reglerne  

 for personer over 23 år.
Når der er ydet hjælp i en sammenhængende periode på  

 9 måneder, udgør grundydelsen efter 1. pkt. 2.269 kr. månedlig, medmindre det  

 kan godtgøres, at pågældende i den nærmeste fremtid vil være i stand til at  

 klare sig selv, eller der er truffet beslutning om at yde hjælp efter § 43,  

 stk. 1, jf. stk. 6.
