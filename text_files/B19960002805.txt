 I henhold til § 13, stk. 6, § 14, stk. 2, og § 19, stk. 2, i lov nr. 449  

 af 14. juni 1995 om daghøjskoler og produktionsskoler m.v. fastsættes:
Statstilskud § 1.  Staten yder driftstilskud til produktionsskoler,  

 hvis vedtægter er godkendt, og som modtager grundtilskud.
Driftstilskuddet  

 omfatter tilskud til undervisningsudgifter, fællesudgifter og  

 bygningsudgifter og ydes som et fast beløb pr. årselev med en sats, hvis  

 størrelse fastsættes på de årlige finanslove.
 Stk. 2.  Til årselever, som omfatter personer, der  

 deltager som led i aktiveringsforløb i henhold til lov om kommunal aktivering  

 eller lov om en aktiv arbejdsmarkedspolitik, ydes statstilskud med 80 pct. af  

 det på finansloven fastsatte beløb pr. årselev.
Stk. 3.  Staten yder tilskud til skoleydelse til  

 deltagere på produktionsskoler.
Tilskuddet ydes pr. årselev med de på  

 finansloven fastsatte beløb for skoleydelse, jf. § 13. For elever, der  

 deltager som led i aktiveringsforløb i henhold til lov om kommunal aktivering  

 eller lov om en aktiv arbejdsmarkedspolitik, ydes tilskud til skoleydelse med  

 80 pct. af de fastsatte beløb.
 § 2.  Det er en betingelse for ydelse af statstilskud,  

 at skolen er etableret i overensstemmelse med reglerne i lov om daghøjskoler  

 og produktionsskoler m.v., herunder at dens vedtægter er godkendt, og at der  

 er givet tilsagn om kommunalt grundtilskud, jf. dog §§ 14 og 15 om  

 overgangsregler for 1996.
Årselever § 3.  Beregning af årselever foretages dels med  

 henblik på ydelse af driftstilskud, dels med henblik på ydelse af tilskud til  

 skoleydelse.
Beregningen foretages efter reglerne i §§ 4-6.
§ 4.  En årselev som grundlag for beregning af  

driftstilskud beregnes som en elev i 1260 timer (svarende til 42 uger  

 a 30 timer). Ved beregningen heraf kan højst medregnes 34 timer i gennemsnit  

 pr. uge i det pågældende tilskudsår, herunder eventuel virksomhed i weekender  

 og helligdage.
Ferie medregnes ikke.
I uger med færre end 5  

 undervisningsdage, f.eks. på grund af skæve helligdage, medregnes en  

 forholdsmæssig andel af 34 timer i gennemsnitsberegningen.
Den nærmere  

 beregning foretages efter de nedenfor i stk. 2-3 nævnte regler.
 Stk. 2.  I timetallet efter stk. 1 medregnes:
 Medregning af aktiviteterne efter 1)-4) sker inden for de i stk. 1 angivne  

 begrænsninger.
Stk. 3.  Der medregnes kun virksomhed eleven har  

 deltaget i, det vil sige, at eleven skal have været til stede.
I følgende  

 tilfælde sker dog medregning af virksomhed, uanset at eleven ikke har været  

 til stede:
 § 5.  I årselevberegningen efter § 4 indgår:
Stk. 2.  I årselevberegningen indgår kun danske  

 statsborgere eller deltagere bosat i Danmark med opholdstilladelse og  

 tilmeldt folkeregister.
Der kan tillige medregnes deltagere tilhørende det  

 danske mindretal i Sydslesvig.
 Stk. 3.  Beregningen af årselever foretages af skolen på  

 særlige skemaer efter nærmere af ministeriet fastsatte regler.
§ 6.  Beregning af årselever som grundlag for  

tilskud til skoleydelse foretages således: En årselev beregnes som en  

 elev i 42 uger.
Ved beregningen heraf medtages den periode, den enkelte elev  

 er indskrevet ved skolen og får udbetalt skoleydelse i henhold til reglerne  

 herom, jf. §§ 11-13.
Stk. 2.  Beregningen efter stk. 1 foretages for elever  

 under og over 18 år.
Beregningen foretages af skolerne på særlige skemaer  

 efter nærmere af ministeriet fastsatte regler.
Statstilskud Ansøgning om statstilskud indsendes til Undervisningsministeriet på et af  

 ministeriet udarbejdet skema hvert år inden en af ministeriet fastsat frist,  

 normalt 15. november.
I forbindelse med ansøgningen skal foreligge  

 bekræftelse på, at der vil blive ydet kommunalt grundtilskud, og at skolens  

 vedtægter er godkendt af kommunalbestyrelsen.
§ 8.  Statstilskud ydes i forhold til antallet af  

 årselever, jf. § 3. Efter hvert kvartal skal skolen indsende opgørelser,  

 attesteret af skolens revisor, over aktiviteten i det pågældende kvartal.
På  

 grundlag heraf beregnes statstilskud for kvartalet.
Stk. 2.  Der udbetales forskud på statstilskud med lige  

 store beløb i 12 månedlige rater.
Raterne beregnes på grundlag af skolens  

 aktivitet i det seneste tilskudsgrundlagsår.
Tilskudsgrundlagsåret løber fra  

 den 1. oktober til den 30. september.
Forskudsraten vil normalt udgøre 1/12  

 af tilskudsgrundlagsårets antal årselever multipliceret med tilskudssatserne  

 for det pågældende år.
 Stk. 3.  Forskudsraten for skoler, der ikke har haft  

 aktivitet i tilskudsgrundlagsåret, beregnes på grundlag af den forventede  

 aktivitet i tilskudsåret.
 Stk. 4.  For tilskudsåret 1996 beregnes forskudsraten på  

 grundlag af skolernes oplysninger om forventet aktivitet i 1996.
Stk. 5.  I det beregnede statstilskud for kvartalet, jf.  

 stk. 1, fradrages de udbetalte forskudsbeløb, og differencer reguleres i 2.  

 forskudsrate i det følgende kvartal.
Eventuelle fortsatte differencer i  

 ministeriets favør modregnes i efterfølgende rateudbetalinger.
 § 9.  Tilskud kan tilbageholdes, hvis en skoles  

 virksomhed ikke er i overensstemmelse med de gældende bestemmelser om  

 produktionsskoler, eller hvis skolen ikke indgiver oplysninger til  

 Undervisningsministeriet, som den er forpligtet til i henhold til loven om  

 daghøjskoler og produktionsskoler m.v.
§ 10.  Hvis en skole indgiver begæring om konkurs  

 eller betalingsstandsning, eller der iøvrigt er fare for, at skolens  

 virksomhed må indstilles, skal skolen straks give Undervisningsministeriet  

 meddelelse herom.
Anvisning af tilskud kan i så fald indstilles, indtil der  

 er tilvejebragt rimelig sikkerhed for skolens fortsatte virksomhed.
Skoleydelse § 11.  Skolen udbetaler en skoleydelse til deltagere  

 på skolen.
Der udbetales dog ikke skoleydelse til følgende deltagere:
 § 12.  Skoleydelsen udbetales fra det tidspunkt  

 deltageren begynder på produktionsskolen (første dag med deltagelse i skolens  

 aktiviteter), og indtil det tidspunkt deltageren forlader skolen (sidste dag  

 med deltagelse i skolens aktiviteter).
Stk. 2.  Skoleydelsen udbetales uanset fravær ved ferier  

 og helligdage samt sygdom.
Ydelsen udbetales dog ikke ved ferie med  

 feriegodtgørelse fra tidligere beskæftigelse.
Ved sygefravær udbetales  

 ydelsen højst i 3 måneder i sammenhæng.
Stk. 3.  I tilfælde af en deltagers udeblivelse  

 bestemmer skolen, hvorvidt der skal udbetales skoleydelse for den periode  

 deltageren er udeblevet.
Udbetaling kan dog højst ske for samlet en uges  

 udeblivelse.
§ 13.  Skoleydelsen udbetales normalt ugevis.
For  

 overskydende dage (mindre end en uge) beregnes og udbetales ydelsen med 1/5  

 pr. arbejdsdag.
Stk. 2.  Skoleydelsen er på finansloven for 1996 fastsat  

 til for deltagere under 18 år 500 kr. ugtl.
 for deltagere over 18 år 1.000 kr. ugtl.
Overgangsbestemmelser § 14.  For produktionsskoler oprettet inden 1. januar  

 1996 er det tilstrækkeligt for at opnå statstilskud i 1996, at der er givet  

 tilsagn om ydelse af grundtilskud, jf. lovens § 22, stk. 4. Der skal i så  

 fald ske godkendelse af nye vedtægter for skolen inden 31. december 1996, og  

 skolen skal indsende vedtægtsforslag til godkendelse inden 1. juli 1996.
§ 15.  Produktionsskoler, der er etableret som del af  

 en kommunal ungdomsskole i henhold til den tidligere lovgivning, kan i  

 henhold til lovens § 22, stk. 3, fortsætte som en del af ungdomsskolen indtil  

 udgangen af 1997. Det er en betingelse for ydelse af statstilskud til disse  

 skoler, at der er givet tilsagn om kommunalt grundtilskud.
Det er endvidere  

 en forudsætning, at skolerne i øvrigt i deres virksomhed følger reglerne om  

 produktionsskolevirksomhed i lov om daghøjskoler og produktionsskoler m.v.
Ikrafttræden § 16.  Bekendtgørelsens bestemmelser har virkning fra  

 den 1. januar 1996.
Undervisningsministeriet, den 22. januar  

 1996 Ole Vig Jensen / Svend Otto Bruun Konsekvensrettelse:
