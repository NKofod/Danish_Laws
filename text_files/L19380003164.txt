KONVENTION angaaende Søfolks Forhyring, vedtaget af den internationale  

 Arbejdskonference under dens andet Møde i Genua fra den 15. Juni - 10. Juli  

 1920.
------------------------- Artikel 1.
 Ved Udtrykket »Sømand« forstaas i denne Konvention enhver  

 Person, der er beskæftiget om Bord paa et Skib i Fart udenfor indre Farvande,  

 med Undtagelse af Befalingsmænd.
 Artikel 2.
Forhyringsvirksomhed maa ikke drives af nogen Person, Selskab eller  

 Institution med økonomisk Vinding for Øje.
Der maa ikke ved nogen Form for  

 Forhyring af et Skibs Besætning finde Betaling Sted af Vederlag, hverken  

 direkte eller indirekte, til nogen Person, Selskab eller Institution.
 Ethvert Lands Lovgivning skal indeholde Straffebestemmelser for  

 Overtrædelse af nærværende Artikels Bestemmelser.
 Artikel 3.
 Uanset Bestemmelserne i Artikel 2 kan Personer, Selskaber eller  

 Institutioner, der for Øjeblikket driver Forhyringsvirksomhed med økonomisk  

 Vinding for Øje, faa midlertidig Tilladelse af Regeringen til at fortsætte  

 saadan Virksomhed paa Betingelse af, at Virksomheden underkastes Regeringens  

 Kontrol til Beskyttelse af samtlige interesserede Parters Rettigheder.
 Ethvert Medlem, der ratificerer denne Konvention, forpligter sig til at  

 træffe alle nødvendige Forholdsregler til saa hurtigt som muligt at ophæve de  

 Forhyringsvirksomheder, der drives med økonomisk Vinding for Øje.
 Artikel 4.
Ethvert Medlem, der ratificerer denne Konvention, skal drage Omsorg for,  

 at der oprettes og vedligeholdes et virksomt og hensigtsmæssigt System af  

 Kontorer til gratis Forhyring af Søfolk.
Dette System kan organiseres og  

 drives:
 Hvis der samtidig findes Forhyringskontorer af forskellig Slags, skal der  

 træffes Forholdsregler til at bringe deres Virksomhed i indbyrdes  

 Overensstemmelse paa et nationalt Grundlag.
 Artikel 5.
 Der skal oprettes Komiteer sammensat af et lige stort Antal Repræsentanter  

 for Redere og Sømænd, der skal raadspørges i alle Spørgsmaal vedrørende  

 Kontorernes Virksomhed.
 Det tilkommer iøvrigt hvert Lands Regering at give nærmere Forskrifter om  

 disse Komiteers Myndighed, navnlig med Hensyn til Retten til at vælge deres  

 Formand udenfor Medlemmernes Kreds, deres Forpligtelse til at underkaste sig  

 Statens Kontrol samt Adgangen til at modtage Bistand fra Personer, der  

 interesserer sig for Sømændenes Velfærd.
 Artikel 6.
 Under Forhandlingerne om Forhyring skal der sikres Sømanden Ret til at  

 vælge sit Skib og Rederen Ret til at vælge sin Besætning.
 Artikel 7.
 Der skal ved Affattelsen af Forhyringskontrakter skabes fuld Sikkerhed  

 for, at alle interesserede Parter beskyttes, og der skal gives Sømændene  

 Adgang til at prøve Kontrakten før og efter Underskriften.
 Artikel 8.
 Ethvert Medlem, der ratificerer denne Konvention, skal træffe  

 Foranstaltninger til, at de i Konventionen omhandlede Forbedringer af  

 Forhyringsforholdene - i fornødent Fald gennem offentlige Kontorer - kommer  

 Sømændene fra alle de Lande, der har ratificeret Konventionen til gode, under  

 Forudsætning af at Arbejdsbetingelserne er tilnærmelsesvis de samme.
 Artikel 9.
 Det tilkommer hvert Land at afgøre, om det vil indføre lignende  

 Bestemmelser, som de i nærværende Konvention indeholdte, med hensyn til  

 Dæksbefalingsmænd og Maskinbefalingsmænd.
 Artikel 10.
 Ethvert Medlem, der ratificerer denne Konvention, skal tilstille det  

 internationale Arbejdsbureau alle foreliggende Oplysninger af statistisk  

 eller anden Art vedrørende Søfolks Arbejdsløshed og Forhyringskontorernes  

 Virksomhed.
 Det tilkommer det internationale Arbejdsbureau efter Aftale med hvert  

 Lands Regering og interesserede Organisationer at drage Omsorg for, at de  

 forskellige nationale Forhyringssystemer bringes i indbyrdes  

 Overensstemmelse.
 Artikel 11.
 Ethvert Medlem af den internationale Arbejds-Organisation, der ratificerer  

 denne Konvention, forpligter sig til at bringe den til Anvendelse i dets  

 Kolonier, Protektorater og Besiddelser, der ikke er fuldt selvstyrende:
 Hvert Medlem skal meddele det internationale Arbejdsbureau, hvilke Skridt  

 der i denne Henseende er foretaget med Hensyn til hver af dets ikke fuldt  

 selvstyrende Kolonier, Protektorater og Besiddelser.
 Artikel 12.
 De officielle Ratifikationer af denne Konvention skal under de i Afsnit  

 XIII af Versailles-Traktaten af 28. Juni 1919, Saint-Germain-Traktaten af 10.  

 September 1919, Neuilly-Traktaten af 27. November 1919 og  

 Grand-Trianon-Traktaten af 4. Juni 1920 indeholdte Betingelser tilstilles  

 Generalsekretæren for Folkenes Forbund og indregistreres af ham.
 Artikel 13.
 Saa snart Ratifikation af to Medlemmer af den internationale Arbejds-  

 Organisation er indregistreret af Sekretariatet, skal Generalsekretæren for  

 Folkenes Forbund meddele alle Medlemmerne af den internationale  

 Arbejdsorganisation dette.
 Artikel 14.
Denne Konvention træder i kraft den Dag, denne Meddelelse er udsendt af  

 Generalsekretæren for Folkenes Forbund; den er da kun bindende for de  

 Medlemmer, hvis Ratifikation er registreret i Sekretariatet.
For ethvert  

 andet Medlem træder derefter Konventionen i Kraft samme Dag, som dette  

 Medlems Ratifikation er blevet registreret i Sekretariatet.
 Artikel 15.
 Under Forbehold af de i Artikel 14 nævnte Betingelser forpligter hvert  

 Medlem, der ratificerer denne Konvention, sig til at bringe dens  

 Bestemmelser, til Anvendelse senest den 1. Juli 1922 og til at tage saadanne  

 Forholdsregler, som er nødvendige for disse Bestemmelsers Overholdelse.
 Artikel 16.
Ethvert Medlem, der har ratificeret denne Konvention, kan opsige den efter  

 fem Aars Forløb at regne fra den Dag, Konventionen først traadte i Kraft, ved  

 en Meddelelse derom, som skal tilstilles Generalsekretæren for Folkenes  

 Forbund og registreres af ham.
Saadan Opsigelse faar først Gyldighed et Aar  

 efter dens Registrering i Sekretariatet.
 Artikel 17.
 Mindst en Gang hvert tiende Aar skal Bestyrelsen for det internationale  

 Arbejdsbureau forelægge General-Konferencen en Rapport over Virkningerne af  

 denne Konvention og skal tillige træffe Bestemmelse om, hvorvidt det vil være  

 ønskeligt, at Spørgsmaalet om Revision af eller Ændringer i nævnte Konvention  

 opføres paa Konferencens Dagsorden.
 Artikel 18.
 Denne Konventions franske og engelske Tekster er begge autentiske.
----------- Danmarks Ratifikation af Konventionen blev registreret i Folkeforbundets  

 Sekretariat den 23. August d.A., og Konventionen traadte i Overensstemmelse  

 med dens Artikel 14 i Kraft for Danmarks Vedkommende, Grønland undtaget, fra  

 nævnte Dato at regne.
 Konventionen er i Kraft mellem Følgende Lande: Argentina, Australien,  

 Belgien (belgisk Kongo og belgisk Mandatomraader undtaget), Bulgarien, Chile,  

 Columbia, Cuba, Danmark (Grønland undtaget), Estland, Finland, Frankrig,  

 Grækenland, Italien, Japan, Jugoslavien, Letland, Luxembourg, Nicaragua,  

 Norge, New Zealand, Polen, Rumænien, Spanien, Sverige, Tyskland og Uruguay.
 Hvilket herved bringes til almindelig Kundskab.
 Udenrigsministeriet, den 4. Oktober  

 1938.
P.
Munch.
