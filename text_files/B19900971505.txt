Bestemmelser om attest som fører af flyvemaskine, der anvendes til slæb af banner og/eller slæbemål I medfør af § 34 samt § 149, stk. 10, i lov om luftfart, jf. lovbekendtgørelse nr. 408 af 11. september 1985, fastsætter Statens Luftfartsvæsen herved efter bemyndigelse fra Trafikministeriet, jf. bekendtgørelse nr. 191 af 23. maj 1975 vedrørende luftfartscertifikat (BL 6-02), følgende:
1.  Referencedokumenter 1.1  BL 5-8, Målflyvning, målbugsering, reklameflyvning og reklamenedkastning, seneste udgave.
 1.2  BL 6-02, Bekendtgørelse vedrørende luftfartscertifikater, seneste udgave.
2. Denne BL fastsætter  generelle bestemmelser for opnåelse af rettighed til at føre flyvemaskine, der anvendes til slæb af banner og/eller slæbemål,  vilkårene for, at en sådan rettighed kan udøves, og  bestemmelser for den teoretiske/praktiske uddannelse til fører af flyvemaskine, der anvendes til slæb af banner og/eller slæbemål.
3. Attestation 3.1 Attestation for uddannelse i henhold til denne BL foretages af den chefinstruktør, der er ansvarlig for uddannelsen, ved påtegning i aspirantens personlige logbog således:
Undertegnede chefinstruktør, ved (Flyveskolens navn)------------------------ erklærer herved, at (aspiratens navn)-------------------------- med tilfredsstillende resultat har gennemgået den uddannelse, der er nævnt i pkt. 5.3.
Uddannelsen har omfattet følgende arter af slæb ------------------------------------------- ------------------------------------------- ------------------------------------------- Navn i blokbogstaver underskrift Dato:-------------------------------------- 4. Attestationskrav 4.1 Ansøger skal a. være i besiddelse af trafikflyvercertifikat/flyvemaskine, b. have erhvervet en flyvetid på mindst 350 timer som luftfartøjschef på en flyvemaskine, og c. med tilfredsstillende resultat have gennemgået den uddannelse, der er nævnt i afsnit 5.
5. Uddannelsessted og -krav 5.1 Uddannelsen skal foregå på en flyveskole, der er godkendt af Statens Luftfartsvæsen til uddannelse til trafikflyvercertifikat af III klasse.
 5.2 Uddannelsen skal forestås af en instruktør, der har ret til at føre flyvemaskine, der anvendes til skæb af banner og/eller slæbemål, jf. afsnit 6.
 5.3 Uddannelsen skal foregå efter et uddannelsesprogram og efter lektionsplaner, der er godkendt af Statens Luftfartsvæsen, og skal omfatte følgende:
a.
Mindst 6 flyvninger, hvorunder udlægning, opsamling og nedkastning af banner og/eller slæbemål er foretaget.
b.
Gennemgang af BL 5-8.
c.
Slæbeanordningens indretning og virkemåde i henhold til en flyvehåndbog, der er godkendt af Statens Luftfartsvæsen.
d.
Slæbets opbygning og virkemåde.
e.
Udlægning af slæb.
f.
Sikkerhedscheck af slæb og slæbeanordning i henhold til en flyvehåndbog, der er godkendt af Statens Luftfartsvæsen.
g.
Sikkerhedsområde for opsamling og kast af slæb.
h.
Vurdering af startdistance med slæb.
i.
Opsamling af slæb og stigning.
j.
Stigedrej med slæb.
k.
Vandret ligeudflyvning med slæb.
l.
Vandret frej med opretholdelse af konstant højde med slæb.
m.
Maksimum/minimum slæbehastighed.
n.
Nedgang og udkobling af slæb.
o.
Forholdsregler ved blafrende slæb (flutter).
p.
Nødudkobling af slæb.
q.
Forholdsregler ved svigtende udkobling af slæb.
 5.4 Rapport over uddannelsen skal på en formular, der er autoriseret af Statens Luftfartsvæsen, indsendes til luftfartsvæsenet senest 8 dage efter uddannelsens afslutning.
6. Rettigheder For at føre en flyvemaskine, der anvendes til slæb af banner og/eller slæbemål, skal vedkommende a. 1. enten ved attestation i henhold til afsnit 3 kunne dokumentere at have gennemgået den i pkt. 5.3 nævnte uddannelse, eller 2. være i besiddelse af bevis som fører af flyvemaskine, der anvendes til slæb af banner og/eller slæbemål udstedt i henhold til BL 6-49, udgave 1.
b. være indehaver af et gyldigt trafikflyvercertifikat/flyvemaskine samt c. 1. inden for de sidste 12 måneder før en banner- og/eller slæbemålsflyvning have udført mindst 4 flyvninger af den pågældende art, eller 2. ved påtegning i logbog af en chefinstruktør kunne dokumentere at gave gennemgøet den praktiske uddannelse, der er anført under pkt. 5.3 for den pågældende art af slæb (banner og/eller slæbemål) med tilfredsstillende resultat inden for de sidste 24 måneder.
7. Dispensation Statens Luftfartsvæsen kan i særlige tilfælde dispensere fra bestemmelserne i denne BL.
8. Klagadgang Afgørelser truffet af Statens Luftfartsvæsen efter bestemmelserne i denne BL kan påklages til Trafikministeriet.
9. Straf Føring af flyvemaskine, der anvendes til slæb af banner og/eller slæbemål, uden af de vilkår, der er fastsat herfor, er opfyldt, straffes med bøde.
10. Ikrafttræden 10.1 Denne BL træder i kraft den 1. januar 1991.
 10.2 Samtidig ophæves BL 6-49, 1. udgave af 1. juli 1975.
