Nr LSF 107 Forslag til Lov om ændring af lov om Kongeriget Danmarks Fiskeribank Fremsat af fiskeriministeren (Kent Kirk) den 30. januar 1991 Vedtaget ved tredjebehandling den 2. maj 1991 Lov nr. 276 af 08/05/1991 § 1 I lov om Kongeriget Danmarks Fiskeribank, jf. lovbekendtgørelse nr. 210  

 af 15. april 1986, foretages følgende ændringer:
 1. § 1, stk. 1, affattes således:
»Kongeriget Danmarks Fiskeribank har til formål at støtte dansk  

 fiskeri og opdræt af fisk, krebsdyr, bløddyr og alger.« 2. § 6 affattes således:
» § 6. Banken ledes af en bestyrelse på 9 medlemmer.
Den  

 daglige administration varetages af Kongeriget Danmarks Hypotekbank og  

 Finansforvaltning som forretningsfører.
Stk. 2. Af bestyrelsens medlemmer beskikkes 8 af fiskeriministeren  

 og 1 af finansministeren. 2 af de medlemmer, som fiskeriministeren beskikker,  

 skal have indsigt i praktisk fiskeri og 2 medlemmer indsigt i  

 udlånsvirksomhed i private pengeinstitutter.
Fiskeriministeren beskikker et  

 af bestyrelsens medlemmer til formand.
Beskikkelsen gælder for 4 år.
Hvis et  

 medlem af bestyrelsen udtræder inden udløbet af de 4 år, skal der beskikkes  

 et nyt medlem for den tilbageværende del af det afgående medlems  

 funktionstid.
Stk. 3. Fiskeribankens bestyrelse udfærdiger bankens vedtægt.  

 Denne skal godkendes af fiskeriministeren efter forhandling med  

 finansministeren og indeholde nærmere regler for ydelse af lån, herunder som  

 hovedregel passende garanti fra private pengeinstitutter, samt om den daglige  

 forretningsgang og om revision af regnskaberne.« § 2 Fiskeriministeren fastsætter tidspunktet for lovens ikrafttrædelse.
Oprindeligt fremsat forslag § 1 I lov om Kongeriget Danmarks Fiskeribank, jf. lovbekendtgørelse nr. 210  

 af 15. april 1986, foretages følgende ændringer:
 1. § 1, stk. 1, affattes således:
 § 1. »Kongeriget Danmarks Fiskeribank har til formål at  

 støtte dansk fiskeri og opdræt af fisk, krebsdyr, bløddyr og alger«.
 2. § 6, affattes således:
» § 6. Banken ledes af en bestyrelse på 9 medlemmer.
Den  

 daglige administration varetages af Kongeriget Danmarks Hypotekbank og  

 Finansforvaltning som forretningsfører.
Stk. 2. Af bestyrelsens medlemmer beskikkes 8 af fiskeriministeren  

 og 1 af finansministeren. 2 af de medlemmer, som fiskeriministeren beskikker,  

 skal have indsigt i praktisk fiskeri og 2 medlemmer indsigt i  

 udlånsvirksomhed i private pengeinstitutter.
Fiskeriministeren beskikker et  

 af bestyrelsens medlemmmer til formand.
Beskikkelsen gælder for 4 år.
Hvis et  

 medlem af bestyrelsen udtræder inden udløbet af de 4 år, skal der beskikkes  

 et nyt medlem for den tilbageværende del af det afgående medlems  

 funktionstid.
 Stk. 3. Fiskeribankens bestyrelse udfærdiger bankens vedtægt.  

 Denne skal godkendes af fiskeriministeren efter forhandling med  

 finansministeren og indeholde nærmere regler for ydelse af lån, herunder som  

 hovedregel passende garanti fra private pengeinstitutter, samt om den daglige  

 forretningsgang og om revision af regnskaberne«.
§ 2 Fiskeriministeren fastsætter tidspunktet for lovens ikraftrædelse.
Bemærkninger til lovforslaget Almindelige bemærkninger Kongeriget Danmarks Fiskeribank, der er et obligationsudstedende  

 statsgaranteret kreditinstitut, fungerer med hjemmel i lov nr. 54 af 17.  

 februar 1978 og har til formål at støtte dansk fiskeri samt fiskeopdræt og  

 forarbejdning af fisk og fiskeprodukter.
Banken blev grundlagt i 1933. Staten  

 har indskudt 30 mio. kr. i banken i form af en grundfond.
Fiskeribanken yder  

 lån på markedsvilkår til fiskerierhvervet, som hovedregel mod 1. prioritets  

 sikkerhed.
Lånene finansieres ved udstedelse af kasseobligationer med  

 statsgaranti og lån i Hypotekbanken under K-låneordningen fra 1978 til 1985.  

 Et eventuelt underskud i banken - ud over hvad der måtte kunne afholdes af  

 reserve- og administrationsfonden - søges i henhold til § 7, stk. 3, i  

 Fiskeribankloven bevilget på de årlige finanslove.
Bankens udlån, for hvilke  

 der sættes en årlig ramme på finansloven, var ultimo 1989 på ca. 1.825 mio.  

 kr. og obligationsudstedelsen og K-lånegæld til Hypotekbanken tilsvarende.  

 For 1990 var det tilsvarende tal 1.708 mio. kr.
 Kongeriget Danmarks Hypotekbank og Finansforvaltning er i henhold til  

 Fiskeribankloven forretningsfører for Fiskeribanken.
På grund af faldende konjunkturer i fiskerierhvervet i de senere år har  

 Fiskeribanken på trods af en intensiveret indsats over for restancer og  

 stramninger i bankens udlånspraksis oplevet en stigning i udestående  

 restancer og i antallet af egentlige tab, hvilket har medført, at banken i  

 1988 har haft et underskud på driftsregnskabet på 6 mio. kr. inklusive  

 hensættelser og i 1989 på ca. 26 mio. kr.
I 1990 forventes underskuddet  

 inklusive hensættelser at beløbe sig til ca. 35 mio. kr.
Fiskeribanklovens § 7, stk. 3, fastsætter, at eventuelt underskud ud over,  

 hvad der måtte kunne afholdes af reserve- og administrationsfonden, søges  

 dækket ved bevilling på de årlige finanslove.
Hvis virksomheden, efter at  

 reserve- og grundfonden er opbrugt, i tre på hinanden følgende år udviser  

 driftstab, skal der af Folketinget træffes beslutning om, hvorvidt  

 virksomheden skal fortsætte og vilkårene herfor.
 Underskuddet er i 1988 og 1989 i overensstemmelse med bestemmelsen i § 7,  

 stk. 3, i Fiskeribankloven blevet afholdt af reserve- og  

 administrationsfonden, og i 1990 blev der ved aktstykke nr. 296 af 3. august  

 1990 tilført bankens reserve- og administrationsfond et beløb på 35 mio. kr.  

 til dækning af et forventet underskud i 1990.
 Grundfonden, der er anbragt i udlån, udgør 30 mio. kr. og ville sammen med  

 reservefonden på 3,4 mio. kr. ved årets begyndelse ikke fuldtud have kunnet  

 dække underskuddet i 1990, hvis der ikke var blevet tilført reserve- og  

 administrationsfonden et beløb på 35 mio. kr.
I 1991 og 1992 forventes underskuddet under de nuværende forudsætninger at  

 beløbe sig til ca. 35 mio. kr. årligt.
Under disse forudsætninger skal  

 Fiskeribankens fortsatte eksistens herefter tages op til overvejelse i  

 Folketinget i 1993.
 Der er dog en del usikkerhed knyttet til underskuddets forventede  

 størrelse, bl.a. i lyset af de foreslåede ændringer i Fiskeribankens  

 virksomhed.
Der må iøvrigt forventes yderligere tab til indfrielse på garantier, der  

 er stillet under den særlige henstandslåneordning i henhold til lov nr. 875  

 af 23. december 1987 om støtte og statsgaranterede lån til fiskeriet.
Tabene  

 forventes i 1990 at udgøre ca. 8,1 mio. kr. og i 1991 og 1992 5-6 mio. kr.  

 pr. år.
 Som led i de allerede iværksatte bestræbelser på at forbedre  

 Fiskeribankens økonomiske situation og søge at mindske tabene på den  

 fremtidige långivning til fiskerierhvervet foreslås det private engagement i  

 långivningen øget, dels med henblik på at inddrage de lokale  

 pengeinstitutters større kendskab til låntagers samlede private økonomi, dels  

 med henblik på at sikre en risikodeling mellem de private pengeinstutter og  

 Fiskeribanken.
 På baggrund heraf og under hensyn til, at belåningsgrænsen i forhold til  

 fartøjsværdierne normalt er 60 pct. samt for at opnå det nævnte private  

 engagement foreslås der indført krav om en passende bankgaranti for en del af  

 lånet.
De nærmere vilkår herfor vil blive fastsat af Fiskeribankens bestyrelse i  

 form af vedtægtsændringer i overensstemmelse med reglerne i § 6, stk. 3, i  

 Fiskeribankloven.
Vedtægtsændringerne skal godkendes af fiskeriministeren og  

 finansministeren.
Bankgaranti har hidtil kun været anvendt efter konkret vurdering for en  

 del af långivningen, især i tilfælde af manglende egenkapital og i sager med  

 utilfredsstillende fangstbudgetter og økonomi i øvrigt.
Der kræves i disse  

 tilfælde en bankgaranti på 15 pct. - 20 pct. eller et fast garantibeløb.
 Under den nuværende økonomiske situation vil der som nævnt blive krævet en  

 passende garanti, der skal fastlægges i bankens vedtægt som nævnt ovenfor.
Det er endvidere hensigten, at Fiskeribankens bestyrelse skal overveje  

 mulighederne for at gennemføre yderligere stramninger i lånevilkårene.
Der  

 tænkes her bl.a. på en ophævelse af adgangen til at optage lån til afvikling  

 af kortfristet gæld (leverandørgæld, overtræk på kassekredit o.lign.) og en  

 begrænsning i adgangen til at optage lån til refinansiering til alene at  

 omfatte refinansiering af udestående lån optaget i Fiskeribanken.
Endvidere foreslås låneformålet indskrænket til at omfatte fiskerfartøjer  

 og opdrætsanlæg og ikke som nu også fiskeindustrien.
Baggrunden herfor er, at  

 fiskeindustrien ikke længere gør brug af Fiskeribanken i nævneværdigt omfang,  

 men i stedet gør brug af de generelle kreditmuligheder, der gælder for  

 industri- og håndværksvirksomhed.
 Det nugældende loft for belåningsgrænser på 60 pct, dog 70 pct. for lån  

 til køb af nye fiskerfartøjer, forudses opretholdt.
 Det øgede samarbejde med de private pengeinstitutter forudses endvidere  

 praktiseret gennem tilvejebringelse af fælles ansøgningsgrundlag o.lign.
 I den forbindelse foreslås, at Fiskeribankens bestyrelse fastsættes til 9  

 medlemmer, hvoraf de 2 skal have indsigt i lånevirksomhed i private  

 pengeinstitutter.
 Lovændringen vil skulle anmeldes til EF-Kommissionen i henhold til EF's  

 statsstøtteregler.
 Forslaget har været forelagt Finansrådet og repræsentanter for Dansk  

 Fiskeriforening, Danmarks Havfiskeriforening, Arbejderbevægelsens Erhvervsråd  

 og Danmarks Fiskeindustri- og Eksportforening, der har sæde i Fiskeribanken  

 bestyrelse.
Forslagets økonomiske og administrative konsekvenser Lovforslaget forventes på især længere sigt at reducere statens udgifter i  

 forbindelse med underskud hidrørende fra udlånsvirksomheden i Kongeriget  

 Danmarks Fiskeribank.
Der er på finanslovforslaget for 1991 budgetteret med  

 udgifter på 50 mio. kr. i forbindelse med kapitaltilførsel og indløsning af  

 garanti vedrørende henstandslån fra Kongeriget Danmarks Fiskeribank.
Bemærkninger til lovforslagets enkelte bestemmelser Til § 1 Til nr. 1 De beskrevne låneformål svarer i hovedsagen til de formål, Fiskeribanken i  

 dag kan yde lån til.
Lån til fiskeindustrien omfattes ikke fremover.
Til nr. 2 Fiskeribankens bestyrelse består i dag af 6 medlemmer.
Antallet af  

 bestyrelsesmedlemmer foreslås udvidet med 3 med henblik på at sikre et øget  

 engagement fra de private pengeinstitutter i långivningen til  

 fiskerierhvervet og for at styrke det fiskeripolitiske grundlag.
 Med henblik på i højere grad at inddrage lokale pengeinstitutters  

 vurderingsgrundlag og med henblik på at opnå en passende risikodeling mellem  

 det pågældende private pengeinstitut og Fiskeribanken, jf. de almindelige  

 bemærkninger, foreslås der indført krav om en passende bankgaranti.
Til § 2 Det påregnes, at loven efter endt notifikation over for EF-Kommissionen  

 skal træde i kraft i løbet af foråret 1991.
