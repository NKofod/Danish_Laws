Nr LSF 183 Forslag til Lov om sociale ydelser på Færøerne Fremsat af socialministeren (Karen Jespersen) den 8. marts 1995 Vedtaget ved tredjebehandling den 9. maj 1995 Lov nr. 315 af 17/05/1995 § 1. Det påhviler Færøernes hjemmestyre at gennemføre foranstaltninger for i rimeligt omfang at forebygge og afhjælpe sociale vanskeligheder.
Stk. 2. Foranstaltninger i henhold til stk. 1 skal omfatte 1) kontanthjælp, 2) folke- og førtidspensionsordning, 3) særlige tilbud for personer med fysisk eller psykisk handicap, 4) særlige tilbud til personer med varig sygdoms- eller aldersbetinget  

 svagelighed, 5) tilbud til personer med særlige sociale vanskeligheder, 6) bestemmelser vedrørende dagtilbud og hjælpeforanstaltninger til børn og  

 unge, 7) børnebidrag til enlige forsørgere, 8) hjemmehjælp, 9) revalideringshjælp og 10) dagpenge ved uarbejdsdygtighed på grund af sygdom, graviditet eller  

 fødsel.
 § 2. Færøernes hjemmestyre fastsætter nærmere regler på det  

 sociale område.
 Stk. 2. Hjemmestyret kan bestemme, at krav på sociale ydelser med  

 løbende udbetalinger ikke kan gøres til genstand for udlæg eller anden  

 retsforfølgning.
Stk. 3. Hjemmestyret fastsætter bestemmelser om, at afgørelser  

 truffet i henhold til lagtingslove, der udstedes i henhold til denne lovs §  

 1, stk. 2, nr. 1-5, 7, 9 og 10, skal kunne indbringes for mindst en  

 administrativ myndighed.
Det samme er tilfældet med afgørelser om  

 hjælpeforanstaltninger til børn og unge, jf. § 1, stk. 2, nr. 6.
 Stk. 4. Hjemmestyret kan fastsætte bestemmelser om, at sociale  

 ydelser kan ydes med tilbagebetalingspligt.
 Stk. 5. I lagtingslove, der udstedes i henhold til denne lov, kan  

 fastsættes regler om, at overtrædelse af bestemmelser i lagtingslovene eller  

 i forskrifter, der udstedes i henhold til disse, kan straffes med bøde, hæfte  

 eller fængsel i indtil 2 år, medmindre højere straf er forskyldt efter den  

 øvrige lovgivning.
Stk. 6. Socialministeren kan efter forhandling med Færøernes  

 landsstyre fastsætte regler om, at personer, der modtager pension efter  

 lagtingslove, der udstedes i henhold til denne lov, ved flytning fra Færøerne  

 til Danmark kan overgå fra færøsk pension til relevant dansk pension uden  

 ansøgning.
Tilsvarende kan Færøernes landsstyre efter forhandling med  

 socialministeren fastsætte regler om, at personer, der modtager pension efter  

 lov om social pension ved flytning fra Danmark til Færøerne, kan overgå fra  

 dansk pension til relevant færøsk pension uden ansøgning.
 § 3. Loven træder i kraft den 1. juni 1995.
 Stk. 2. De love vedrørende sociale ydelser, som ved lovens  

 ikrafttræden gælder for Færøerne, forbliver i kraft, indtil de ophæves af  

 lagtingslove, der udstedes af Færøernes hjemmestyre.
Oprindeligt fremsat forslag § 1. Det påhviler Færøernes hjemmestyre at gennemføre foranstaltninger for i rimeligt omfang at forebygge og afhjælpe sociale vanskeligheder.
 Stk. 2. Foranstaltninger i henhold til stk. 1 skal omfatte:
1) kontanthjælp, 2) folke- og førtidspensionsordning, 3) særlige tilbud for personer med fysisk eller psykisk handicap, 4) særlige tilbud til personer med varig sygdoms- eller aldersbetinget  

 svagelighed, 5) tilbud til personer med særlige sociale vanskeligheder, 6) bestemmelser vedrørende dagtilbud og hjælpeforanstaltninger til børn og  

 unge, 7) børnebidrag til enlige forsørgere, 8) hjemmehjælp, 9) revalideringshjælp og 10) dagpenge ved uarbejdsdygtighed på grund af sygdom, graviditet eller  

 fødsel.
 § 2. Færøernes hjemmestyre fastsætter nærmere regler på det  

 sociale område.
 Stk. 2. Hjemmestyret kan bestemme, at krav på sociale ydelser med  

 løbende udbetalinger ikke kan gøres til genstand for udlæg eller anden  

 retsforfølgning.
Stk. 3. Hjemmestyret fastsætter bestemmelser om, at afgørelser  

 truffet i henhold til lagtingslove, der udstedes i henhold til denne lovs §  

 1, stk. 2, nr. 1-5, 7, 9 og 10 skal kunne indbringes for mindst en  

 administrativ myndighed.
Det samme er tilfældet med afgørelser om  

 hjælpeforanstaltninger til børn og unge, jf. § 1, stk. 2, nr. 6.
 Stk. 4. Hjemmestyret kan fastsætte bestemmelser om, at sociale  

 ydelser kan ydes med tilbagebetalingspligt.
 Stk. 5. I lagtingslove, der udstedes i henhold til denne lov, kan  

 fastsættes regler om, at overtrædelse af bestemmelser i lagtingslovene eller  

 i forskrifter, der udstedes i henhold til disse, kan straffes med bøde, hæfte  

 eller fængsel i indtil 2 år, medmindre højere straf er forskyldt efter den  

 øvrige lovgivning.
Stk. 6. Socialministeren kan efter forhandling med Færøernes  

 landsstyre fastsætte regler om, at personer, der modtager pension efter  

 lagtingslove, der udstedes i henhold til denne lov, ved flytning fra Færøerne  

 til Danmark kan overgå fra færøsk pension til relevant dansk pension uden  

 ansøgning.
Tilsvarende kan Færøernes landsstyre efter forhandling med  

 socialministeren fastsætte regler om, at personer, der modtager pension efter  

 lov om social pension ved flytning fra Danmark til Færøerne, kan overgå fra  

 dansk pension til relevant færøsk pension uden ansøgning.
 § 3. Loven træder i kraft den 1. april 1995.
 Stk. 2. De love vedrørende sociale ydelser, som ved lovens  

 ikrafttræden gælder for Færøerne, forbliver i kraft, indtil de ophæves af  

 lagtingslove, der udstedes af Færøernes hjemmestyre.
Bemærkninger til lovforslaget Almindelige bemærkninger Hensigten med lovforslaget er at give Færøernes hjemmestyre øget mulighed  

 for selv at tilrettelægge og tilpasse den færøske sociallovgivning til de  

 særlige færøske forhold.
 Ved forhandlinger mellem den danske regering og det færøske landsstyre den  

 6. april 1993 opnåedes der enighed om at nedsætte et dansk-færøsk  

 embedsmandsudvalg med den opgave at gennemføre et udredningsarbejde med  

 henblik på, at der med virkning fra 1. januar 1995 kan iværksættes en ny  

 ordning for bloktilskuddet til Færøernes hjemmestyre.
Desuden skulle udredningsarbejdet omfatte overgang til anvendelse af  

 rammelove på Socialministeriets og Sundhedsministeriets områder Lovforslaget er således en udmøntning af denne aftale.
Der fremsættes  

 tilsvarende lovforslag på Sundhedsministeriets område.
 Det sociale område er et fællesanliggende mellem Færøernes hjemmestyre og  

 den danske stat.
 I henhold til § 9 i lov nr. 137 af 23. marts 1948 om Færøernes hjemmestyre  

 kan der efter forhandling træffes aftale om, i hvilke tilfælde og i hvilket  

 omfang det er muligt inden for områder, der henhører under fællesanliggender,  

 at overlade til det Færøernes hjemmestyre at give de nærmere bestemmelser for  

 de særlige færøske forhold og overtage administrationen af de pågældende  

 områder.
Forvaltningen af den sociale lovgivning på Færøerne, bortset fra den  

 såkaldte særforsorg, blev ved aftale af 3. juli 1975 med virkning fra 1.  

 april 1975 og med hjemmel i hjemmestyrelovens § 9 overført fra  

 rigsombudsmanden på Færøerne til Færøernes landsstyre.
Særforsorgen blev  

 overtaget fra 1. januar 1988.
Statens tilskud efter den sociale lovgivning blev indtil 1987 udbetalt i  

 form af refusioner.
Efter tilskudsreformen i 1987 blev en række  

 refusionsordninger indregnet i bloktilskuddet, jf. lov nr. 717 af 18.  

 november 1987 om tilskud til Færøernes hjemmestyre på det sociale område.  

 Tilskud efter den sociale lovgivning blev herefter givet dels som  

 bloktilskud, dels som refusioner indtil 1. juli 1993, hvor bloktilskud og  

 refusioner indgik i det almindelige bloktilskud, der administreres af  

 Finansministeriet, jf. lov nr. 1092 af 21. december 1994.
 Bloktilskuddet fastsættes i overensstemmelse med rammeaftale af 28. maj  

 1993 mellem den danske regering og det færøske landsstyre for 1 år ad gangen.
Efter nærværende lovforslag påhviler det Færøernes hjemmestyre at  

 gennemføre foranstaltninger for i rimeligt omfang at forebygge sociale  

 vanskeligheder og for at afhjælpe opståede sociale vanskeligheder.
Det  

 bestemmes i lovforslaget i store træk, hvad disse foranstaltninger skal  

 omfatte.
 Det fremgår ligeledes af lovforslaget, at gennemførelsen af de nævnte  

 foranstaltninger forudsætter, at Færøernes hjemmestyre ved lagtingslove  

 fastsætter de nærmere regler om de sociale foranstaltninger.
De gældende rigslove forbliver i kraft, indtil de ophæves af regler, der  

 er fastsat i lagtingslove, jf. lovforslagets § 3, stk. 2. Det fremgår af  

 fælles erklæring af 17. november 1994 at rammeloven forudsættes vedtaget i  

 Lagtinget og Folketinget inden den 1. april 1995 og at Landsstyret inden  

 udgangen af 1995 fremsætter forslag om udfyldende lovgivning.
Denne  

 udfyldende lovgivning skal færdigbehandles i Lagtinget med ikrafttræden  

 senest ved udgangen af lagtingssamlingen 1995/96.
 Socialministeren har ikke nogen retlig forpligtelse til at påse, at  

 udfyldningen bliver tilendebragt inden for den aftalte tidsramme, idet de  

 gældende regler som nævnt forbliver i kraft, indtil de afløses af regler, der  

 er fastsat af hjemmestyret.
 Ordningen indebærer, at socialministeren eller regeringen som sådan ikke  

 vil være retligt forpligtet til at føre tilsyn med indholdet og  

 administrationen af de regler, som udstedes af hjemmestyret.
 Med lovforslaget overdrages således både kompetancen til regeludstedelse  

 inden for lovens rammer til Færøernes hjemmestyre og forpligtelsen til at  

 føre tilsyn med indholdet og administrationen af de regler, som udstedes i  

 henhold til rammeloven.
Udvalget vedrørende sociallovgivningen på Færøerne, der blev nedsat i  

 1959, er et permanent udvalg under Socialministeriet.
Udvalgets primære  

 opgave har været at forberede ændringer i den færøske sociallovgivning.  

 Udvalget skal fortsat eksistere som et forum for drøftelse af sociale  

 spørgsmål af interesse for de færøske og danske sociale myndigheder.
 Lovforslaget er forelagt for hjemmestyret i medfør af hjemmestyrelovens §  

 7.
Økonomiske og administrative konsekvenser Lovforslaget har ingen økonomiske konsekvenser og ingen administrative  

 konsekvenser af betydning for den danske stat, men har væsentlige  

 administrative konsekvenser for landsstyret.
Bemærkninger til lovforslagets enkelte bestemmelser Til § 1 Lovforslaget bemyndiger Færøernes hjemmestyre til at fastsætte regler for  

 det sociale område på Færøerne i overensstemmelse med § 9 i lov om Færøernes  

 hjemmestyre.
 Udfyldningen af bemyndigelsesbestemmelsen skal omfatte de  

 foranstaltninger, der er nævnt i § 1, stk. 2.
 Der henvises til de almindelige bemærkninger vedrørende socialministerens  

 retlige forpligtelser.
Til § 1, stk. 2, nr. 1 Kontanthjælpen skal være tilstrækkelig, til at modtageren skal kunne  

 forsørge sig selv og sin familie.
Kontanthjælpsordningen tilstræbes kædet  

 sammen med en aktiv indsats for aktivering af kontanthjælpsmodtagere.
Til § 1, stk. 2, nr. 2 Folkepension er en social pension, der skal tillægges personer, der når en  

 bestemt alder.
 Førtidspension er en social pension, der skal tillægges personer, hvis  

 funktionsevne i erhverv varigt er nedsat på grund af fysisk og/eller psykisk  

 invaliditet, samt personer, hvis evne til at fungere i erhverv varigt er  

 nedsat på grund af fysiske, psykiske og/eller sociale forhold.
 Den sociale pension skal være tilstrækkelig til, at pensionisten kan  

 forsørge sig selv på et rimeligt niveau.
 Førtidspensionsordningen kan også indeholde regler om invaliditetsydelse  

 til personer med fysisk og/eller psykisk invaliditet, som forsørger sig selv  

 ved indtægtsgivende arbejde.
Når en færøsk pensionist flytter fra Færøerne til Danmark sker der efter  

 de nugældende regler automatisk og uden ansøgning overgang til relevant dansk  

 pension.
Tilsvarende overgår en dansk pensionist ved flytning fra Danmark til  

 Færøerne automatisk og uden ansøgning til færøsk pension.
Denne automatiske  

 overgang fra færøsk til dansk pension og fra dansk til færøsk pension  

 bortfalder i takt med, at der bliver lavet lagtingslove på området.
 Der henvises til bemærkningerne til § 2, for så vidt angår adgangen til at  

 indføre regler om overgang mellem færøsk og dansk pension.
 Efter de gældende regler i den danske pensionslov medregnes bopælstid på  

 Færøerne ved beregning af, om der skal tillægges fuld pension eller  

 brøkpension til en færing med bopæl i Danmark.
 Efter den senste ændring i de færøske pensionslove medregnes bopælstid i  

 Danmark og Grønland ved beregning af, om der skal tillægges fuld pension  

 eller brøkpension til en dansker eller grønlænder med bopæl på Færøerne.
For personer anbragt i Danmark af de færøske myndigheder i medfør af  

 Socialministeriets bekendtgørelse nr. 888 af 11. december 1986 (om pligt til  

 at modtage færinger med vidtgående fysiske eller psykiske handicap på  

 bistandslovens amtskommunale institutioner) eller i medfør af en aftale  

 mellem de færøske og de danske myndigheder, afholder Almannastovan udgiften  

 til en tilkendt dansk pension.
Udgiften afholdes så længe pensionisten er  

 optaget i institution i Danmark, og indtil pensionisten efter tilkendelsen af  

 pension har boet uden for institutionen i det antal år, som gælder efter den  

 danske pensionslov danske kommuner imellem - for tiden 6 år - jf. § 52, stk.  

 3, 3. pkt. i lov om social pension.
Til § 1, stk. 2, nr. 3 og 4 Hjemmestyret er efter denne bestemmelse forpligtet til at sørge for  

 særlige tilbud for personer med fysiske eller psykiske handicap, eller  

 personer som lider af en varig sygdoms- eller aldersbetinget svagelighed.  

 Bestemmelsen dækker en række forskellige tilbud, i form af pleje, omsorg,  

 træning og beskæftigelse, der skal sikre, at disse personer, får hjælp til at  

 klare sig i eget hjem, eller får tilbud om at komme i en institution, der kan  

 dække deres behov.
 Efter denne bestemmelse ydes de nødvendige hjælpemidler.
 Der ydes nødvendig hjælp til indretning af boligen for at gøre denne bedre  

 egnet som opholdssted for personer med handicap eller varig sygdoms- eller  

 aldersbetinget svagelighed.
 Der kan endvidere iværksættes eller ydes støtte til omsorgsarbejde for  

 personer, der f.eks. modtager social pension.
Personer, hvis tilstand kræver vedvarende tilsyn og pleje, som ikke kan  

 ydes i deres hjem i dagtimerne, kan tilbydes optagelse i daghjem.
Der kan  

 ligeledes indrettes dagcentre til det omsorgsarbejde, der bedst kan foregå i  

 en central bebyggelse.
 Der kan desuden oprettes døgntilbud til personer, som af helbredsmæssige  

 grunde har behov for det.
 Der er desuden mulighed for at fastsætte regler om et plejevederlag til  

 nærtstående, der påtager sig at passe døende, der ønsker at dø i eget hjem.  

 Plejevederlaget kan ydes som en godtgørelse for tabt arbejdsfortjeneste.
Bekendtgørelse nr. 888 af 11. december 1986 med senere ændringer om pligt  

 til at modtage færinger og grønlændere på bistandslovens institutioner under  

 amtskommunerne for personer med vidtgående fysiske eller psykiske handicap,  

 der er udsendt med hjemmel i § 5, stk. 2, i lov om udlægning af  

 åndssvageforsorgen og den øvrige forsorg forudsættes opretholdt.
Det påhviler  

 således fortsat amtskommunerne og Københavns og Frederiksberg kommuner at  

 modtage personer med bopæl på Færøerne, hvis behov for bistand på grund af  

 vidtgående handicap ikke kan dækkes gennem bistand fra institutionerne på  

 Færøerne.
For så vidt angår åndssvage personer med bopæl på Færøerne, er det  

 kun Storstrøms amtskommune, der har modtagepligt.
Amtskommunen vil som hidtil  

 hos Almannastovan kunne opkræve en betaling svarende til den med opholdet  

 forbundne udgift.
Til § 1, stk. 2, nr. 5 Bestemmelsen fastslår hjemmestyrets forpligtelse til at sørge for tilbud  

 til personer med særlige sociale vanskeligheder.
Efter denne bestemmmelse kan  

 hjemmestyret bl.a. oprette døgn- og dagtilbud for misbrugere af alkohol og  

 narkotika samt for hjemløse.
Til § 1, stk. 2, nr. 6 Hjemmestyret er efter denne bestemmelse forpligtet til at sørge for, at  

 der er dagtilbud for børn og unge som et led i hjemmestyrets samlede  

 generelle og forebyggende tilbud til børn.
 Med hjælpeforanstaltninger for børn og unge tænkes der på rådgivning og  

 støtte til forældremyndighedsindehaveren, når barnet har vanskeligheder i  

 forhold til sine omgivelser eller i øvrigt lever under utilfredsstillende  

 forhold.
 Der tænkes endvidere på regler om anbringelse uden samtykke fra forældrene  

 af et barn uden for hjemmet, når det efter en undersøgelse af barnets forhold  

 må anses for at være af væsentlig betydning af hensyn til barnets særlige  

 behov for støtte, eller der er åbenbar risiko for at barnets sundhed eller  

 udvikling lider alvorlig skade.
 Det forudsættes, at der føres tilsyn med et barn eller en ung, der er  

 anbragt uden for hjemmet.
Til § 1, stk. 2, nr. 7 Et bidrag til et barns underhold bør, når det ikke betales på  

 forfaldsdagen, kunne udbetales af det offentlige til den person, der er  

 berettiget til at kræve bidraget fastsat.
Til § 1, stk. 2, nr. 8 Med hjemmehjælp tænkes der på nødvendig praktisk og personlig bistand til  

 personer, der bor i eget hjem.
Til § 1, stk. 2, nr. 9 Der fastsættes bestemmelser om revalideringshjælp til uddannelse og  

 erhvervsmæssig optræning eller omskoling med henblik på at hjælpe  

 erhvervshæmmede personer, som har behov for særlig støtte, ind på eller  

 tilbage til arbejdsmarkedet.
 Revalideringen bør iværksættes efter en fastslagt erhvervsplan.
 Ved optræning på det almindelige arbejdsmarked kan der fastsættes  

 bestemmelser om, at der ydes løn efter løntilskud afhængig af revalidendens  

 erhvervsevne.
 Der kan samtidig ydes hjælp til særlige udgifter, der følger af  

 uddannelsen eller handicappet.
 Med henblik på, at en handicappet kan forbedre sin erhvervsevne, kan der  

 fastsættes bestemmelser om hjælp til anskaffelse af arbejdsredskaber og  

 værktøj samt særlig indretning af arbejdspladsen.
 Det kan ligeledes bestemmes, at handicappede og andre erhvervshæmmede, som  

 ikke kan fastholde eller opnå normal beskæftigelse på det almindelige  

 arbejdsmarked, kan få beskæftigelse på beskyttede virksomheder/værksteder  

 eller i beskyttede arbejdspladser på private virksomheder.
Til § 1, stk. 2, nr. 10 Der fastsættes bestemmelser om dagpenge ved lønmodtageres og selvstændiges  

 udarbejdsdygtighed såvel på grund af sygdom som i forbindelse med graviditet  

 og fødsel, og adoption.
Til § 2 Udfyldningen af bemyndigelsesbestemmelsen i § 1 sker ved lagtingslove.
 Der henvises til de almindelige bestemmelser vedrørende Socialministerens  

 retlige forpligtelser.
 Færøernes hjemmestyre kan bestemme, at krav på løbende sociale ydelser  

 ikke kan gøres til genstand for udlæg eller andre former for retsforfølgning.  

 Aftaler om sådanne krav vil således være ugyldige.
De i stk. 3 nævnte afgørelser skal kunne indbringes for mindst en anden  

 myndighed.
Afgørelser om hjemmehjælp, og afgørelser om optagelse i  

 daginstitution, kan efter de gældende danske regler ikke ankes til anden  

 administrativ myndighed.
Der stilles derfor ikke krav om, at disse afgørelser  

 skal kunne ankes.
Bestemmelsen er ikke til hinder for, at hjemmestyret  

 indfører en ankemulighed for så vidt angår afgørelser om optagelse i  

 daginstitution eller afgørelser om hjemmehjælp.
 Det skal bemærkes, at afgørelser om tvangsanbringelse af børn skal kunne  

 indbringes for en domstol, jf. grundlovens § 71, stk. 6.
 Der gives mulighed for i lagtingslovene at fastsætte straffebestemmelser i  

 tilfælde af overtrædelser af de i lagtingslovene fastsatte bestemmelser.
Efter forhandling mellem socialministeren og Færøernes landsstyre kan der  

 påny, når der er vedtaget lagtingslove på pensionsområdet, fastsættes regler  

 om direkte overgang mellem færøsk og dansk pension og mellem dansk og færøsk  

 pension uden ansøgning.
Der henvises til bemærkningerne til § 1, stk. 2, nr.  

 2.
Til § 3 De love, som gælder på nuværende tidspunkt, og som ifølge § 3, stk. 2  

 forbliver i kraft indtil Færøernes hjemmestyre har foretaget en erstatning  

 ved lagtingslove, er følgende:
 Lov for Færøerne om offentlig forsorg, jf. lovbekendtgørelse nr. 100 af 2.  

 marts 1988, som senest ændret ved lov nr. 393 af 22. juni 1993.
 Lov for Færøerne om børneforsorg, jf. lovbekendtgørelse nr. 104 af 2.  

 marts 1988, som senest ændret ved lov nr. 393 af 22. juni 1993.
 Lov for Færøerne om dagpenge ved sygdom eller fødsel, jf.  

 lovbekendtgørelse nr. 102 af 2. marts 1988, som senest ændret ved lov nr. 393  

 af 22. juni 1993.
 Lov for Færøerne om invalidepension m.v., jf. lovbekendtgørelse nr. 101 af  

 2. marts 1988, som senest ændret ved lov nr. 1131 af 21. december 1994.
 Lov for Færøerne om folkepension, jf. lovbekendtgørelse nr. 103 af 2.  

 marts 1988, som senest ændret ved lov nr. 1131 af 21. december 1994.
 Lov for Færøerne om børnebidrag til enlige forsørgere m.v., jf.  

 lovbekendtgørelse nr. 99 af 2. marts 1988, som senest ændret ved lov nr. 227  

 af 6. april 1994.
Efter 2. behandling den 28. marts 1995 § 1. Det påhviler Færøernes hjemmestyre at gennemføre foranstaltninger for i rimeligt omfang at forebygge og afhjælpe sociale vanskeligheder.
Stk. 2. Foranstaltninger i henhold til stk. 1 skal omfatte 1) kontanthjælp, 2) folke- og førtidspensionsordning, 3) særlige tilbud for personer med fysisk eller psykisk handicap, 4) særlige tilbud til personer med varig sygdoms- eller aldersbetinget  

 svagelighed, 5) tilbud til personer med særlige sociale vanskeligheder, 6) bestemmelser vedrørende dagtilbud og hjælpeforanstaltninger til børn og  

 unge, 7) børnebidrag til enlige forsørgere, 8) hjemmehjælp, 9) revalideringshjælp og 10) dagpenge ved uarbejdsdygtighed på grund af sygdom, graviditet eller  

 fødsel.
 § 2. Færøernes hjemmestyre fastsætter nærmere regler på det  

 sociale område.
 Stk. 2. Hjemmestyret kan bestemme, at krav på sociale ydelser med  

 løbende udbetalinger ikke kan gøres til genstand for udlæg eller anden  

 retsforfølgning.
Stk. 3. Hjemmestyret fastsætter bestemmelser om, at afgørelser  

 truffet i henhold til lagtingslove, der udstedes i henhold til denne lovs §  

 1, stk. 2, nr. 1-5, 7, 9 og 10, skal kunne indbringes for mindst en  

 administrativ myndighed.
Det samme er tilfældet med afgørelser om  

 hjælpeforanstaltninger til børn og unge, jf. § 1, stk. 2, nr. 6.
 Stk. 4. Hjemmestyret kan fastsætte bestemmelser om, at sociale  

 ydelser kan ydes med tilbagebetalingspligt.
 Stk. 5. I lagtingslove, der udstedes i henhold til denne lov, kan  

 fastsættes regler om, at overtrædelse af bestemmelser i lagtingslovene eller  

 i forskrifter, der udstedes i henhold til disse, kan straffes med bøde, hæfte  

 eller fængsel i indtil 2 år, medmindre højere straf er forskyldt efter den  

 øvrige lovgivning.
Stk. 6. Socialministeren kan efter forhandling med Færøernes  

 landsstyre fastsætte regler om, at personer, der modtager pension efter  

 lagtingslove, der udstedes i henhold til denne lov, ved flytning fra Færøerne  

 til Danmark kan overgå fra færøsk pension til relevant dansk pension uden  

 ansøgning.
Tilsvarende kan Færøernes landsstyre efter forhandling med  

 socialministeren fastsætte regler om, at personer, der modtager pension efter  

 lov om social pension ved flytning fra Danmark til Færøerne, kan overgå fra  

 dansk pension til relevant færøsk pension uden ansøgning.
 § 3. Lovforslaget kan stadfæstes straks efter vedtagelsen.
 § 4. Loven træder i kraft den 1. april 1995.
 Stk. 2. De love vedrørende sociale ydelser, som ved lovens  

 ikrafttræden gælder for Færøerne, forbliver i kraft, indtil de ophæves af  

 lagtingslove, der udstedes af Færøernes hjemmestyre.
Ændringsforslag Af socialministeren:
 Til § 3 1) Paragraffen udgår.
 Til § 4 2) I stk. 1 ændres »1. april 1995« til:  

 »1. juni 1995«.
Bemærkninger Til nr. 1 Da der ikke længere er et tidsmæssigt pres, der nødvendiggør, at  

 lovforslaget stadfæstes straks efter vedtagelsen, foreslås det at lade det  

 under 2. behandling vedtagne forslag herom udgå.
Til nr. 2 På grund af strejke på Færøerne blev den endelige behandling af  

 lovforslaget i Lagtinget og dermed også i Folketinget udskudt.
Lovforslaget  

 kunne derfor ikke nå at blive vedtaget og bekendtgjort inden 1. april.  

 Forslaget er nu vedtaget af Lagtinget den 20. april 1995, hvorfor  

 behandlingen i Folketinget kan genoptages.
Det foreslås derfor at ændre  

 ikrafttrædelsesdatoen til 1. juni 1995.
