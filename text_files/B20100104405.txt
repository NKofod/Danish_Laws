Bekendtgørelse om ændring af bekendtgørelse om regulering af fiskeriet i 2010 og visse vilkår for fiskeriet i følgende år (Reguleringsbekendtgørelsen 2010) § 1 I bekendtgørelse nr. 1443 af 15. december 2009 om regulering af fiskeriet i 2010 og visse vilkår for fiskeriet i følgende år (Reguleringsbekendtgørelsen 2010), som ændret ved bekendtgørelse nr. 591 af 2. juni 2010, foretages følgende ændringer:
 1. § 180, indsættes efter stk. 2 som stk. 3:
»Stk. 3. For fartøjer, der er udgået inden den 31. juli 2010, udvides fristen i stk. 2, så kW-andelene kan opretholdes indtil 31. januar 2012.« 2. Efter § 180 indsættes som § 180 a:
»§ 180 a.
Hvis et fartøj på baggrund af ommåling ophører med at være omfattet af Den Europæiske Unions regler om højst tilladte antal kW-dage, jf. kapitel 19, bortfalder retten til de kW-andele, der er knyttet til fartøjet, og kW-andelene overføres til kW-fonden.
Stk. 2. For fartøjer, hvor Fiskeridirektoratet har modtaget anmodning om registrering af ommåling i Fiskeridirektoratets fartøjsregister inden 15. september 2010, opretholdes muligheden for at overdrage kW-andele til et fartøj dog indtil 15. oktober 2010.« § 2 Bekendtgørelsen træder i kraft den 8. september 2010.
