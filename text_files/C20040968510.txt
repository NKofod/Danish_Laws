Cirkulæreskrivelse  

 vedrørende retningslinier for afholdelse af repræsentation og ydelse af gaver (Til  

 kriminalforsorgens arresthuse, afdelinger og pensioner) Efter drøftelse med  

 Kriminalforsorgens personaleorganisationer fastsættes følgende:
I.
Medarbejdere,  

 interne møder, samarbejdspartnere 1. Der kan mod dokumentation  

 for afholdelse af udgifter ydes tilskud til afholdelse af reception i  

 forbindelse med en medarbejders 25, 40 og 50 års jubilæum.  

 Tilsvarende gælder ved en medarbejders afsked med pension.
Det er  

 normalt en forudsætning, at receptionen afholdes på tjenestestedet.
Udgiften til sådanne receptioner skal holdes på  

 et rimeligt niveau og således, at der er et passende forhold mellem  

 anledning,  

 deltagerkreds og receptionens omfang.
Som udgangspunkt bør tilskuddet ikke  

 overstige 2.000 kr.
Efter en konkret vurdering kan tjenestestedets leder dog,  

 efter afvejning af ovenstående hovedhensyn, fravige denne beløbsgrænse.
 2. Ved afsked med pension af  

 medarbejdere med mange års anciennitet, kan der indkøbes blomster eller en  

 mindre gave.
 Tilsvarende gælder ved  

 medarbejderes tilskadekomst i tjenesten samt for medarbejdere, der rammes af  

 alvorlig eller langvarig sygdom.
 I forbindelse med begravelse  

 af tidligere medarbejdere kan der afholdes udgifter til indkøb af en buket  

 eller krans.
Der kan ikke herudover  

 indkøbes gaver til ansatte i Kriminalforsorgen eller til  

 Kriminalforsorgsinstitutioner  

 for Kriminalforsorgens regning.
Der kan således f. eks. ikke indkøbes  

 blomster  

 til en ny medarbejder, der påbegynder tjenesten.
3. Ved almindelige interne møder på  

 tjenestestederne kan der ikke afholdes udgifter til fortæring m.v.
Er der  

 tale  

 om personalemøder, der varer mindst 2 timer, og som vedrører særlige emner,  

 kan  

 der afholdes udgifter til kaffe med brød og lignende.Ved heldagsmøder  

 vedrørende f.eks. tjenestestedets struktur og samarbejdsforhold m.v. kan der  

 afholdes udgifter til bespisning.  

 Udgiften  

 skal i disse tilfælde holdes på et niveau på op til halvdelen af  

 måltidsudgiften i henhold til tjenesterejseaftalen pr. deltager.
4. Der kan i ganske særlige  

 tilfælde ydes en mindre gave til samarbejdspartnere uden for  

 Kriminalforsorgen.  

 Dette kan ske ved udenforstående institutioners  

 indvielse, jubilæum m.v. og i forbindelse med udenforstående enkeltpersoners  

 afsked eller lignende.
Gaven bør normalt ikke være spiritus.  

 Det skal i alle tilfælde være Kriminalforsorgen,  

 der skal stå som gavegiver.
 Der skal som hidtil udvises  

 særlig tilbageholdenhed med at give gaver til institutioner og ansatte under  

 Justitsministeriets område.
 5. Iværksættelse af større  

 repræsentationsarrangementer efter pkt. 1 sker efter godkendelse af  

 direktoratets  

 Personalekontor.
II.
Lokale,  

 tjenestestedsjubilæer m.v.
Der kan mod dokumentation for  

 afholdelse af udgifter ydes tilskud til indvielse af nye lokaler,  

 tjenestestedsjubilæum  

 m.v.
Ved fastlæggelse af beløbets størrelse skal institutionernes størrelse,  

 beliggenhed med videre tages i betragtning.
 Som udgangspunkt bør  

 tilskuddet ikke overstige kr. 20.000,00. Efter en konkret vurdering kan  

 tjenestestedets  

 leder dog, efter afvejning af nedennævnte hovedhensyn, fravige denne  

 beløbsgrænse,  

 men bør kontakte direktoratets Ressourcestyringskontor for godkendelse.
 Udgiften til sådanne  

 receptioner skal holdes på et rimeligt niveau og således, at der er et  

 passende  

 forhold mellem anledning, deltagerkreds og receptionens omfang.
III.
Fælles  

 bestemmelser 1. Udgifter til  

 repræsentationen m.v. skal holdes på et rimeligt niveau.  

 Repræsentationsudgifter skal altid være dokumenterede ved anførelse  

 af følgende oplysninger på bilag: anledning, ydelsens art og tidspunktet for  

 udgiftsafholdelse samt for så vidt angår interne møder, hvem der har  

 deltaget.  

 Bilag for afholdte repræsentationsudgifter  

 attesteres af tjenestestedets leder.
2. Ovenstående retningslinier  

 træder i kraft straks.
Samtidig ophæves cirkulæreskrivelse af 22. oktober  

 1999  

 om afholdelse af udgifter til repræsentation og gaver.
 3. Dette brev vil blive optaget i  

 Kriminalforsorgens Administrative Regelsamling.
