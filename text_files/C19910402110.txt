 Til samtlige kommunalbestyrelser.
 1. Til brug for 19. alm. vurdering 1991 skal foretages  

 indsamling af oplysninger om leje for udlejede boliger og erhvervslokaler.  

 Lejeoplysninger indsamles af kommunerne og registreres i BBR.
 For at medvirke til en så lille ressourceindsats som muligt ved  

 indsamlingen har Boligministeriet etableret en procedure, der åbner mulighed  

 for overførsel af oplysninger på edb-medie fra administrative registre hos  

 ejere og administratorer.
 2. Ejere og administratorer tilbydes mulighed for at  

 levere oplysninger på edb-medie direkte til Kommunedata, jvf. vedlagte brev.
 Ejere og administratorer, der vælger at meddele oplysninger på edb-medie,  

 skal inden 15. april 1991 indsende svar-talon til BBR-myndigheden i den  

 kommune hvor de har forretningsadresse.
Ejere og administratorer skal senest 15. maj 1991 indsende disketter eller  

 magnetbånd til Kommunedata med henblik på kontrol af identifikationer.
Senest  

 1. august 1991 skal indsendes disketter eller magnetbånd med lejeoplysninger.
3. Ved den maskinelle indsamling skal ejere og  

 administratorer kunne identificere hver enkelt lejemål vha. en adresse i  

 kodeform (BBR-løbenummer). Nogle ejere og administratorer kender de korrekte  

 identifikationer, men i nogle tilfælde vil der være behov for, at kommunerne  

 er behjælpelige med at oplyse korrekte identifikationer.
Til dette formål kan  

 anvendes et standard BBR-udtræk.
Kommunedata vil orientere  

 BBR-registerføreren om de tekniske detaljer.
 Lister med BBR-løbenumre skal kun udsendes til de ejere og  

 administratorer, der rekvirerer sådanne.
 4. Indsamling af huslejeoplysninger for ejendomme, der  

 ikke er med i den maskinelle overførsel vil forgå ved udsendelse af  

 huslejeskemaer, efter samme principper som ved indsamlingen i 1985.
 Indsamlingen via huslejeskemaer skal påbegyndes d. 22. august 1991 og  

 afsluttes primo oktober 1991. Kommunen skal indberette lejeoplysninger  

 efterhånden som huslejeskemaerne modtages, fremfor at foretage en samlet  

 indberetning.
 En detaljeret vejledning til indsamlingen via huslejeskemaer vil blive  

 fremsendt til kommunen.
 5. Kommunerne har ansvaret for, at såvel  

 edb-indberettede lejeoplysninger som oplysninger indsamlet via huslejeskema  

 er registreret i BBR primo oktober 1991.
PMV EB Svend Trollegaard /Bo Bidstrup-Rasmussen Boligministeriet Departementet 25. MARTS 1991 TIL ORIENTERING Afgivelse af oplysninger om husleje til Bygnings- og Boligregistret.
I Bygnings- og boligregistret - BBR - skal der registeres  

 oplysninger om lejen for alle udlejede boliger og erhvervslokaler i  

 landet.
Oplysningerne skal bruges ved 19. almindelige ejendomsvurdering, der  

 vil finde sted 1. januar 1992.
 Som ejer eller administrator af bolig- og erhvervslejemål, er De  

 forpligtet til at oplyse lejen for alle Deres lejemål i BBR, jvf.  

 »Bekendtgørelse af 15. december 1980 om ejers oplysningspligt til  

 Bygnings- og Boligregistret og adgang til at modtage oplysninger fra  

 registeret«.
Med dette brev vil Boligministeriet tilbyde Dem en enkel måde at afgive de  

 krævede lejeoplysninger på.
Hvis De eller Deres administrator anvender edb  

 til administration af Deres ejendomme kan De indsende oplysningerne på  

edb-medie (diskette eller magnetbånd). I hovedtræk vil forløbet se  

 således ud:
 1. De skal inden 15. april meddele kommunen, at  

 De ønsker at indsende lejeoplysninger på diskette eller magnetbånd.
 2. Senest den 15. maj indsender De disketter  

 eller magnetbånd til Kommunedata I/S der kontrollerer indholdet og oplyser  

 Dem om eventuelle fejl.
 3. Senest 1. august indsender De disketter  

 eller magnetbånd med korrekte oplysninger til Kommunedata I/S.
 Lejeoplysninger på diskette eller magnetbånd.
Indberetning på edb-medie kræver, at der fra Deres edb-system kan leveres  

 de ønskede oplysninger i en standardiseret form.
Det er et krav at hvert  

 enkelt lejemål kan identificeres entydigt ved hjælp af adresser angivet i  

 kodeform, jvf. bilag A og vedlagte strukturbeskrivelse.
 Har De tidligere - i forbindelse med 18. almindelige ejendomsvurdering -  

 foretaget tilretninger af deres edb-system, så det indeholder adressekoder,  

 vil det være tilstrækkeligt at kontrollere systemet og rette eventuelle fejl.
 Hvis De er i tvivl om adressekoder for en eller flere ejendomme, kan De  

 rekvirere en fortegnelse over korrekte koder hos BBR-myndigheden i den  

 kommune, hvor ejendommen(e) ligger.
 Årlig leje eksklusive varmebidrag.
 For hvert enkelt bolig- og erhvervslejemål skal De oplyse den årlige  

 leje pr. september 1991, svarende til lejen ved almindelig udlejning.  

 Lejen skal opgøres  eksklusive varmebidrag.
 For erhvervslejemål angives lejen tillige eksklusive moms.
 Den årlige leje beregnes som lejen gange antallet af betalingsterminer,  

 dvs. der ganges med 12, hvis lejen betales månedligt, og der ganges med 4,  

 hvis lejen betales kvartalsvis.
 Har De yderligere spørgsmål vedr. lejen, kan De kontakte BBR-myndigheden i  

 den kommune, hvor Deres ejendom(me) ligger.
 Fremgangsmåde ved indsendelse af disketter eller magnetbånd.
Levering af lejeoplysninger skal ske direkte til Kommunedata I/S på  

 disketter eller magnetbånd, der opfylder de tekniske specifiktioner anført i  

 bilag A.
Deres leverandør eller edb-sevicebureau kan være behjælpelig med at  

 finde ud af, om oplysningerne vil kunne leveres i den krævede form.
De skal inden 15. maj indsende disketter eller magnetbånd til  

 Kommunedata I/S med henblik på kontrol af Deres adressekoder.
Hvis årslejen  

 pr. september 1991 er kendt på dette tidspunkt, kan De allerede 15. maj  

 oplyse leje for de enkelte lejemål.
Er septemberlejen ikke kendt, skal feltet  

 ikke udfyldes.
 - Hvis Kommunedata I/S modtager korrekte koder og De har oplyst  

 septemberlejen, vil De fra Kommunedata I/S modtage en kvittering for  

 oplysningerne og skal ikke foretage Dem videre.
 - Hvis De ikke har oplyst leje, men Deres adressekoder er korrekte, vil De  

 modtage en kvittering for de korrekt modtagne oplysninger og skal derefter  

 indsende diskette eller magnetbånd med både koder og lejeoplysninger,  

 når årslejen pr. september er kendt og senest 1. august 1991.
- Hvis der konstateres fejl i Deres adressekoder, vil De modtage  

 oplysninger om fejlene fra Kommunedata I/S.
De skal herefter foretage de  

 fornødne rettelser i Deres edb-system og senest 1. august 1991  

 indsende nye disketter eller magnetbånd med korrekte koder og  

 lejeoplysninger til Kommunedata I/S.
 Tekniske spørgsmål kan rettes til Kommunedatas servicecenter på telefon 66  

 15 63 68 lokal 5730.
 Det kan oplyses, at Kommunernes Landsforening har kontaktet følgende  

 leverandører af ejendomsadministrationssystemer:
 Ønsker De at afgive oplysninger på edb-medie, skal De inden den 15.  

 april returnere svartalonen i bilag A til BBR-myndigheden i den kommune,  

 hvori De har Deres forretningsadresse.
Ønsker De ikke at deltage i denne ordning, vil De i stedet hen på  

 eftersommeren skulle udfylde huslejeskemaer.
De vil til den tid modtage  

 skemaer fra kommunen.
Med venlig hilsen Boligministeriet Bilag A - Teknisk beskrivelse Krav om adressekode.
 Adressekoden består af kommunenummer og det såkaldte  

BBR-løbenummer . Alle boliger og erhvervslokaler i landet har  

 tilknyttet et BBR-løbenummer, der er opbygget af en vejkode, et husnummer og  

 evt. bogstav samt etage og sidebetegnelse.
Korrekt kommunenummer, husnummer og bogstav samt etage og sidebetegnelse  

 fremgår af BBR-ejermeddelelsen.
Vejkode kan oplyses af beliggenhedskommunen.
 Etage skal angives således:
I bygninger med flere etager, betegnes stuen ST . Etagerne herover  

 betegnes 01, 02, 03 osv. indtil overste etage.
Kælderen betegnes  

KL .
 Sidebetegnelser skal angives således:
Er der indtil 3 lejligheder på etagen, anvendes sidebetegnelsen TV  

  (til venstre) for den lejlighed, der ligger længst til venstre set fra  

 trappens øverste trin før etageafsatsen.
Lejligheden længst til højre  

 betegnes (TH). På etager med 3 lejligheder benyttes betegnelsen (MF) (midt  

 for) for den midterste lejlighed.
Er der 4 eller flere lejligheder på etagen, skal De anvende et dørnummer.  

Nr. 0001 skal anvendes for den lejlighed, der ligger længst til  

 venstre.
Nr.0002 anvendes for den lejlighed, der ligger umidelbart til  

 højre for osv.
Hivs der for hver indgangsdør som led i en nummerering af  

 lejlighederne er anbragt et særligt nummer (på ikke over 4 tal elleg  

 bogstaver i alt), kan i stedet anvendes det skiltede nummer som dørnummer.
 Bemærk at numeriske etage- og sidebetegnelser skal angives med  

 foranstillede nuller.
 Afsenderrecord og huslejerecord:
 Hver diskette eller magnetbånd skal indeholde en afsenderrecord med  

 afsendernavn og adresse som vist i Kommunedatas sturkturbeskrivelse  

 (recordtype = 1) . Derudover skal der for hvert enkelt lejemål leveres  

 en huslejerecord med et indhold svarende til strukturbeskrivelsen  

 (recordtype = 2) .
 Alle datafelter i afsenderrecorden skal udfyldes, mens visse af  

 datafelterne i huslejerecorden er valgfrie.
 I huslejerecorden skal recordtype, kommunenummer, BBR-løbenummer og  

 lejeoplysninger være udfyldte. herudover kan De indsætte oplysninger om Deres  

 interne identifikationer (vejnavn, postnummer etc.).
 Position 89 og 90 må ikke udfyldes.
 De tekniske krav til datasætnavn og recordformat er beskrevet i vedlagte  

 følgeseddel, som skal anvendes, når De sender disketter eller magnetbånd til  

 Kommunedata I/S.
 ............................ klip her ...............................
 Indsendes inden 15. april 1991 til BBR-myndigheden i den kommune, hvori De  

 har forretningsadresse.
BILAG 1 VEJLEDNING Følgesedlen udfyldes og indsendes sammen med magnetbånd/diskette(r) til  

 Kommunedata, Odense.
 MAGNETBÅND.
 Følgende værdier skal overholdes for levering af magnetbånd til  

 Kommunedata:
