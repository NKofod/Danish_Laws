Indledning 1. Den 1. september 1986 er justitsministeriets  

 bekendtgørelse nr. 523 af 11. august 1986 om virksomheder, der  

 erhvervsmæssigt yder bistand ved stillingsbesættelse, trådt i kraft.  

 Bekendtgørelsen er fastsat i henhold til § 3, stk. 5, og § 27 i lov nr. 293  

 af 8. juni 1978 om private registre m.v.
Bekendtgørelsen er optrykt som bilag  

 1 til vejledningen.
Anmeldelse 2. Efter § 1 i bekendtgørelsen skal den,  der  

 ønsker at foretage registrering som nævnt i § 1 i lov om private registre  

 m.v. med henblik på erhvervsmæssigt at yde tredjemand bistand ved  

 stillingsbesættelse,  foretage anmeldelse til registertilsynet, inden  

 virksomheden påbegyndes.
Bestemmelsen i lov om private registre m.v. § 1 angiver lovens almindelige  

 anvendelsesområde.
Bestemmelsen omfatter enhver systematiseret opbevaring af  

 oplysninger, hvad enten der er tale om maskinelle opbevaringsformer som  

 magnetbånd, disketter m.v., eller om manuelle kartoteker og lignende.
De, der  

 er beskyttet af loven, er personer, institutioner, foreninger og  

 virksomheder, og de interesser, der beskyttes, er først og fremmest  

 økonomiske eller private forhold.
Til brug for anmeldelsen er der udarbejdet en blanket i 3 eksemplarer.
Det  

 ene eksemplar (den blå kopi) er beregnet til opbevaring i virksomheden.
De  

 andre eksemplarer skal indsendes til registertilsynet, Christians Brygge 28,  

 4. sal, 1559 København V.
Blanketter kan rekvireres på samme adresse eller på  

 telefon 01 14 38 44.
Tidspunktet for anmeldelse 3. Alle nyoprettede virksomheder (efter den 1.  

 september 1986) skal anmeldes, inden virksomheden påbegyndes.
 For eksisterende virksomheder gælder, at der skal foretages anmeldelse  

 senest 3 måneder efter bekendtgørelsens ikrafttræden den 1. september 1986.  

 Anmeldelse skal således være indgivet til registertilsynet senest den 1.  

 december 1986.
Hvilke virksomheder er omfattet af anmeldelsespligten? 4. Bekendtgørelsens § 1 omfatter erhvervsvirksomheder  

 m.v., der  erhvervsmæssigt  yder tredjemand bistand ved  

 stillingsbesættelse.
Bestemmelsen vedrører således ikke  udelukkende  

  bistand ved besættelse af ledende eller højere stillinger.
Bekendtgørelsen  

 omfatter enhver fast stillingsbesættelse.
Bekendtgørelsen omhandler ikke kun virksomheder, som  udelukkende  

  driver virksomhed med bistand ved stillingsbesættelse.
Selv om virksomheden  

 tillige og måske som hovedformål driver anden form for erhvervsvirksomhed,  

 f.eks. konsulentvirksomhed vedrørende virksomhedsledelse, vil reglerne i  

 bekendtgørelsen alligevel finde anvendelse.
Afgørende er således, om  

 virksomheden eller en del af denne er omfattet af beskrivelsen i  

 bekendtgørelsens § 1.
Hvornår er der tale om et register? 5. Ved et register forstås - jf. ovenfor under punkt 2  

 - enhver systematiseret opbevaring af oplysninger, hvad enten der er tale om  

 maskinelle opbevaringsformer som magnetbånd, disketter og lignende, eller  

 kartoteker, som føres manuelt.
Også systematiseret opbevaringsform, der efter  

 traditionel sprogbrug ikke opfattes som et register, er omfattet af lov om  

 private registre m.v. og dermed af bekendtgørelsen.
Det gælder f.eks. en  

 samling af aktmapper, der er opbygget efter et bestemt system.
Hvilke oplysninger må indsamles og registreres? 6. I bekendtgørelsens § 2, stk. 1, er der fastsat et  

 klart forbud mod  at registrere eller videregive oplysninger om  

 enkeltpersoners race, religion, politiske, seksuelle og strafbare forhold  

 samt misbrug af nydelsesmidler.
Af § 2, stk. 2, fremgår, at oplysninger om enkeltpersoners rent private  

 forhold i øvrigt, herunder oplysninger om hudfarve, om foreningsmæssige  

 forhold, om helbredsforhold, væsentlige sociale problemer og lignende, kun må  

 registreres, hvis disse  klart er nødvendige  for vurderingen af  

 stillingsbesættelsen.
En virksomhed, som udarbejder og anvender psykologiske  

 tests, må være opmærksom på, at sådanne tests i almindelighed vil være  

 omfattet af bestemmelsen.
Oplysningerne skal være afgivet af den pågældende selv eller indhentet med  

 dennes samtykke.
Det er endvidere en betingelse for registreringen af  

 oplysningerne, at den pågældende  skriftligt  har meddelt samtykke  

 dertil.
Dette samtykke kan til enhver tid tilbagekaldes med den virkning, at  

 virksomheden skal slette de registrerede oplysninger.
Efter bekendtgørelsens § 2, stk. 3, må virksomheden kun registrere andre  

 oplysninger om enkeltpersoner, såfremt de efter deres art er af betydning for  

 vurderingen af stillingsbesættelsen.
De oplysninger, der efter denne  

 bestemmelse vil kunne registreres, er f.eks. oplysninger om navn, adresse,  

 stilling, uddannelse og karriereforløb.
Videregivelse 7. Det fremgår af bekendtgørelsens § 3, at de  

 oplysninger, der efter bekendtgørelsens § 2 lovligt kan registreres, kun må  

 videregives, når den registrerede i  hvert enkelt tilfælde skriftligt  

  har meddelt samtykke til videregivelsen, eller adgangen til videregivelse  

 følger af anden lovgivning.
Den registreredes samtykke til videregivelsen kan  

 til enhver tid tilbagekaldes.
Det fremgår endvidere af bekendtgørelsens § 4,  

 at virksomheden, inden det ovenfor nævnte samtykke indhentes, skal gøre den  

 pågældende bekendt med, at samtykket til enhver tid kan tilbagekaldes.
Der  

 skal således gives samtykke til enhver form for videregivelse, herunder også  

 af de oplysninger, som kan registreres uden samtykke efter § 2, stk. 3.
Hvornår skal der gives meddelelse om optagelse til en registreret? 8. Efter bekendtgørelsens § 5 skal virksomheden  

 meddele enhver, der er registreret, at vedkommende er blevet optaget i  

 bureauets register.
Dette skal ske  første gang , der optages  

 oplysninger, som ikke er afgivet af den pågældende selv til virksomheden, om  

 andet end navn, adresse, stilling, erhverv eller oplysninger, der fremgår af  

 Statstidende eller frit kan indhentes fra erhvervsregisteret.
Sådan  

 meddelelse skal gives  inden 4 uger  efter registreringen.
 Den meddelelse, der således skal gives, skal indeholde oplysning om den  

 registreredes adgang til at få oplysninger fra registeret efter bestemmelsen  

 i bekendtgørelsens § 6 samt oplysning om indholdet af bekendtgørelsens § 3.
 Som bilag 2 til vejledningen er optrykt et eksempel på, hvorledes en  

 meddelelse efter bekendtgørelsens § 5 vil kunne udformes.
 Virksomheden er ikke efter bestemmelsen i bekendtgørelsens § 5 forpligtet  

 til af egen drift i forbindelse med meddelelsen at oplyse om indholdet af  

 oplysningerne, men dette vil være hensigtsmæssigt under hensyn til, at den  

 registrerede i medfør af bekendtgørelsens § 6 efterfølgende kan anmode om  

 registerindsigt, jf. nærmere nedenfor.
Hvilke regler gælder for en registrerets adgang til at blive gjort  

 bekendt med de oplysninger, der er registreret om den pågældende  

 (registerindsigt)? 9. Efter bekendtgørelsens § 6 kan den registrerede  

 anmode om, at virksomheden meddeler indholdet af Virksomheden er forpligtet til  altid  at oplyse indholdet af  

 sådanne oplysninger, og dette skal ske inden 4 uger efter, at begæringen er  

 fremsat.
Den registrerede kan forlange, at virksomheden giver denne  

 meddelelse skriftligt.
Indholdet af besvarede forespørgsler inden for de sidste 6 måneder  

  skal som nævnt oplyses for den registrerede.
Herved kan den pågældende sikre  

 sig, at der ikke er videregivet urigtige eller vildledende oplysninger.
Se  

 nærmere om konsekvenserne af, at der foreligger urigtige eller vildledende  

 oplysninger under punkterne 10 og 11.
Hvilke regler gælder for oplysninger eller bedømmelser, der er  

 urigtige eller vildledende? Virksomhedens forpligtelser 10. Virksomheden må ikke registrere urigtige eller  

 vildledende oplysninger eller bedømmelser.
Skulle oplysninger eller bedømmelser - efter at registreringen er  

 foretaget -  siden  vise sig at være urigtige eller vildledende, er  

 virksomheden forpligtet til snarest muligt at slette disse eller sørge for at  

 berigtige forekommende fejl.
Denne forpligtelse opstår i alle tilfælde, hvor  

 virksomheden af egen drift eller på foranledning af den registrerede eller en  

 tredjemand bliver bekendt hermed.
 Det skal særligt bemærkes, at  vildledende  er også oplysninger,  

 der isoleret betragtet er rigtige, men som i den sammenhæng, hvori de findes,  

 medfører en risiko for, at oplysningerne giver et urigtigt billede af den  

 registreredes forhold.
 Hvis virksomheden bliver bekendt med forhold, som  tyder  på, at en  

 oplysning eller en bedømmelse kan være urigtig eller vildledende, må  

 virksomheden snarest muligt foretage rimelige undersøgelser af forholdet for  

 at kunne vurdere, om oplysningen m.v. er urigtig eller vildledende.
 I alle tilfælde, hvor det konstateres, at der ikke alene er registreret  

 urigtige eller vildledende oplysninger m.v., men også er sket videregivelse  

 af disse, er virksomheden efter § 8 forpligtet til  straks  at give  

skriftlig underretning til alle , der har modtaget oplysningen eller  

 bedømmelsen indenfor de sidste 6 måneder, før virksomheden blev bekendt med  

 forholdet.
Den registreredes rettigheder 11. Den registrerede skal have skriftlig underretning  

 om den foretagne berigtigelse.
Desuden skal vedkommende i denne situation  

 have meddelelse om Særligt om henvendelse fra en registreret om sletning eller  

 berigtigelse af oplysninger eller bedømmelser 12. Virksomheden skal i henhold til § 7 snarest muligt  

 slette eller berigtige oplysninger eller bedømmelser, der viser sig at være  

 urigtige eller vildledende.
 Desuden skal virksomheden slette oplysninger, der i medfør af  

 bekendtgørelsens § 2, stk. 2, lovligt er registreret, hvis den registrerede  

 tilbagekalder sit samtykke til registreringen, jf. herved bekendtgørelsens §  

 2, stk. 4.
 Tilsvarende gælder for sletning af oplysninger, der efter § 2, stk. 1,  

 ikke lovligt må registreres eller videregives.
 Det fremgår af bekendtgørelsens § 9, stk. 1, at virksomheden snarest og  

 inden 4 uger efter modtagelsen skriftligt skal besvare en henvendelse fra en  

 registreret om sletning eller berigtigelse.
 Hvis virksomheden nægter at foretage sletning eller berigtigelse, kan den  

 registrerede inden 4 uger herefter klage til registertilsynet, som træffer  

 afgørelse om, hvorvidt der skal foretages sletning eller berigtigelse.  

 4-ugers fristen løber fra det tidspunkt, hvor vedkommende har modtaget  

 virksomhedens svar eller - såfremt virksomheden undlader at svare - efter  

 udløbet af den i § 9, stk. 1, nævnte svarfrist på 4 uger.
 Hvis virksomheden nægter at foretage sletning eller berigtigelse, skal den  

 samtidig give  klagevejledning . Virksomheden skal således i et  

 afvisende svar til en registreret oplyse, at spørgsmålet kan indbringes for  

 registertilsynet inden 4 uger efter modtagelsen af virksomhedens svar.
Hvilke regler gælder, hvis virksomheden vil overdrage eller overgive  

 sine registre? 13. Efter bekendtgørelsen må overdragelse eller  

 overgivelse i øvrigt af registre, der er omfattet af bekendtgørelsen, kun ske  

 til en anmeldt virksomhed som nævnt i § 1, og overdragelsen eller  

 overgivelsen skal anmeldes til registertilsynet uden ugrundet ophold.
Overgangsbestemmelser 14. Som nævnt i indledningen til vejledningen træder  

 bekendtgørelsen i kraft den 1. september 1986. For virksomheder, som  

 eksisterer ved bekendtgørelsens ikrafttræden, er der dog i bekendtgørelsens §  

 12, stk. 2, fastsat overgangsbestemmelser.
Reglerne i §§ 2, 3, 4 og 5 gælder således først i henseende til allerede  

 foretagne registreringer vedrørende enkeltpersoner, når der første gang efter  

 bekendtgørelsens ikrafttræden enten Det følger heraf, at så længe registreringen vedrørende den enkelte person  

 er uændret, og videregivelse ikke foretages, skal virksomheden som  

 udgangspunkt ikke gennemgå de allerede registrerede oplysninger med henblik  

 på opfyldelse af de ovennævnte bestemmelser.
 Foretager virksomheden imidlertid efter bekendtgørelsens ikrafttræden  

 registrering eller videregivelse af oplysninger som nævnt ovenfor under 1)  

 -3), træder bestemmelserne i bekendtgørelsens §§ 2-5 i kraft for så vidt  

 angår alle de oplysninger, der er registreret om den pågældende person.
 Dette indebærer, at virksomheden er forpligtet til straks at slette  

 eventuelt registrerede oplysninger om personens race, religion, politiske,  

 seksuelle og strafbare forhold samt misbrug af nydelsesmidler, jf.  

 bekendtgørelsens § 2, stk. 1.
 Virksomheden skal endvidere - såfremt det ikke allerede foreligger -  

 indhente skriftligt samtykke til den fortsatte registrering af oplysninger om  

 personens rent private forhold i øvrigt, herunder oplysninger om hudfarve,  

 foreningsmæssige forhold, om helbredsforhold, væsentlige sociale problemer og  

 lignende, jf. § 2, stk. 2.
 Derudover skal virksomheden, hvis denne ønsker at videregive allerede  

 registrerede oplysninger, i hvert enkelt tilfælde indhente skriftligt  

 samtykke til videregivelsen, jf. bekendtgørelsens § 3.
 Opmærksomheden henledes på, at virksomheden i forbindelse med indhentelse  

 af den registreredes samtykke til registrering efter § 2, stk. 2, og samtykke  

 til videregivelse af de registrerede oplysninger, jf. § 3, skal gøre den  

 registrerede opmærksom på, at et givet samtykke til enhver tid kan  

 tilbagekaldes.
Uddybende bemærkninger til anmeldelsesblankettens enkelte punkter Til blankettens punkt 1 I blankettens punkt 1 anføres virksomhedens navn, adresse og ejerforhold  

 samt navn og telefonnummer på den kontaktperson, registertilsynet kan  

 henvende sig til, såfremt tilsynet ønsker supplerende oplysninger.
Til blankettens punkt 2 I dette punkt ønskes oplyst, om virksomheden udøver anden form for  

 aktivitet end den i bekendtgørelsen omhandlede.
Oplysningerne bør typisk  

 uddybes ved fremsendelse af bilag til anmeldelsen eventuelt i form af  

 eksisterende standardkontrakter eller lignende.
Dette vil give  

 registertilsynet et mere nuanceret billede af, i hvilken sammenhæng  

 registeret forekommer, ligesom tilsynet herved vil kunne vurdere, hvorvidt  

 virksomheden er omfattet af bekendtgørelsen.
Til blankettens punkt 3 og 4 I disse punkter angives, hvorledes virksomhedens registre/registreringer  

 vedrørende bistand ved stillingsbesættelse generelt er opbygget, ligesom det  

 angives, hvilke typer af oplysninger, herunder bedømmelser, virksomheden  

 registrerer om den enkelte person.
Oplysningstyperne samt karakteren af de  

 eventuelt foretagne bedømmelser kan eventuelt uddybes ved som bilag at  

 fremsende standardskemaer m.v.
Til blankettens punkt 5 I denne rubrik angives hvilke typiske kilder, virksomheden anvender.  

 Virksomheden kan eventuelt på bilag nærmere redegøre for, hvorfra de  

 indsamlede oplysninger stammer.
Meget specificerede oplysninger, f.eks. om  

 enkeltpersoner, er dog ikke nødvendige.
Til blankettens punkt 6 og 7 Disse punkter skal ses i sammenhæng med bekendtgørelsens § 7. Da  

 virksomheden ikke må registrere oplysninger, der er urigtige eller  

 vildledende, angives, hvorvidt de indsamlede oplysninger kontrolleres og i  

 givet fald efter hvilke retningslinjer.
Det skal endvidere anføres i anmeldelsen, i hvilket omfang de indsamlede  

 oplysninger bearbejdes.
Det angives, hvorledes registeret ajourføres, om  

 oplysningerne klassificeres, eller hvorledes oplysningerne i øvrigt behandles  

 efter indsamling.
Til blankettens punkt 8 Her angives, om dele af registeret kan udsøges efter bestemte kriterier  

 (alfabetisk, efter kvalifikationer, herunder tidligere beskæftigelse).  

 Såfremt dette er muligt, angives søgekriterierne i anmeldelsen.
Til blankettens punkt 9 Registertilsynet ønsker ikke en teknisk angivelse af registerets  

 størrelse, men ønsker opgivet, hvor mange personer registeret omfatter eller  

 skønnes at ville omfatte.
Til blankettens punkt 10 Registertilsynet har mulighed for at pålægge virksomheder m.v. at foretage  

 nærmere angivne kontrolforanstaltninger.
Det er derfor nødvendigt at få  

 kendskab til, hvorledes registeret opbevares.
Til blankettens punkt 11 Såfremt der er truffet specielle sikkerhedsforanstaltninger for  

 registeret, angives disse.
Det vil for edb-registre være nødvendigt, at der  

 træffes særlige foranstaltninger mod, at oplysninger misbruges eller kommer  

 til uvedkommendes kendskab.
Hvis registeret føres på edb, ønsker  

 registertilsynet til dette punkt en beskrivelse af karakteren af  

 sikkerhedsforanstaltninger (nøgleord, logning, adgangskontrol m.v.), men ikke  

 en nærmere teknisk redegørelse.
 Blanketten underskrives af den ansvarlige for den anmeldte virksomhed.
Registertilsynet skal henlede opmærksomheden på, at det efter  

 bekendtgørelsens § 11, jf. lov om private registre m.v. § 27, er strafbart  

 ikke at anmelde virksomheden.
Der er i øvrigt en almindelig strafsanktioneret  

 pligt til at give sandfærdige oplysninger i skriftlige erklæringer til  

 offentlige myndigheder, se nærmere straffelovens § 163, der er optrykt på  

 blankettens bagside.
 Det er ikke et formelt krav, at virksomheden anvender blanketten til  

 anmeldelse, men det vil være en lettelse i registertilsynets arbejde, hvis  

 blanketten anvendes.
Registertilsynet, den 8. september 1986 P.
R.
V.
H.
FUNCH JENSEN /B.
O.
Jespersen Bilag 1 Eksempel på den meddelelse, der efter bekendtgørelsens § 5 skal gives til  

 den registrerede »Meddelelse i henhold til § 5 i justitsministeriets bekendtgørelse  

 nr. 523 af 11. august 1986 om virksomheder, der erhvervsmæssigt yder bistand  

 ved stillingsbesættelse.
 Det meddeles herved, at De er registreret i vores virksomhed med  

 nedenstående oplysninger:
De har efter bekendtgørelsen ret til at få oplyst indholdet af de  

 oplysninger og bedømmelser, virksomheden har videregivet om Dem indenfor de  

 sidste 6 måneder.
Dette gælder også de øvrige oplysninger, som virksomheden  

 har om Dem på tidspunktet for Deres anmodning.
Virksomheden skal give Dem  

 disse oplysninger inden 4 uger efter, at De har anmodet derom.
De kan  

 forlange, at virksomheden afgiver oplysningerne skriftligt.
 Hvis De mener, at det anførte er urigtigt eller vildledende, bedes De  

 henvende Dem hertil.
