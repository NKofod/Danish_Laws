 Cirkulære om aftale for tjenestemandsansatte adjunkter/lektorer og studielektorer ved gymnasieskoler mv.
Generelle bemærkninger 1. Finansministeriet og Akademikernes Centralorganisation har indgået aftale for tjenestemandsansatte lektorer og studielektorer ved gymnasieskoler mv.
 2. Denne aftale er en sammenskrivning af gældende ret og træder ved sin ikrafttræden i stedet for samtlige tidligere aftaler vedrørende tjenestemandsansatte magistre, der er ansat som adjunkter/lektorer og studielektorer i lønramme 16/21/29/31, 34 og 36 ved statslige, selvejende og private gymnasieskoler, studenterkurser samt hf-kurser, herunder ved den studieforberedende enkeltfagsundervisning, som ansættes til at varetage undervisning på gymnasialt niveau, og som har en af de i overenskomst for lærere og pædagogiske ledere ved gymnasieskoler mv. (Perst. nr. 062-08) bilag 2 nævnte uddannelser.
 Herunder følgende aftaler:
 1) Aftale mellem Undervisningsministeriet og GL om pension af tillæg til tjenestemænd i Gymnasieskolen.
 2) Aftale af 24. juni 1996 mellem Finansministeriet og GL om tillæg til tjenestemandsansatte lærere i gymnasieskolen mv.
 3) Cis nr. 22013 af 17/11/1970 om særligt tillæg til lektorer i lønramme 31 ved de kommunale gymnasieskoler og kursus til højere forberedelseseksamen.
 4) Cirkulære nr. 22004 1979 om aftentillæg til tjenestemandsansatte lærere ved gymnasieskoler, studenterkurus, kursus til HF og seminarier.
 5) Aftale (1988) om tillæg til tjenestemandsansatte lærere i gymnasieskolen (gymnasietillæg).
 6) Aftale om tillæg til tjenestemandsansatte gymnasielærere ved VUC centre (1996).
7) Aftale om klassificering af åremålsstillinger som fagkonsulenter i Undervisningsministeriet aft.nr. 6700 1981 8) Cirkulære om tjenestemænd ved gymnasieskoler, studenterkursus og HF-kursus der efter 1. januar 1986 opretholder ansættelsesforholdet til staten cir.nr. 22040 1985.
Ikrafttræden Cirkulæret har virkning fra den 1. april 2008. Pensionsbestemmelsen har dog først virkning fra 1. april 2009.
Personalestyrelsen, den 9. november 2010 Sofie Plesner Aftale om tjenestemandsansatte lektorer og studielektorer ved gymnasieskoler mv.
§ 1. Dækningsområde Aftalen omfatter tjenestemandsansatte magistre, der er ansat som lektorer i lønramme 16/21/29/31 og 34 og studielektorer ansat i lønramme 36 ved statslige, selvejende og private gymnasieskoler, studenterkurser samt hf-kurser, herunder ved den studieforberedende enkeltfagsundervisning, som ansættes til at varetage undervisning på gymnasialt niveau, og som har en af de i overenskomst for lærere og pædagogiske ledere ved gymnasieskoler mv. (Perst. nr. 062-08) bilag 2 nævnte uddannelser.
 Cirkulærebemærkninger til § 1, stk. 1:
 Tjenestemænd som ikke har en af de i 2 nævnte uddannelser og som varetager undervisning på gymnasialt niveau, er omfattet af bilag 3 i overenskomst for lærere og pædagogiske ledere ved gymnasieskoler mv. (Perst. nr. 062-08).
 Tjenestemandsansatte der er overført som følge af kommunalreformen er omfattet af de regler der er aftalt mellem Finansministeriet og Centralorganisationerne i cirkulære af 16. januar 2006 om ansættelsesvilkår for ansatte, der overgår til ansættelse i staten mv. i forbindelse med kommunalreformen.
 Aftalen respekterer endvidere gældende tjenestemandsaftaler.
§ 2. Løn- og arbejdstidsvilkår Adjunkter/lektorer og studielektorer omfattet af nærværende aftale følger de til enhver tid gældende arbejdstidsbestemmelser for det almene gymnasium.
 Stk. 2. Tillæg i aftalen er anført i grundbeløb (niveau 1. oktober 1997), medmindre andet fremgår.
Stk. 3. Studielektorer i lønramme 36 kan ikke oppebære overarbejdsgodtgørelse.
Hvis arbejdsbyrden væsentligt overstiger den, der påhviler en studielektor, kan der ydes godtgørelse efter reglerne om godtgørelse for merarbejde til tjenestemænd i staten, for hvem der ikke gælder højeste tjenestetid.
Stk. 4. Tjenestemandsansatte lektorer på skalatrin 40, 42 og 44 ydes et særligt tillæg på kr. 21.800. Lektorer i lønramme 34 ydes et særligt tillæg på kr. 12.300 Stk. 5. Lektorer i lønramme 34 samt lektorer i lønramme 31 der har oppebåret slutløn i 5 år ydes et særligt tillæg på kr. 12.900.
 Stk. 6. Studielektorer i centraladministrationen der er ansat i en tilbagefaldsstilling i lønramme 34 ydes et tillæg på kr. 36.800.
 Stk. 7. Lektorer i lønramme 36 udnævnt 1. august 1975 eller senere ydes et årligt tillæg på kr. 14.700. Lektorer i lønramme 36 der er udnævnt før 1. august 1975 ydes dog et årligt tillæg på kr. 34.400.
 Stk. 8. For tilsyn med samlinger ved gymnasier, studenterkurser og 2-årige hf-kurser ydes et funktionstillæg på:
 I elevtallet indgår - ud over elever i gymnasiet, ved de 2-årige hf-kurser samt i GSK-klasser - det antal enkeltfagskursister, der benytter gymnasiets samlinger.
 Stk. 9. Til lærere ved VUC ydes et centralt aftalt ikke-pensionsgivende funktionstillæg for den generelle forpligtelse til at undervise dag/aften på 7.500 kr.
 Tillægget ydes tillige til samtlige lærere ved følgende institutioner:
1) Herning HF og VUC 2) HF-centret ved Efterslægten 3) VoksenUddannelsescenter Frederiksberg 4) Aalborg Studenterkursus Herudover ydes tillægget til de lærere ved rektorledede institutioner, der udfører enkeltfagsundervisning.
 Cirkulærebemærkninger til § 2, stk. 9:
 De i stk. 8-9 nævnte tillæg er ikke-pensionsgivende.
 Stk. 10. Til vejledere ved pædagogikumuddannelsen ydes tillæg samt gives arbejdstid svarende til hvad der gælder for ansatte ved statslige, selvejende og private gymnasieskoler, studenterkurser samt hf-kurser, herunder ved den studieforberedende enkeltfagsundervisning, som er ansat til at varetage undervisning på gymnasialt niveau, og som har en af de i overenskomst for lærere og pædagogiske ledere ved gymnasieskoler mv. (Perst. nr. 062-08) bilag 2 nævnte uddannelser.
 Stk. 11. Til ansatte på deltid ydes tillæggene med en forholdsmæssig andel.
§ 3. Pension Adjunkter/lektorer og studielektorer omfattet af nærværende aftale, får med virkning fra 1. april 2009 et pensionsbidrag på 15 pct. af varige tillæg.
Stk.. 2. Pensionsbidraget indbetales til MP Pension.
Af pensionsbidraget anses 1/3 for at være den ansattes eget bidrag.
Lønspecifikation skal indeholde oplysning herom.
 Stk. 3. Den supplerende pensionsordning er omfattet af bestemmelserne i aftale af 22. april 2002 om pension af visse faste tillæg (Perst. nr. 008-02).
 § 4. Ikrafttræden mv.
 Aftalen har virkning fra den 1. april 2008.
 Stk. 2. Aftalen kan af parterne opsiges skriftligt med 3 måneders varsel til 31. marts, dog tidligst den 31. marts 2011.
