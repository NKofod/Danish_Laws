 Erhvervsankenævnet godkendte, at  

 Erhvervs- og Selskabsstyrelsen havde slettet et kommanditselskab af  

 styrelsens register for erhvervsdrivende virksomheder med henvisning til, at  

 komplementaren var tvangsopløst, hvorfor selskabet ikke længere  

 opfyldte betingelserne for at være kommanditselskab.
 A og B har på vegne K/S K i skrivelse af 18. juli  

 1996 klaget over, at Erhvervs- og Selskabsstyrelsen den 2. juli 1996 (j.nr.  

 96-74.245) slettede selskabet af styrelsens register for erhvervsdrivende  

 virksomheder.
 Sagens omstændigheder:
Den 15. februar 1995 modtog Erhvervs- og Selskabsstyrelsen  

 fra C A/S anmodning om registrering af kommanditselskabet K/S K i styrelsens  

 register for erhvervsdrivende virksomheder.
Som eneste komplementar var  

 angivet D ApS.
Den 16. maj 1995 anmodede Erhvervs- og Selskabsstyrelsen  

 Skifteretten i X-by om at opløse D ApS med henvisning til  

 anpartsselskabslovens § 86, jf. § 87, idet Erhvervs- og Selskabsstyrelsen  

 ikke havde modtaget selskabets årsregnskab for perioden 1. juli 1993  

 til 30. juni 1994. Den 19. september 1995 erklærede skifteretten  

 selskabet konkurs.
Ved skrivelse af  6. oktober 1995 meddelte skifteretten  

 Erhvervs- og Selskabsstyrelsen, at konkursboet var sluttet den 5. oktober  

 1995 i medfør af konkurslovens § 143, og den 11. oktober 1995  

 registrerede Erhvervs- og Selskabsstyrelsen, at selskabet var  

 opløst.
Den 5. marts 1996 registrerede Erhvervs- og  

 Selskabsstyrelsen anmeldelsen modtaget den 15. februar 1995 om registrering  

 af K/S K.
Af registreringsteksten fremgik det, at D ApS var komplementar i  

 selskabet.
 Ved skrivelse af 4. juni 1996 gjorde Told- og Skat  

 Erhvervs- og Selskabsstyrelsen opmærksom på, at komplementaren i  

 K/S K var tvangsopløst.
Den 1. juli 1996 modtog Erhvervs- og Selskabsstyrelsen  

 anmeldelse fra C A/S om indtræden af E A/S som ny komplementar i K/S K  

 i stedet for D ApS.
Beslutning herom var ifølge et medsendt referat  

 vedtaget på en ordinær generalforsamling den 30. maj 1996.  

 Anmeldelsen blev ikke journaliseret samme dag som modtagelsen.
Den 2. juli 1996 traf Erhvervs- og Selskabsstyrelsen  

 afgørelse om at slette K/S K af styrelsens register.
Afgørelsen  

 meddeltes samtidigt til C A/S.
Afgørelsen lyder således:
"Vedr.: K/S K Styrelsen har erfaret, at komplementaren, ..., D ApS, for  

 ovennævnte kommanditselskab er tvangsopløst.
 Under hensyntagen til, at selskabets vedtægter ikke  

 indeholder bestemmelser om udskiftning af komplementaren, opfylder selskabet  

 derfor ikke længere definitionen af et kommanditselskab, jf. lov om  

 erhvervsdrivende virksomheder § 2, stk. 2, og styrelsen har derfor dags dato  

 slettet kommanditselskabet i henhold til årsregnskabsloven § 1a, stk. 1  

 og 4.
Der vedlægges kopi af registreringsudskrift." Efter at klageren havde modtaget afgørelsen,  

 kontaktede man straks styrelsen for at gøre styrelsen opmærksom  

 på, at der må have været begået en fejl, fordi der  

 allerede var anmeldt en ny komplementar.
På grund af sagsbehandlerens  

 fravær, blev klageren bedt om påny at kontakte styrelsen den 8.  

 juli 1996, hvilket klageren gjorde.
Sagsbehandleren, der ifølge  

 klageren tilsyneladende ikke var bekendt med anmeldelsen, anmodede om at  

 få tilsendt kopi af anmeldelsen, hvilket skete ved telefax af 9. juli  

 1996.
 Ved den påklagede skrivelse af 10. juli 1996  

 fastholdt Erhvervs- og Selskabsstyrelsen afgørelsen af 2. juli 1996.  

 Endvidere meddelte styrelsen med henvisning til § 13, stk. 1 og 3, i lov om  

 erhvervsdrivende virksomheder, at anmeldelsen om ny komplementar ikke havde  

 kunnet registreres.
I klageskrivelsen af 18. juli 1996 og i en supplerende  

 skrivelse af 27. september 1996 har klageren anført, at det var en  

 fejl, at Erhvervs- og Selskabsstyrelsen slettede selskabet, fordi der  

 før sletningen allerede var sket udskiftning og anmeldelse af anden  

 komplementar.
Selskabet opfylder derfor fortsat definitionen af et  

 kommanditselskab i § 2, stk. 2, i lov om erhvervsdrivende virksomheder.  

 Udskiftningen af komplementaren er endvidere tiltrådt af samtlige  

 kommanditister og selskabets kreditorer.
 Herudover har klageren blandt andet anført:
 "Erhvervs- og Selskabsstyrelsen anfører i sin  

 afgørelse som begrundelse for, at virksomheden slettes, at  

 kommanditselskabets vedtægter ikke indeholder bestemmelser om  

 udskiftning af komplementaren.
Kommanditselskabets vedtægter tager ikke stilling  

 til spørgsmålet om udskiftning af komplementaren.
Det er vor  

 opfattelse, at den almindelige selskabsretlige aftalefrihed mellem parterne  

 medfører, at det til enhver tid er muligt at indgå aftaler, der  

 er bindende for parterne, medmindre disse positivt strider imod  

 gældende retsregler, foreliggende vedtægter eller anden  

 aftale.
 Det medfører, at det er muligt at udskifte en  

 komplementar uanset, at der ikke er taget stilling hertil i  

 vedtægterne, og når dette ikke ses at stride imod de oprindelige  

 vedtægter eller disses forudsætninger.
 Der er ved bedømmelse af forholdet lagt  

 afgørende vægt på, at såvel kreditorer som samtlige  

 kommanditister har tiltrådt udskiftningen af komplementaren.
 Vor opfattelse underbygges af professor Erik Werlauff i  

 dennes "Selskabsret", 2 udgave, side 180:
... Udskiftning af en komplementar må, medmindre  

 aftalen eller vedtægterne undtagelsesvis måtte bestemme andet,  

 kræve alle kommanditisters tiltrædelse.
Også kreditorer  

 skal, eftersom deres kreditgivning måske baserer sig på  

 komplementarens kreditværdighed, godkende udskiftningen.
Også  

 denne klassiske retsopfattelse, som i betydelig grad identificerer  

 kommanditselskabet med dets komplementar, er dog problematisk i vore dage,  

 hvor komplementarens betydning for kommanditselskabets kreditværdighed  

 ofte er ganske ubetydelig.
Desuagtet må vi antagelig fastholde den  

 nævnte retsopfattelse i mangel af sikre holdepunkter for, hvornår  

 kreditorerne da skulle kunne tvinges til at tåle et komplementarskifte,  

 og det må derfor antagelig fastholdes, at udskiftning af komplementar,  

 som ikke er aftale- eller vedtægtshjemlet, fordrer samtlige  

 kommanditisters og samtlige aktuelle selskabskreditorers tiltrædelse  

 ...
Erhvervs- og Selskabsstyrelsen har ved sit brev af 10.  

 juli 1996 lagt vægt på, at anmeldelse af ny komplementar  

 først er sket, efter at kommanditselskabet er slettet af registeret  

 den 2. juli 1996. Dette bestrides, bl.a. med henvisning til, at checken, der  

 medfulgte anmeldelsen, ikke kan hæves med valør den 2. juli  

 1996, medmindre den er kommet frem til Erhvervs- og Selskabsstyrelsen  

 før denne dato, hvilket naturligvis også må gælde  

 anmeldelsen.
Ny komplementar er derfor anmeldt inden sletningen.
 ...
 Det er efter vor opfattelse yderst kritisabelt, at der er  

 truffet afgørelse om sletning af virksomheden, uden at der på  

 nogen måde samtidig tages stilling til den indsendte anmeldelse om  

 udskiftning af komplementar.
 At der ydermere ikke anføres klageadgang er en  

 så væsentlig sagsbehandlingsfejl, at det kan diskuteres, hvorvidt  

 den trufne afgørelse allerede som følge heraf er ugyldig.
 Kommanditselskabet, der driver en erhvervsvirksomhed med  

 udlejning af erhvervslejemål, har i overensstemmelse med den  

 almindelige selskabsretlige aftalefrihed udskiftet sin komplementar og  

 opfylder således fortsat definitionen i lov om erhvervsvirksomheder  

? 2, stk. 2, hvorfor der ikke er  

 grundlag for, at virksomheden slettes.
..." Erhvervs- og Selskabsstyrelsen har i en redegørelse  

 for sagen af 23. august 1996 og i supplerende skrivelser af 15. oktober og  

 23. oktober 1996 fastholdt afgørelsen.  Af redegørelsen  

 fremgår blandt andet udtalt:
 "...
Erhvervs- og Selskabsstyrelsen slettede den 2. juli 1996  

 ex officio K/S K, da komplementarselskabet var blevet tvangsopløst i  

 oktober 1995, hvorved selskabet efter registreringstidspunktet ikke opfyldte  

 definitionen af et kommanditselskab, jf. lov om erhvervsdrivende virksomheder  

? 2, stk. 2, og derfor ikke  

 længere bestod som kommanditselskab.
Kommanditselskabets  

 vedtægter indeholdt ikke mulighed for udskiftning af  

 komplementaren.
 Anmeldelsen om registrering af ny komplementar blev  

 registreringsnægtet ved styrelsens afgørelse af 10. juli 1996,  

 da kommanditselskabet var blevet slettet den 2. juli 1996.
 Det bemærkes, at selve sletningen af  

 kommanditselskabet ikke kan indbringes for Erhvervsministeriets  

 Erhvervsankenævn, idet spørgsmål om registreringer og  

 sletninger henhører under domstolene.
 ...
Sagens juridiske  

 omstændighederomstændigheder Definitionen af et kommanditselskab fremgår af lov  

 om erhvervsdrivende virksomheder ?  

 2, stk. 2, og forudsætter såvel ved stiftelsen som  

 efterfølgende en tilstedeværelse af en eller flere deltagere,  

 komplementarerne, der hæfter personligt, uden begrænsning og  

 solidarisk for virksomhedens forpligtelser, medens en eller flere deltagere,  

 kommanditisterne, hæfter begrænset for virksomhedens  

 forpligtelser.
 Lov om erhvervsdrivende virksomheder medfører  

 bl.a., at kommanditselskaber, hvor komplementaren er et kapitalselskab, dvs.  

 aktie- eller anpartsselskab, skal anmeldes til registrering hos Erhvervs- og  

 Selskabsstyrelsen i henhold til lov om erhvervsdrivende virksomheder ? 24 for herigennem at muliggøre  

 offentliggørelse af kommanditselskabernes årsregnskaber.
 Lov om årsregnskaber § 1, stk. 1, jf. § 1a, stk. 1  

 og 4, er dansk rets implementering af rådsdirektiv af 8. november 1990  

 (90/605/EØF) om ændring af 4. selskabsdirektiv (78/660/  

 EØF) om årsregnskaber.
 Registrering af kommanditselskaber er i henhold til lovens  

 § 24 alene en administrativ registrering  og har ikke betydning for  

 selskabets retsevne, idet der på grund af komplementarens  

 ubegrænsede hæftelse ikke er tale om et selskab med  

 begrænset ansvar jf. lov om erhvervsdrivende virksomheder § 8 jf. § 3.  

 Kommanditselskabet karakteriseres sædvanligvis som et personselskab  

 ligesom interessentskabet og enkeltmandsfirmaet.
Komplementarens tilstedeværelse er af  

 afgørende betydning for et kommanditselskabs eksistens og virke.
Det  

 kan i denne forbindelse nævnes, at det af lov om aktieselskaber § 173,  

 stk. 8 nu direkte fremgår, at de fuldt ansvarlige deltagere,  

 komplementarerne, skal have forvaltningsmæssige og økonomiske  

 beføjelser i selskabet.
 Såfremt et kommanditselskabs eneste komplementar  

 tvangsopløses og kommanditselskabets vedtægter ikke indeholder  

 mulighed for indsættelse af en ny komplementar, ophører  

 kommanditselskabet med at eksistere, jf. definitionen i lov om  

 erhvervsdrivende virksomheder § 2, stk. 2. Lovens definition  

 forudsætter, at begge deltagere, komplementaren og  

 kommanditisten(-erne) lovligt består som juridiske/fysiske personer.
 Da komplementarselskabet, D ApS, blev opløst den  

 11. oktober 1995, har der siden dette tidspunkt ikke været tale om et  

 kommanditselskab omfattet af definitionen i lov om erhvervsdrivende  

 virksomheder § 2, stk. 2. Selskabet har derfor heller ikke været  

 pligtigt til at aflægge årsregnskab i henhold til  

 årsregnskabslovens § 1a, stk. 4.
 Selvom Erhvervs-  og Selskabsstyrelsen på  

 sletningstidspunktet havde modtaget anmeldelse om udskiftning af  

 komplementaren, kunne anmeldelsen imidlertid ikke ændre på  

 ovennævnte forhold, idet der på registreringstidspunktet ikke var  

 tale om et kommanditselskab.
Afslutningsvis henleder Erhvervs- og Selskabsstyrelsen  

 opmærksomheden på, at C A/S (K/S K) havde været pligtig til  

 overfor Erhvervs- og Selskabsstyrelsen at anmelde ændringen om at  

 kommanditselskabet ikke længere bestod,  jf. lov om erhvervsdrivende  

 virksomheder § 11, stk. 1." Ankenævnet udtaler:
Anpartsselskabet D ApS, der var eneste komplementar i K/S  

 K, blev opløst den 5. oktober 1995, uden at der forinden var truffet  

 gyldig beslutning i kommanditselskabet om udskiftning af komplementaren.
Da  

 K/S K herved var uden komplementar, ophørte selskabet med at  

 være et kommanditselskab, jf. § 2, stk. 2, i lov om erhvervsdrivende  

 virksomheder.
 Ankenævnet tiltræder, at Erhvervs- og  

 Selskabsstyrelsen herefter ikke havde grundlag for at registrere anmeldelsen  

 om den senere udskiftning af komplementaren, og at styrelsen slettede  

 selskabet i registret, da man blev opmærksom på, at  

 komplementaren var blevet opløst.
