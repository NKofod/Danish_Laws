Kundgørelse om sognefogder Efter bemyndigelse fra  

 Justitsministeriet fastsættes følgende om sognefogdernes  

 ansættelsesforhold mv.:
1. Ansættelse og afsked Sognefogderne ansættes og afskediges af  

 Rigspolitichefen efter indstilling fra Politimesteren.
 Sognefogdernes ansættelsesforhold ophører  

 senest når den pågældende fylder 70 år.
2. Arbejdsopgaver Sognefogdernes arbejdsopgaver fastlægges efter  

 nærmere aftale mellem Politimesteren og den enkelte sognefoged.
3. Lønninger Lønningerne, der udbetales månedsvis bagud,  

 udgør i de eksisterende sognefogeddistrikter følgende  

 beløb på årsbasis:
 Byrum, Læsø, Vesterø Nord,  

 Læsø, Mats Øst, Læsø, Femø,  

 Fejø, Sejerø, Orø, Endelave og Anholt: 3.917,23 kr.
 Askø, Avernakø, Bjørnø,  

 Lyø, Drejø, Tunø, Hirsholmene og Strynø:1.222,52  

 kr.
 Lønningerne, der er angivet i grundbeløb pr.  

 1. oktober 1984, reguleres efter tabel 7.2.1 (særligt tillæg for  

 merarbejde, rådighedstjeneste mv.) i Finansministeriets  

 lønoversigt.
 Ved eventuel ændring af et sognefogeddistrikt eller  

 oprettelse af et nyt fastsætter Rigspolitichefen lønnen for  

 distriktet.  Det samme gælder ændringer af aflønningen som  

 følge af væsentligt ændrede arbejdsforhold.
 Aflønningen af sognefogden på Fanø  

 fortsætter indtil videre efter de hidtidige regler.
4. Telefongodtgørelse Sognefogderne skal til varetagelse af deres opgaver have  

 egen telefon.
 Som tilskud modtager sognefogderne månedsvis forud i  

 forbindelse med lønanvisningen et beløb, der svarer til  

 normalgodtgørelsen til polititjenestemænd.  Tilskuddet reguleres  

 en gang om året pr. 1. april.
5. Funktion Når en sognefoged efter Politimesterens bestemmelse  

 fungerer i et andet distrikt, udbetales der i funktionsperioden en løn  

 svarende til den, der er fastsat for såvel eget som  

 funktionsdistriktet, forudsat at de normale regler for funktion er  

 opfyldt.
6.  Dusører Tildeling af dusører til sognefogder finder sted  

 efter tilsvarende regler som gælder for politipersonalet.
7. Tjenesterejser For merudgifter i forbindelse med tjenesterejser, der  

 på forhånd er godkendt af Politimesteren, finder de til enhver  

 tid gældende regler for ansatte i politiet tilsvarende anvendelse.
8. Kørselsgodtgørelse Hvis der med stillingen som sognefoged er forbundet  

 regelmæssig kørsel i egen bil, kan Rigspolitichefen, efter  

 indstilling fra Politimesteren, udstede en kørselsbemyndigelse med  

 afgrænsning af det område og den kørselsmængde, der  

 vil kunne foretages i henhold til bemyndigelsen.
 Betaling finder sted efter den til enhver tid  

 gældende lave kilometertakst.
9. Ikrafttræden Kundgørelsen træder i kraft med virkning fra  

 den l. januar 1991.
 Samtidig ophæves justitsministeriets cirkulære  

 nr. 202 af 16. september 1969 om sognefogdernes lønninger mv., dog at  

 den i cirkulæret nævnte lønberegning samt udbetaling af  

 telefongodtgørelse indtil videre bibeholdes for så vidt  

 angår sognefogden på Fanø.
