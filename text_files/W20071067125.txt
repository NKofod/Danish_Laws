Klage over, at en speciallæge foretog operation for carpaltunnelsyndrom uden tilstrækkelig indikation Nævnet fandt grundlag for at kritisere speciallægen for hans behandling af patienten, idet nævnet ikke fandt, at der var tilstrækkelig indikation for at foretage operation for carpaltunnelsyndrom, idet der forud for operationen ikke var foretaget en nerveledningsundersøgelse.
 Nævnet fandt endvidere grundlag for at kritisere speciallægen for hans journalføring, da journalen ikke indeholdt oplysninger om baggrunden for det planlagte indgreb, herunder notater om patientens sygehistorie, de hidtil foretagne undersøgelser eller den kliniske objektive undersøgelse.
