Resumé  



  

 En politimand var udsat for to hændelser som blev anmeldt som  

 arbejdsskader.
Om hændelse nr. 1 var der uenighed om hvorvidt politimanden  

 under forløbet havde pådraget sig et slag på halsen.
Den Sociale Ankestyrelse  

 mente ikke det var bevist at politimanden havde fået et slag på halsen, og  

 styrelsen afviste herefter at der var årssagssammenhæng mellem hændelsen og  

 lidelsen i form af styringsbesvær af højre hånd og arm, svimmelhed, manglende  

 koncentrationsevne,  

 dårlig korttidshukommelse og tyndhudethed.
Den Sociale Ankestyrelse anså heller ikke hændelse nr. 2 som  

 omfattet af arbejdsskadeforsikringsloven.
Den Sociale Ankestyrelse begrundede  

 denne afgørelse med at anmeldelsen var sket efter udløbet af lovens frist på  

 et  

 år, og at der ikke var nogen særlig grund til at dispensere fra fristen.
Ombudsmanden udtalte at Den Sociale Ankestyrelse burde have søgt  

 hændelsesforløbene belyst på en mere sikker måde end sket.
Ombudsmanden  

 kritiserede endvidere Den Sociale Ankestyrelse for manglende partshøring  

 forud  

 for afgørelsen.Ombudsmanden henstillede til Den Sociale Ankestyrelse at  

 genoptage sagens behandling.
 Den Sociale Ankestyrelse meddelte efterfølgende at styrelsen  

 havde genoptaget sagen. (J.nr. 1999-0049-023).
Afslag på anerkendelse af arbejdsskadesag As arbejdsskadesag angik følgerne af to hændelser  

 (ulykkestilfælde) henholdsvis den 2. december 1993 og den 5. marts 1994.
 Af sagen fremgik det at  

 A  

 arbejdede som polititjenestemand på politigården i X-by.
 Den 28. marts 1995 indgav  

 As egen læge en anmeldelse for ham af en arbejdsskade som han havde  

 været  

 udsat for i december 1993. I lægeerklæring  

 skrev lægen at den første lægehjælp blev ydet den 10. januar 1994, at A  

 i december 1993 fik en vridning i venstre skulder, efterfulgt at svimmelhed  

 og  

 utilpashed, og at han efter tilfældet i december 1993 genoptog sit arbejde,  

 men at han efter et nyt tilfælde primo marts 1994  som resulterede i  

 indlæggelse  

  ikke havde været i arbejde.
Ved besvarelse af et  

 spørgeskema fra Arbejdsskadestyrelsen oplyste A den 4. april 1995 at det  

 første  

 ulykkestilfælde skete den 2. december 1993 hvor han  i forbindelse med  

 at han  

 ville vende en beruset person  fik et kraftigt vred i skulderen og  

 samtidig  

 blev ramt af personens højre arm på venstre side af sin hals.
A oplyste at  

 der  

 var to kolleger som øjenvidner til episoden.
A oplyste at han straks blev  

 meget  

 svimmel og utilpas, og at hans skulder var meget øm.
Fingrene på As  

 venstre  

 hånd begyndte at sove, og da hans tilstand blev værre, søgte han læge.
På  

 opfordring af As læge indberettede han uheldet på notits til  

 personalechefen.  

 Vedrørende tilfældet den 5. marts 1994 oplyste A at han gled på vej op ad  

 trappen fra kælderen til vagthavendes kontor.
A oplyste at hans  

 medvagthavende  

 mfl. var øjenvidner.
Ved faldet slog A venstre side af hovedet og halsen ned  

 i  

 trappen.
Da A efter uheldet sank sammen og ikke kunne bevæge højre arm og  

 ben,  

 blev han kørt hjem.
Et par timer efter blev A indlagt på sygehuset idet der  

 var  

 mistanke om at han havde fået et slagtilfælde.
A blev efterfølgende  

 afskediget  

 fra politiet på grund af sygdom og tilkendt tjenestemandspension og højeste  

 førtidspension.
 I As sag forelå der bl.a.  

 speciallægeerklæringer fra overlæge B af 23. juni 1995, fra klinisk  

 neuropsykolog C af 9. juli 1996 og fra overlæge D af henholdsvis 8. november  

 1995, 23. september 1996 og 4. juli 1997. Endvidere havde  

 Arbejdsskadestyrelsen  

 indhentet kopi af CT-skanning (foretaget den 6. marts 1994) og kopi af  

 As  

 journal fra Y Sygehus i forbindelse med hans indlæggelse den 5. marts 1994.
Den 25. september 1997  

 sendte Arbejdsskadestyrelsen A en oversigt over akterne i sagen og kopi af de  

 akter som styrelsen mente A ikke kendte, og som styrelsen ville lægge vægt på  

 ved sagens afgørelse.
Styrelsen bad om As eventuelle bemærkninger  

 hertil  

 inden 14 dage.
Den 17. oktober 1997 traf  

 Arbejdsskadestyrelsen afgørelse om at ulykkestilfældet den 2. december 1993  

 ikke var omfattet af loven om forsikring mod følger af arbejdsskade da  

 hændelsen ikke var rettidigt anmeldt.
Styrelsen vurderede også at der ikke  

 var  

 særlig grund til at se bort fra fristen på et år fra skadedatoen.  

 Arbejdsskadestyrelsen  

 begrundede sin afgørelse med at det ikke var overvejende sandsynligt at  

 arbejdsskaden var skyld i As nuværende lidelse.
Styrelsen henviste til  

 at A  

 fik et let slag på halsen i december 1993, og at det af de lægelige akter  

 fremgik at der var symptomer fra både højre og venstre hjernehalvdel og fra  

 hjernestammen.
Styrelsen meddelte at der således ikke var sammenhæng mellem  

 det beskedne traume og As nuværende symptomer.
A klagede i brev af 29.  

 oktober 1997 over afgørelsen til Den Sociale Ankestyrelse.
I brevet anførte A  

 bl.a. at der også var tale om et ulykkestilfælde den 5. marts 1994.
 Den Sociale Ankestyrelsen  

 meddelte den 5. marts 1998 A følgende afgørelse:
 Ankestyrelsen finder, at  

 ulykkestilfældet er anmeldt rettidigt, jf. § 20 i lovbekendtgørelsen.
 Ankestyrelsen har ved  

 afgørelsen lagt vægt på, at De i notits af 16. januar 1994 til Deres  

 arbejdsgiver, X-by Politi har omtalt det hændte.
Ankestyrelsen finder  

 imidlertid ikke, at der er sammenhæng mellem ulykkestilfældet og Deres  

 nuværende symptomer.
De er derfor ikke berettiget til ydelser efter loven.
 Ankestyrelsen har herved  

 lagt vægt på ulykkestilfældets beskedne karakter i form af en forvridning af  

 venstre skulder, og at der efter en lægelig vurdering ikke findes  

 dokumentation  

 for sammenhæng mellem forvridning og den senere ved MR-skanning konstaterede  

 lille forandring i hjernestammen.
 Ankestyrelsen har i øvrigt  

 bemærket, at det hverken i journaludskrift fra (Y) Sygehus, Neurologisk  

 Afdeling, eller i Deres notits af 16. januar 1994 til (X-by) Politi fremgår,  

 at  

 De ved ulykkestilfældet  udover forvridningen af venstre skulder   

 skulle have  

 pådraget Dem et slag på venstre side af halsen.
 Ankestyrelsen er således  

 enig i Arbejdsskadestyrelsens afgørelse, for så vidt angår, at De ikke er  

 berettiget til ydelser efter loven.
Ankestyrelsen skal bemærke,  

 at det ulykkestilfælde, De har været udsat for den 5. marts 1994 ikke ses  

 anmeldt til Arbejdsskadestyrelsen.
Ankestyrelsen skal derfor gøre Dem  

 opmærksom på, at De har mulighed for at anmelde dette ulykkestilfælde til  

 Arbejdsskadestyrelsen med henblik på en eventuel anerkendelse. I grundlaget for afgørelsen anførte Ankestyrelsen bl.a.  

 følgende om As notits fra 16. januar 1994:
 Endelig har (X-by) Politi,  

 personaleafdelingen, oplyst, at man er i besiddelse af en notits af 16.  

 januar  

 1994 fra Dem, hvori De omtaler ulykkestilfældet af 2. december 1993. (X-by)  

 Politi har oplyst, at notitsen indeholder en beskrivelse af skulderskaden,  

 men  

 intet om et slag på venstre side af halsen.
(X-by) Politi har endvidere  

 oplyst, at man ikke har nogle oplysninger om et ulykkestilfælde den 5. marts  

 1994, ligesom der intet står herom i døgnrapporten. Den 7. marts 1998 skrev A  

 til Arbejdsskadestyrelsen at han ønskede at anmelde tilfældet den 5. marts  

 1994  

 som en arbejdsskade.
 På baggrund af As brev til  

 Arbejdsskadestyrelsen skrev styrelsen den 16. april 1998 til X-by Politi og  

 bad  

 politiet om at anmelde skaden den 5. marts 1994. Politiet returnerede  

 anmeldelsesskemaet  som var udfyldt af A  og vedlagde desuden et  

 brev af 18.  

 maj 1998 stilet til Rigspolitichefen vedrørende skaden den 5. marts 1994. I  

 brevet var anført følgende:
 Ved gennemgang af  

 tilskadekomnes akter er der ikke fundet nogen indberetning om  

 tilskadekomsten.
 Det har ikke været muligt  

 at konstatere, om uheldet har været noteret på tjenesteplanen for omhandlede  

 dag, idet disse er destrueret.
Der vedlægges diverse  

 skrivelser fra tilskadekomne vedrørende korrespondance om  

 tilskadekomsten. Den 23. juli 1998 meddelte Arbejdsskadestyrelsen A følgende  

 afgørelse:
 Vi har den 7. marts 1998  

 modtaget anmeldelse fra Dem om det ulykkestilfælde, som skal være overgået  

 Dem  

 den 5. marts 1994.
 Arbejdsskader skal efter  

 loven om forsikring mod følger af arbejdsskade anmeldes inden for 1 år efter  

 skadesdatoen.
 Vi har i dag truffet den  

 afgørelse, at tilfældet ikke er omfattet af loven om forsikring mod følger af  

 arbejdsskade, da sagen ikke er rettidigt anmeldt.
 Der er ved afgørelsen ikke  

 fundet nogen særlig grund til at se bort fra fristen.
 Særlig grund foreligger  

 efter vores praksis ikke, medmindre følgende 4 betingelser er opfyldt:
1.  

 	  

 Det er dokumenteret,  

 at der er tale om en arbejdsskade, 2.  

 	  

 der er en rimelig  

 grund til, at anmeldelsen ikke er sket rettidigt, 3.  

 	  

 det skal være  

 overvejende sandsynligt, at arbejdsskaden er skyld i den nuværende lidelse,  

 og 4.  

 	  

 arbejdsskaden ville  

 give ret til godtgørelse for mén, erstatning for tab af erhvervsevne, for  

 udgifter til behandling eller hjælpemidler efter § 30 eller erstatning til  

 efterladte, hvis den havde været rettidigt anmeldt.
Vi har ved afvisningen lagt  

 vægt på, at betingelsen ovenfor under punkt 1 og 3 ikke er opfyldt, idet det  

 ikke er overvejende sandsynligt, at arbejdsskaden har medført Deres nuværende  

 lidelse.
Vi skal henvise til, at der efter en lægelig vurdering ikke er  

 fundet  

 dokumentation for sammenhæng mellem ovennævnte skade og den senere ved  

 MR-skanning konstaterede lille forandring i hjernestammen.
Det er desuden fra  

 Politimesteren i (X-By) oplyst, at der ved gennemgang af Deres akter ikke er  

 fundet nogen indberetning af tilskadekomsten.
... A klagede over afgørelsen  

 til Den Sociale Ankestyrelse.
A anførte bl.a. at såvel hans uheld den 2.  

 december 1993 som uheldet den 5. marts 1994 blev anmeldt til  

 Arbejdsskadestyrelsen på den samme lægeerklæring I med bilag dateret den 4.  

 april 1995.
Ved afgørelse af 23. november 1998 stadfæstede Den Sociale  

 Ankestyrelse Arbejdsskadestyrelsens afgørelse.
Ankestyrelsen skrev bl.a.  

 følgende til A:
Det anmeldte tilfælde er  

 ikke omfattet af loven.
De kan derfor ikke få ydelser efter loven.
 Begrundelsen er, at  

 Ankestyrelsen ikke har fundet nogen særlig grund til at se bort fra, at  

 anmeldelse er sket efter udløbet af lovens frist på 1 år, jf. lovens § 20,  

 sidste punktum.
 Ankestyrelsen har lagt vægt  

 på, at det ikke er dokumenteret, at der er tale om en arbejdsskade.
Ankestyrelsen har herved  

 lagt vægt på, at Politimesteren i (X-by) i brev af 18. maj 1998, har oplyst,  

 at  

 der ved gennemgang af Deres akter ikke er fundet nogen indberetning om  

 tilskadekomsten eller i øvrigt eksisterer notater herom.
I den foreliggende  

 journaludskrift  

 fra (Y) Sygehus, neurologisk afdeling, vedrørende indlæggelse fra 5. marts  

 1994  

 er der heller ikke oplysninger om et ulykkestilfælde, ligesom der ikke er  

 oplysninger om vidner, der har overværet den anmeldte lidelse.
Deres hustru  

 oplyste endvidere i forbindelse med indlæggelsen, at De allerede 1½ måned før  

 tilfældet, der førte til indlæggelse havde et tilsvarende anfald.
 Det anmeldte tilfælde ville  

 således ikke have givet Dem ret til ydelser efter loven, selv om det havde  

 været anmeldt rettidigt.
 Ankestyrelsen har derfor  

 ikke fundet grundlag for at forholde sig til om de øvrige betingelser for at  

 dispensere fra anmeldelsesfristen måtte være opfyldt.
Ankestyrelsen tiltræder  

 således Arbejdsskadestyrelsens afgørelse. I brev af 29. december 1998  

 klagede A via Arbejdsskadestyrelsen til mig over behandlingen af hans to  

 arbejdsskadesager.
A skrev bl.a. at begge uheld var anmeldt på den samme  

 anmeldelsesblanket.
I brev af 11. januar 1999 tilføjede A bl.a. at han fandt  

 det fuldstændig absurd at myndighederne havde lagt vægt på at der ikke var  

 sammenhæng mellem ulykkerne og hans men.
A fastholdt at han den 2. december  

 1993 fik et slag på venstre side af halsen.
A henviste til at  

 Arbejdsskadestyrelsen  

 først efter lang tids sagsbehandling skrev datoen for hans første uheld på  

 brevene, og da var datoen forkert anført.
Endelig pegede A på at der var to  

 kolleger til stede under uheldet den 2. december 1993, men at disse ikke var  

 blevet hørt.
I  

 anledning af klagen  

 til mig rettede e  

 n af mine medarbejdere  

 telefonisk henvendelse til Den Sociale Ankestyrelse der den 9. juni 1999  

 sendte  

 mig en kopi af styrelsens telefonrapport af 12. februar 1998. Ankestyrelsen  

 oplyste under telefonsamtalen at styrelsen ikke indhentede en kopi af  

 As  

 notits af 16. januar 1994 fra politiet i X-by før styrelsen på møde samme dag  

 traf afgørelse i sagen.
Jeg indhentede herefter u  

 dtalelser fra  

 Arbejdsskadestyrelsen og Den Sociale Ankestyrelse og sagens akter.
 I en udtalelse af 30. juli 1999 anførte Arbejdsskadestyrelsen  

 om ulykkestilfældet den 5. marts 1994 bl.a. følgende:
 [S]elv om det lægges til grund, at Arbejdsskadestyrelsen burde  

 have oprettet en sag vedrørende ulykkestilfældet på baggrund af oplysningerne  

 i  

 brevet fra skadelidte, der blev modtaget den 5. april 1995 i 01-sagen [det af  

 A  

 udfyldte spørgeskema med to bilag; min bemærkning], er hændelsen stadig  

 anmeldt  

 efter udløbet af anmeldelsesfristen på et år.
 Det fremgår af oplysningerne fra arbejdsgiveren, at der ikke er  

 fundet indberetninger om tilskadekomsten.
Af journaludskrift fra (Y) Sygehus fra indlæggelsen den 5.  

 marts 1994 fremgår ikke, at der har været tale om et fald.
Der er heller ikke  

 observeret tegn på et fald.
Arbejdsskadestyrelsen fandt herefter ikke dokumentation for, at  

 (A) den 5. marts 1994 var faldet på trappen i forbindelse med arbejdet. Den Sociale Ankestyrelse anførte i en udtalelse af 23. november  

 1999 bl.a. følgende om ulykkestilfældet den 2. december 1993:
 ... Ankestyrelsen [blev] umiddelbart før ankemødet opmærksom  

 på, at såfremt der forelå den af (A) nævnte notits af 16. januar 1994 var  

 sagen  

 rettidig anmeldt, da der var tale om en statslig arbejdsgiver.
 Ved telefonisk henvendelse til (X-by) politi den 12. februar  

 1998 bekræftede politiet, at der forelå notits af 16. januar 1994 vedrørende  

 ulykkestilfældet den 2. december 1993, og at notitsen drejede sig om en  

 skulderskade og at pågældende af og til havde sovende fornemmelse i armen,  

 når  

 skulderen er i bestemte stillinger.
Notitsen forelå således ikke ved Ankestyrelsens behandling af  

 sagen.
Indholdet i notitsen var imidlertid samstemmende med det oplyste i  

 anmeldelsen om beskadigelsen af skulderen, som (A) har underskrevet, og  

 oplysningerne i journaludskriften.
Der var således ikke tale om nye  

 oplysninger  

 til ugunst for (A). Ankestyrelsen burde derimod i begrundelsen også have  

 henvist til anmeldelsen underskrevet af (A) den 27. marts 1995. Da der  

 således  

 var flere overensstemmende udtalelser om hændelsesforløbet var der ikke  

 grundlag for efterfølgende at inddrage vidner.
De nævnte øjenvidner har i  

 øvrigt ikke mulighed for at vurdere, om der er årsagssammenhæng mellem  

 skulderskaden og de senere ved MR-scanning konstaterede forandringer.
Dette  

 er  

 det centrale spørgsmål i sagen.
Da sagen iøvrigt var lægeligt velbelyst gennem flere  

 speciallægeerklæringer, jf. grundlaget for afgørelsen (j.nr.  ) fandt  

 Ankestyrelsen ikke grundlag for at hjemvise sagen, idet det lægelige  

 beslutningsgrundlag ikke kunne belyses bedre. ... Om ulykkestilfældet den 5. marts 1994 anførte Ankestyrelsen i  

 udtalelsen til mig:
 ...
 Ankestyrelsen kan til afgørelsen af 23. november 1998  

 yderligere tilføje, at efter Ankestyrelsens vurdering havde (A) ikke løftet  

 sin  

 bevisbyrde for, at han har været udsat for et ulykkestilfælde den 5. marts  

 1994. Da den første betingelse for at se bort fra anmeldelsesfristen, jf.  

 lovens § 20 ikke var opfyldt, fandt Ankestyrelsen ikke anledning til at  

 forholde sig til om de øvrige betingelser for at dispensere for  

 anmeldelsesfristen måtte være opfyldt.
... A kommenterede den 27. november 1999 de to udtalelser idet han  

 bl.a. anførte:
 ...
 Jeg vedlægger igen kopi af min første anm. med bilag, hvor det  

 klart fremgår bl.a. i punkt 1, at begge uheld blev anmeldt samtidig og dermed  

 rettidigt.
 Vedr. at jeg ikke indberettede andet uheld, er det, som  

 tidligere, forklaret af mig, den indlysende grund at jeg aldrig kom på  

 arbejde  

 igen, og efterfølgende var jeg helt sikker på at Politimesteren havde anmeldt  

 uheldet som han burde have gjort.
Jeg har også tidligere gjort rede for forretningsgangen når  

 en kollega måtte melde sig syg på en vagt.
Det skulle af den vagthavende  

 noteres på tjenesteplanen eller skrives ind i døgnrapporten.
Jeg  

 tvivler på  

 at det er undersøgt.
 I forbindelse med brevet fra Den Sociale Ankestyrelse af 23.  

 nov. 1999, som fremsendt i kopi til mig, skal jeg igen bemærke, at der igen  

 kun  

 tales om skulderskade og det er overhovedet ikke nævnt, at jeg og  

 speciallægerne mener at det er påvirkningerne på halspulsåren, ved begge  

 uheld,  

 der har foranlediget mine skader, nøjagtig som jeg har beskrevet uheldene  

 lige  

 fra starten.
... Arbejdsskadestyrelsen og Den Sociale Ankestyrelse kommenterede  

 i breve af 27. januar og 31. januar 2000 det som A havde anført om  

 myndighedernes udtalelser.
I et brev af 8. februar 2000 fremsatte A sine afsluttende  

 bemærkninger til sagen idet han bl.a. anførte at han  når nu  

 tjenesteplanen  

 ikke kunne tilvejebringes  anså det for særdeles relevant at hans  

 medvagthavende blev afhørt om hvad han eventuelt havde noteret i  

 tjenesteplanen.
A anførte endvidere at også radiooperatøren befandt sig i  

 vagtlokalet og kan have hørt hvad A fortalte eller forsøgte at fortælle.
 Til brug for min behandling af sagen oplyste politikommissær E,  

 X-by Politi, endvidere den 30. maj 2000 telefonisk om den i sagen omtalte  

 (manglende) tjenesteplan fra den 5. marts 1994 at politimesterembedets  

 tjenesteplaner kasseres efter tre år i overensstemmelse med Rigspolitichefens  

 regler herom, at tjenesteplanerne for 1994 således ikke var destrueret i  

 1995,  

 og at det forekom naturligt om As medvagthavende havde noteret på  

 tjenesteplanen hvis A var kommet til skade som anført af ham og derefter var  

 blevet kørt til sin bopæl (også under hensyn til at der herefter manglede en  

 vagthavende).
 X-by Politi oplyste endvidere den 19. juni 2000 skriftligt  

 følgende om notitsen af 16. januar 1994:
Vedrørende notitsen af  

  

 16.  

 januar 1994  

  

 har jeg modtaget  

 returmelding fra Rigspolitichefen, Afdeling B  

   

 Personaleafdelingen, Personaleregistraturen om,  

  

 at notitsen ikke var i  

  

 As personaleakter, der er lagt på arkiv der  

[politiets fremhævelse; min bemærkning]. Ombudsmandens udtalelse 1. Genstanden for min undersøgelse Genstanden for undersøgelsen er først og fremmest Arbejdsskadestyrelsens  

 afgørelse af 17. oktober 1997 og Den Sociale Ankestyrelses afgørelser af 5.  

 marts 1998 og 23. november 1998 og myndighedernes sagsbehandling i den  

 forbindelse.
Som det fremgår af ovenstående sagsfremstilling, drejer den foreliggende sag  

 sig om hvorvidt Deres nuværende lidelse  i form af styringsbesvær af  

 højre hånd og arm, svimmelhed, manglende koncentrationsevne, dårlig  

 korttidshukommelse og tyndhudethed  udspringer af to  

 nærmere beskrevne hændelser som De efter Deres forklaring har været ude for  

 under Deres arbejde som polititjenestemand ved (X-by) Politi.
Hændelserne  

 fandt sted den 2. december 1993 og 5. marts 1994.
 Mens der ikke er uenighed mellem Dem og Den Sociale Ankestyrelse om  

 eksistensen af hændelsen den 2. december 1993 (men alene om  

 hændelsesforløbet), bygger eksistensen af den sidstnævnte hændelse, sådan som  

 sagen nu foreligger oplyst, alene på Deres oplysninger.
Ud over det lægefaglige spørgsmål om hvorvidt der er årsagsforbindelse  

 mellem hændelserne og Deres lidelse, drejer sagen sig nærmere om hvad der med  

 føje kan lægges til grund som indtruffet på de nævnte datoer.
Dette  

 bevismæssige spørgsmål  der må afklares før der tages stilling til det  

 nævnte  

 lægefaglige spørgsmål  er efter min opfattelse centralt for om De er  

 berettiget til ydelser efter arbejdsskadeforsikringsloven som følge af de  

 nævnte hændelser (ulykkestilfælde).
Hvad de lægefaglige vurderinger angår, har neurologisk overlæge  

 D afgivet en (supplerende) erklæring af 4. juli 1997 stilet til  

 Arbejdsskadestyrelsen.
Denne supplerende erklæring blev afgivet efter at  

 Arbejdsskadestyrelsen havde gennemført en neuropsykologisk undersøgelse af  

 Dem  

 ved neuropsykolog C, og på grundlag af resultatet af en MR-scanning.
I  

 erklæringen er anført følgende:
 Idet jeg beklager min meget sene besvarelse af Deres tidligere  

 forespørgsler, skal jeg i forlængelse af tidligere fremsendt  

 speciallægeerklæring af 08.11.95 og mit senere brev af 23.09.96 anføre, at  

 MR-skanningen af cerebrum foretaget i februar 1997 viste let diffus atrofi  

 samt  

 en lille forandring i hjernestammen (pons) til venstre for midtlinien, der  

 ligner et lille infarkt af ældre dato.
 Sammenholdes dette med det kliniske indtryk af patienten og  

 resultatet af den neuropsykologiske undersøgelse, hvor der fandtes tegn på  

 lettere isolerede fokale dysfunktioner snarere end en generel global  

 demenstilstand, må det anses for til en vis grad sandsynligt, men ikke  

 beviseligt, at de af (A) fremsatte klager er i hvert tilfælde delvis  

 forårsaget  

 af de traumer, der er anført i erklæringen af 08.11.95 [ulykkestilfældene den  

 2. december 1993 og 5. marts 1994; min bemærkning], ikke mindst da der  

 tilsyneladende ikke foreligger konkurrerende årsag hertil.
 Det vil ikke være muligt at komme nærmere nogen dokumentation,  

 og de beskrevne hukommelsesforstyrrelser er næppe i overensstemmelse med  

 opretholdelse af patientens overordnede stilling i politiet, som han  

 tidligere  

 bestred.
... Ifølge reglerne for ombudsmandens virksomhed kan jeg kun i begrænset  

 omfang tage stilling til afgørelser der helt eller delvis bygger på særlig  

 fagkyndig viden.
En stillingtagen til de lægefagkyndige vurderingers  

 rigtighed  

 kræver en fagkundskab som ombudsmanden ikke har.
Derimod vil jeg kunne tage  

 stilling til de generelle bevismæssige spørgsmål som sagen rejser vedrørende  

 hændelserne den 2. december 1993 og 5. marts 1994. Jeg kan således efterprøve  

 denne del af Den Sociale Ankestyrelses afgørelser.
 Som det fremgår af overlæge (D)s supplerende erklæring af 7.  

 juli 1997, har overlægen taget udgangspunkt i begge hændelser  altså  

 også  

 hændelsen den 5. marts 1994. Det følger endvidere af sammenhængen (mellem  

 (D)s  

 nævnte to erklæringer) at overlægen har taget udgangspunkt i at De den 2.  

 december 1993 fik et let slag på halsen.
Det fremgår af Den Sociale Ankestyrelses afgørelser (af 5.  

 marts 1998 og 23. november 1998) og af Den Sociale Ankestyrelses udtalelse  

 til  

 mig at styrelsen som grundlag for sin stillingtagen til det lægefaglige  

 spørgsmål om årsagsforbindelse ikke har fundet det bevist at De den 2.  

 december  

 1993 fik et slag på halsen.
Hvad hændelsen den 5. marts 1994 angår, har  

 styrelsen ikke fundet grundlag for at antage at den har fundet sted.
På  

 grundlag af denne bevisvurdering og den efterfølgende lægefaglige vurdering  

 af  

 følgerne af episoden den 2. december 1993 har styrelsen herefter ikke fundet  

 at  

 De har været udsat for en arbejdsskade.
At Den Sociale Ankestyrelses lægefaglige vurdering adskiller  

 sig fra overlæge (D)s lægefaglige vurdering, skyldes således ikke  

  som sagen  

 nu foreligger oplyst  en lægefaglig uenighed mellem styrelsens  

 lægekonsulenter  

 og overlægen, men at det bevismæssige udgangspunkt for styrelsens lægefaglige  

 vurdering har været et andet end overlægens.
Som allerede nævnt har jeg først  

 og fremmest koncentreret mig om denne side af Den Sociale Ankestyrelses  

 afgørelser.
 Nedenfor følger min vurdering af Den Sociale Ankestyrelses  

 oplysning af sagen med henblik på styrelsens stillingtagen til de nævnte  

 bevismæssige spørgsmål og min vurdering af styrelsens oplysningsgrundlag.
 Jeg har endvidere udtalt mig om spørgsmålet om Den Sociale  

 Ankestyrelses partshøring af Dem vedrørende notitsen af 16. januar 1994 og om  

 spørgsmålet om rettidig anmeldelse for så vidt angår hændelsen den 5. marts  

 1994, jf. arbejdsskadeforsikringslovens etårsfrist (lovens § 20).  

 Afslutningsvis har jeg afgivet en henstilling til Den Sociale Ankestyrelse om  

 at genoptage sagen.
2. Den Sociale  

 Ankestyrelses oplysning af sagen Slaget på halsen den 2.  

 december 1993 Som et grundlæggende princip i forvaltningsretten gælder det at  

 det påhviler den enkelte forvaltningsmyndighed selv, eventuelt i samarbejde  

 med  

 andre myndigheder, at fremskaffe fornødne oplysninger om de foreliggende  

 sager  

 eller dog at foranledige at private, navnlig parterne, yder medvirken til  

 sagens oplysning.
Princippet kaldes oftest official- eller  

 undersøgelsesprincippet.
Om en sag er tilstrækkeligt oplyst til at der kan  

 træffes en afgørelse, beror på sagens karakter og på omstændigheder i sagen i  

 øvrigt.
Om oplysningerne om hændelsesforløbet den 2. december 1993 var  

 tilstrækkelige til at Den Sociale Ankestyrelse på mødet den 12. februar 1998  

 kunne træffe afgørelse i sagen, må efter min opfattelse desuden vurderes i  

 lyset af almindelige grundsætninger om bevis  herunder princippet  

 om det  

 bedste bevis.
Dette princip kan beskrives på den måde at en myndighed i  

 forbindelse med tilvejebringelsen af bevisfakta til bedømmelsen af væsentlige  

 bevistemaer er forpligtet til at anvende det bedste blandt de tilgængelige  

 oplysningsmidler, i hvert fald hvis der ikke er tale om ganske konkrete og  

 umisforståelige oplysninger.
Slaget på halsen udgjorde for Den Sociale Ankestyrelses  

 vedkommende det omtvistede bevistema vedrørende hændelsesforløbet den 2.  

 december 1993. Om De rent faktisk fik et sådant slag på halsen  således  

 som De  

 har oplyst under sagsforløbet, og således som Arbejdsskadestyrelsen havde  

 lagt  

 til grund for sin afgørelse af 27. oktober 1997  kunne sandsynligvis  

 have  

 været belyst på en mere sikker måde end det skete, ved en henvendelse til de  

 to  

 polititjenestemænd som var til stede under hændelsen den 2. december 1993.  

 Denne mulighed stod stadig åben for Den Sociale Ankestyrelse da styrelsen på  

 mødet den 12. februar 1998 traf afgørelse i sagen.
Den Sociale Ankestyrelses  

 stillingtagen til dette bevismæssige spørgsmål var desuden af betydning for  

 styrelsens efterfølgende lægefaglige vurdering af årsagsforbindelsen.
Under  

 henvisning hertil og til den omstændighed at Arbejdsskadestyrelsen forinden  

 havde afgjort det samme bevisspørgsmål ved at lægge Deres seneste  mest  

 detaljerede  oplysninger om hændelsesforløbet til grund, er det efter  

 min  

 opfattelse en fejl i tilvejebringelsen af oplysningsgrundlaget at Den Sociale  

 Ankestyrelse ikke benyttede sig af denne mulighed for at få hændelsesforløbet  

 nærmere belyst.
 Jeg har samtidig hermed gjort Den Sociale Ankestyrelse bekendt  

 med min opfattelse.
Faldet på trappen den 5.  

 marts 1994 Oplysningerne i sagen om hændelsen den 5. marts 1994 stammer  

 alene fra Dem.
Den Sociale Ankestyrelse har i afgørelsen af 23. november 1998  

 som grundlag for sin bevisvurdering vedrørende denne hændelse henvist til  

 Politimesteren i (X-by)s brev af 18. maj 1998 (herunder oplysningen om  

 at  

 tjenesteplanen for den 5. marts 1994 i mellemtiden var blevet destrueret).  

 Herudover har Den Sociale Ankestyrelse henvist til den manglende oplysning om  

 hændelsen i journaludskriften fra (Y) Sygehus hvor De blev indlagt den samme  

 dag, og til Deres ægtefælles oplysninger til journalen om et  

 tilsvarende  

 anfald 1½ måned forinden.
Den Sociale Ankestyrelse har endvidere  

 henvist til  

 at der ikke var oplysninger i sagen om øjenvidner.
I sine afsluttende  

 bemærkninger til mig i brevet af 31. januar 2000 har Den Sociale Ankestyrelse  

 henvist til de i afgørelsen af 23. november 1998 anførte konkrete forhold som  

 er indgået i styrelsens bevisvurdering, og som efter styrelsens opfattelse  

 entydigt taler imod at hændelsen har fundet sted.
De har under sagsforløbet  herunder i Deres anmeldelse af 7.  

 marts 1998 til Arbejdsskadestyrelsen  henvist til at hændelsen (når den  

 ikke  

 er omtalt i døgnrapporten) kan have været påført tjenesteplanen.
Dette svarer  

 til de oplysninger fra (X-by) Politi som min medarbejder den 30. maj 2000  

 telefonisk har modtaget.
Det fremgår endvidere af sagen at tjenesteplanen er  

 destrueret  formentlig i 1997.
Som jeg kommer nærmere ind på i afsnittet nedenfor om  

 Arbejdsskadestyrelsens sagsbehandling, må jeg lægge til grund at hændelsen  

 den  

 5. marts 1994 må anses for at være anmeldt rettidigt hvis den har været  

 opført  

 på tjenesteplanen.
Det forhold at tjenesteplanen ikke har kunnet indgå i  

 myndighedernes vurdering af om De er faldet på trappen, må efter min  

 opfattelse  

 tillægges mangler ved Arbejdsskadestyrelsens sagsbehandling (se også om dette  

 i  

 afsnittet om Arbejdsskadestyrelsens sagsbehandling nedenfor). Som sagens  

 akter  

 forelå for Den Sociale Ankestyrelse da styrelsen den 23. november 1998  

 stadfæstede Arbejdsskadestyrelsens afgørelse af 28. juli 1998, var  

 oplysningerne om faldet på trappen blevet meddelt Arbejdsskadestyrelsen i  

 april  

 måned 1995. Det burde på den baggrund og på dette tidspunkt have stået klart  

 for Den Sociale Ankestyrelse at Arbejdsskadestyrelsens manglende opmærksomhed  

 på oplysningerne om faldet på trappen fra april måned 1995 og senere kan have  

 bevirket at den nærliggende  

   

 og  

 mest sikre  

   

 mulighed for  

 (yderligere) at imødegå tvivlen om eksistensen af faldet på trappen ikke  

 længere forelå.
Under hensyn hertil  og når den mest sikre måde at  

 inddrage  

 oplysningerne i tjenesteplanen på nu ikke længere forelå  burde Den  

 Sociale  

 Ankestyrelse efter min opfattelse have benyttet sig af muligheden for at  

 indhente en erklæring fra Deres medvagthavende, herunder om hans erindring om  

 eventuelt at have foretaget et notat på tjenesteplanen og  i  

 bekræftende fald  

  det nærmere indhold af et sådant notat.
Det forhold at De efter de  

 foreliggende oplysninger ikke siden den 5. marts 1994 har været i arbejde, er  

 formentlig af betydning for Deres kollegas hukommelse om det passerede.
 Jeg har samtidig hermed gjort Den Sociale Ankestyrelse bekendt  

 med min opfattelse.
3. Den Sociale  

 Ankestyrelses oplysningsgrundlag for vurderingen af hændelsesforløbet den 2.  

 december 1993 (slaget på halsen) Den Sociale Ankestyrelse vurderede på sit møde den 12. februar  

 1998 hændelsesforløbet den 2. december 1993. Grundlaget herfor var sagens  

 akter  

 således som disse havde foreligget for Arbejdsskadestyrelsen da styrelsen  

 traf  

 afgørelse i sagen: anmeldelsen af 27. marts 1995, journaloplysninger fra (Y)  

 Sygehus (de supplerende oplysninger i forbindelse med ambulant kontrol den  

 22.  

 april 1994) og spørgeskemaet af 4. april 1995 med bilag.
Herudover indgik i  

 oplysningsgrundlaget telefoniske oplysninger fra (X-by) Politi om indholdet  

 af  

 Deres notits af 16. januar 1994 til politiet.
Slaget på halsen er alene  

 omtalt  

 i det seneste af disse dokumenter (spørgeskemaet med bilag). At Den Sociale  

 Ankestyrelse på mødet den 12. februar 1998 afgjorde det bevismæssige  

 spørgsmål  

 i overensstemmelse med de ældste dokumenter i sagen  notitsen,  

 journaloplysningerne og anmeldelsen  giver mig ikke i sig selv  

 anledning til  

 bemærkninger.
Den Sociale Ankestyrelses oplysninger om notitsens indhold  

 bygger som allerede nævnt på telefoniske oplysninger fra (X-by) Politi.  

 Notitsen  som der således alene forelå andenhåndsoplysninger om   

 kunne derfor  

 efter min opfattelse ikke indgå i bevisvurderingen med samme vægt som de  

 øvrige  

 dokumenter.
Under hensyn til den betydning som Den Sociale Ankestyrelse  

 tillagde notitsen  og under henvisning til det jeg har anført ovenfor  

 om  

 princippet om det bedste bevis  er det efter min opfattelse en fejl at  

 styrelsen lod sig nøje med andenhåndsoplysninger om notitsens indhold og ikke  

 udbad sig notitsen eller en kopi af denne.
Den Sociale Ankestyrelse har i sin  

 udtalelse til mig anført at notitsen ikke indeholdt nye oplysninger til  

 ugunst  

 for Dem.
Som det fremgår af det jeg har anført nedenfor under afsnittet om  

 styrelsens partshøring af Dem, er jeg ikke enig med styrelsen på dette punkt.
 Jeg har samtidig hermed gjort Den Sociale Ankestyrelse bekendt  

 med min opfattelse.
Jeg er opmærksom på at sagen blev behandlet på et møde senere  

 den samme dag som Den Sociale Ankestyrelse modtog de telefoniske oplysninger.  

 Jeg går imidlertid ud fra at notitsen uden besvær kunne have været faxet til  

 Den Sociale Ankestyrelse inden mødets afslutning.
Jeg henviser endvidere til  

 at  

 selve afgørelsen først blev meddelt Dem den 5. marts 1998  tre uger  

 efter  

 mødets afholdelse.
Der var således også efter mødet god tid til at modtage  

 notitsen og undersøge om dennes indhold svarede til de oplysninger som var  

 lagt  

 til grund for den afgørelse som blev truffet under mødet.
4. Partshøring Efter forvaltningslovens § 19 har myndighederne som hovedregel  

 pligt til at foretage partshøring når parten ikke kan antages at være bekendt  

 med at myndigheden er i besiddelse af bestemte oplysninger vedrørende sagens  

 faktiske omstændigheder hvis oplysningerne er til ugunst for parten og af  

 væsentlig betydning for sagens afgørelse.
Når disse betingelser er opfyldt,  

 har  

 myndigheden pligt til at gøre parten bekendt med oplysningerne og give denne  

 lejlighed til at fremkomme med en udtalelse.
Reglerne om partshøring skal  

 også  

 ses i sammenhæng med officialprincippet idet partshøring kan bidrage til at  

 sagen oplyses bedst muligt.
 I sin udtalelse til mig har Den Sociale Ankestyrelse anført at  

 der var flere overensstemmende udtalelser om hændelsesforløbet den 2.  

 december  

 1993, og at notitsen af 16. januar 1994 derfor ikke kunne antages at  

 indeholde  

 oplysninger til ugunst for Dem hvorfor Ankestyrelsen ikke partshørte Dem om  

 notitsens indhold.
Indholdet af notitsen af 16. januar 1994 blev bragt ind i sagen  

 umiddelbart forud for mødet i Den Sociale Ankestyrelse den 12. februar 1998.  

 Indholdet stred efter de telefoniske oplysninger fra (X-by) Politi imod Deres  

 oplysninger i spørgeskemaet af 4. april 1995 med bilag.
Ankestyrelsen  

 henviste  

 desuden ved sin fastlæggelse af hændelsesforløbet til notitsens indhold.
Da  

 notitsen således har haft væsentlig betydning for Den Sociale Ankestyrelses  

 fastlæggelse af hændelsesforløbet den 2. december 1993, og da De ikke kunne  

 anses for at være bekendt med at notitsen indgik i grundlaget for Den Sociale  

 Ankestyrelses afgørelse, burde styrelsen efter min opfattelse have partshørt  

 Dem over indholdet af notitsen, jf. forvaltningslovens § 19, stk. 1.
 Jeg har samtidig hermed gjort Den Sociale Ankestyrelse bekendt  

 med min opfattelse.
5. Spørgsmålet om  

 rettidig anmeldelse mm. vedrørende hændelsen den 5. marts 1994 og  

 Arbejdsskadestyrelsens manglende opmærksomhed på denne Arbejdsskadeforsikringslovens § 20 har følgende ordlyd:
  

  

 § 20.  

  

 Er anmeldelse  

 ikke indsendt rettidigt, kan krav om erstatning efter loven dog rejses af  

 skadelidte eller de efterladte inden for en frist af 1 år fra arbejdsskadens  

 indtræden.
For erhvervssygdomme, jf. § 10, regnes fristen fra det tidspunkt,  

 hvor skadelidte eller de efterladte har fået kendskab til, at sygdommen må  

 antages at være erhvervsbetinget.
Når der er særlig grund dertil, kan der ses  

 bort fra fristen. Som det fremgår af lovens § 20, kan der  uanset at en  

 anmeldelse ikke er indsendt rettidigt  rejses krav om erstatning i  

 anledning  

 af en arbejdsskade inden for det første år fra skadens indtræden.
Som myndighederne har anført over for Dem, udelukker det  

 forhold at en anmeldelse bliver indgivet for sent, eller at krav om  

 erstatning  

 rejses efter det første år fra skadens indtræden, ikke i sig selv at et  

 ulykkestilfælde eller en erhvervssygdom kan blive anerkendt som en  

 arbejdsskade.
De nærmere betingelser herfor er i Arbejdsskadeforsikringsloven  

 med kommentarer af Ole Behn og Viggo Bertram (1997) opregnet således:
 ...
Dispensationsadgangen benyttes i tilfælde, hvor det må  

 forekomme urimeligt at lade fristoverskridelsen udelukke den pågældende fra  

 at  

 oppebære erstatning.
For at kunne se bort fra, at anmeldelsesfristen ikke er  

 overholdt, kræves efter praksis kun:
1.  

 	  

 at det kan  

 dokumenteres, at ansøgeren har været udsat for en arbejdsskade, 2.  

 	  

 at der kan anføres  

 rimelig begrundelse for, at anmeldelse ikke er foretaget rettidigt, (f.eks.  

 manglende kendskab til årsagsforbindelsen mellem arbejdsskade og lidelse,  

 eller  

 at arbejdsskadens følger dengang forekom uvæsentlige og nu er forværrede), 3.  

 	  

 at der foreligger en  

 ganske overvejende sandsynlighed for årsagsforbindelse mellem arbejdsskaden  

 og  

 den pågældendes lidelse, og 4.  

 	  

 at ménet eller  

 erhvervsevnetabet som følge af arbejdsskaden har et sådant omfang, at der er  

 grundlag for tildeling af godtgørelse eller erstatning, eller 5.  

 	  

 at der er grundlag  

 for at betale proteser, briller eller lignende hjælpemidler efter § 30.
 Særligt vedrørende pkt. 3 gælder, at jo længere tid, der går  

 inden skaden anmeldes, jo større krav vil styrelsen stille til beviset for  

 årsagsforbindelsen.
... Som det fremgår af kommentaren, betyder en overskridelse af  

 etårsfristen først og fremmest at kravet til bevis for årsagsforbindelse  

 mellem, som her, et ulykkestilfælde og den pågældende lidelse bliver skærpet.  

 Om ulykkestilfældet den 5. marts 1994 må anses for at være rettidigt anmeldt  

 i  

 forhold til etårsfristen i lovens § 20, er derfor af væsentlig betydning for  

 vurderingen af om De er berettiget til ydelser efter  

 arbejdsskadeforsikringsloven.
Som det fremgår af Den Sociale Ankestyrelses afgørelse af 5.  

 marts 1998, kan en omtale af et ulykkestilfælde over for en statslig  

 arbejdsgiver udgøre et tilstrækkeligt grundlag for at anse en arbejdsskade  

 for  

 rettidigt anmeldt.
Jeg henviser tillige til den nævnte lovkommentar (s. 321)  

 hvor forholdet beskrives således at en arbejdsskade må anses for rettidigt  

 anmeldt hvis en arbejdsgiver (der selv bærer risikoen efter  

 arbejdsskadeforsikringsloven) inden for etårsfristen har fået kendskab til  

 arbejdsskaden.
Dette gælder  stadig ifølge kommentaren  selv om  

 arbejdsgiveren ikke har taget tilfældet under behandling, endsige anmeldt det  

 til Arbejdsskadestyrelsen.
Jeg må således lægge til grund at hændelsen den 5.  

 marts 1994 (på tilsvarende måde som hændelsen den 2. december 1993) må anses  

 for at være anmeldt rettidigt hvis den er blevet meddelt til Deres  

 arbejdsgiver.
Dette ville kunne konstateres hvis hændelsen blev opført på  

 tjenesteplanen.
a) Arbejdsskadestyrelsens  

 sagsbehandling vedrørende hændelsen den 5. marts 1994 forud for styrelsens  

 afgørelse af 17. oktober 1997 Det fald på trappen som De efter Deres oplysninger var udsat  

 for kl. 05.45 den 5. marts 1994, er kort omtalt i lægeerklæring I (modtaget i  

 Arbejdsskadestyrelsen den 7. april 1995). Hændelsen er endvidere udførligt  

 omtalt i et af bilagene til det spørgeskema som De udfyldte den 4. april 1995  

 (og som Arbejdsskadestyrelsen modtog den 5. april 1995), og er omtalt i de  

 lægeerklæringer som Arbejdsskadestyrelsen efterfølgende indhentede.
At  

 Arbejdsskadestyrelsen ikke var opmærksom på at De mente at have været udsat  

 for  

 ikke et, men to ulykkestilfælde omfattet af arbejdsskadeforsikringsloven, men  

 derimod i sin afgørelse af 17. oktober 1997 alene traf afgørelse om og  

 omtalte  

 hændelsen den 2. december 1993, må jeg anse for kritisabelt.
 Jeg har samtidig hermed gjort Arbejdsskadestyrelsen bekendt med  

 min opfattelse.
Om Arbejdskadestyrelsen efter modtagelsen af Deres klage  

 af  

 27. oktober 1997  og i forbindelse  

 med sagens videresendelse til Den Sociale Ankestyrelse (som ankeinstans)  

  var  

 blevet opmærksom på at De mente at have været udsat for ikke et, men to  

 ulykkestilfælde omfattet af arbejdsskadeforsikringsloven, fremgår ikke af  

 sagen  

 eller af styrelsens udtalelse til mig.
Jeg er på det foreliggende grundlag  

 afskåret fra at udtale mig om dette spørgsmål.
Hvis dette imidlertid var  

 tilfældet, burde Arbejdsskadestyrelsen efter min opfattelse have gjort Den  

 Sociale Ankestyrelse opmærksom på forholdet således at Den Sociale  

 Ankestyrelse  

 kunne få det bedst mulige grundlag f.eks. for at træffe en beslutning om at  

 hjemvise (denne del af) sagen til behandling og afgørelse i  

 Arbejdsskadestyrelsen.
b) Følgerne af  

 Arbejdsskadestyrelsens mangelfulde sagsbehandling Oplysningerne om ulykkestilfældet den 5. marts 1994 blev som  

 nævnt modtaget i Arbejdsskadestyrelsen ved det af Dem udfyldte spørgeskema og  

 lægeerklæring I fra Deres egen læge.
Spørgeskemaet og lægeerklæring I modtog  

 Arbejdsskadestyrelsen i april måned 1995. Arbejdsskadestyrelsen har i sin  

 udtalelse til mig bemærket at hændelsen  uanset om styrelsen allerede i  

 april  

 måned 1995 havde oprettet en sag vedrørende ulykkestilfældet den 5. marts  

 1994  

  under alle omstændigheder ville være for sent anmeldt i forhold til  

 etårsfristen i arbejdsskadeforsikringslovens § 20. Den Sociale Ankestyrelse  

 har  

 anført tilsvarende i sin udtalelse.
Heroverfor har De imidlertid under sagens  

 forløb henvist til muligheden for at hændelsen den 5. marts 1994 var blevet  

 opført på tjenesteplanen for den pågældende dag. (X-by) Politi har i  

 forbindelse med udarbejdelsen af min afsluttende udtalelse telefonisk oplyst  

 at  

 dette forekommer naturligt (se sagsfremstillingen ovenfor). Hvis det har  

 forholdt  

 sig sådan, må jeg, som jeg allerede har været inde på, lægge til grund at  

 dette  

 ulykkestilfælde  på linie med tilfældet den 2. december 1993  har  

 været  

 anmeldt rettidigt.
Arbejdsskadestyrelsens manglende opmærksomhed på at der  

 var  

 tale om to ulykkestilfælde, betød imidlertid at den nærliggende mulighed for  

 at  

 undersøge om ulykkestilfældet var opført på tjenesteplanen, aldrig blev  

 undersøgt før tjenesteplanen (formentlig i 1997) blev destrueret.
 Efter min opfattelse bør den tvivl om de faktiske forhold som  

 Arbejdsskadestyrelsens mangelfulde sagsbehandling har ført med sig, ikke  

 komme  

 Dem til skade.
 Jeg har samtidig hermed gjort såvel Arbejdsskadestyrelsen som  

 Den Sociale Ankestyrelse bekendt med min opfattelse.
6. Henstilling Den Sociale Ankestyrelse har som anført taget stilling til  

 følgerne af hændelsen den 2. december 1993 uden at lægge til grund at De  

 under  

 hændelsen pådrog Dem et slag på halsen.
Hvad angår hændelsen den 5. marts  

 1994,  

 har styrelsen afvist følgerne heraf med henvisning til at styrelsen ikke har  

 kunnet lægge til grund at hændelsen har fundet sted.
Jeg har ovenfor  

 kritiseret  

 Den Sociale Ankestyrelses (manglende) partshøring samt oplysningsgrundlaget i  

 sagen.
Jeg har endvidere udtalt at det forhold at mulighederne for på  

 nuværende  

 tidspunkt at tilvejebringe en nærmere afklaring af om hændelsen den 5. marts  

 1994 har fundet sted ikke er gode, ikke bør komme Dem til skade.
Jeg har samtidig hermed henstillet til Den Sociale Ankestyrelse  

 at genoptage sagens behandling under hensyn til det som jeg har anført  

 ovenfor,  

 og træffe en ny afgørelse i forhold til Dem. Den Sociale Ankestyrelse underrettede mig den 13. december 2000  

 om at styrelsen havde genoptaget As sag.
