 Ankestyrelsens principafgørelse D-1-93 om dagpengeloven ifm fravær på grund af sygdom i forbindelse med graviditet.
 Resume:
 Retten til barseldagpenge bortfaldt ikke for en periode, hvor lønmodtageren havde overskredet fristen for aflevering af lægeattest, da dagpengeloven § 8, stk. 2 ikke kunne anvendes.
 Kassation:
Der er kommet nye regler på området Kassationsdato:
14-06-2009 Love:
Lov om dagpenge ved sygdom eller fødsel - lov nr. 852 af 20. december 1989 - § 8, stk. 2 og § 12, stk. 2 Sagsfremstilling:
 Kommunen traf afgørelse om, at dagpenge bortfaldt, sålænge en af kommunen krævet lægeerklæring med sidste afleveringsfrist den 22. maj 1992 ikke var indleveret.
 Det fremgår af sagen, at lønmodtageren har modtaget dagpenge fra 2. marts 1992 ved fravær på grund af graviditetsgener, og at kommunen ved brev af 13. maj 1992 sendte pågældende et lægeerklæringsskema med anmodning om tilbagelevering senest den 22. maj 1992 og samtidig anførte, at ved senere indsendelse ville retten til dagpenge bortfalde fra den 22. maj 1992 og indtil lægeerklæringen forelå.
 Ved udbetalingsbrev af 27. maj 1992 meddelte kommunen, at dagpengeud betalingen var standset indtil videre, fordi erklæringen endnu ikke var modtaget.
 Den 25. juni 1992 har lønmodtageren afleveret lægeattesten i kommunen, hvorefter kommunen genoptog udbetalingen fra og med den 25. juni 1992, men fastholdt under henvisning til dagpengelovens § 8, stk. 2, at pågældende ikke har ret til dagpenge for perioden 22. maj 1992 til 24. juni 1992.
 Afgørelse:
 Lønmodtageren havde ret til barseldagpenge fra kommunen i perioden 22. maj 1992 til 24. juni 1992, idet dagpengelovens § 8, stk. 2 ikke finder anvendelse ved fravær på grund af graviditet.
 Dagpengeudvalget ændrede således kommunens afgørelse.
