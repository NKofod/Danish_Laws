 I henhold til § 5, stk. 2, i lov om frikommuner, jf.
 lovbekendtgørelse nr. 583 af 31. august 1989 meddeles:
 § 1.  Industriministeren har i dag godkendt  

 frikommuneregulativ nr. 6 for Hasle Kommune om iværksættelse og finansiering  

 af erhvervspolitiske initiativer.
 § 2.  Frikommuneregulativet indebærer, at Hasle  

 Kommune med henblik på at fremme erhvervsudviklingen i Hasle Kommune kan  

 iværksætte og finansiere erhvervspolitiske initiativer, som egner sig for  

 kommunale initiativer, og som er i overensstemmelse med landspolitiske  

 retningslinier og ikke findes overlappende i forhold til eksisterende  

 statslige erhvervsfremmeordninger.
 § 3.  Frikommuneregulativet har virkning fra den 19.  

 oktober 1989. Frikommuneregulativet gælder, indtil frikommuneloven  

 bortfalder.
 Stk. 2.  Frikommuneregulativet vil være fremlagt de  

 samme steder som kommunens mødedagsordener, jf. lov om kommunernes styrelse §  

 8, stk. 4.
