 En underentreprenør havde til tolalentreprenøren fremsendt  

 slutopgørelse den 31.5.1990 og efterfølgende en supplerende faktura den  

 25.7.1990. Totalentreprenørens arkitektfirma havde fremsat forskellige  

 indsigelser mod slutopgørelsen ved skrivelse af 6.7.1990. Under en  

 voldgiftssag om underentreprenørens resttilgodehavende gjorde  

 underentreprenøren blandt andet gældende, at princippet i Købelovens § 6 om  

 øjeblik indsigelse mod en regning ved handelskøb måtte finde analog  

 anvendelse.
Udtalt, at princippet i Købelovens § 6 ikke kan antages at gælde i et  

 forhold mellem total- og underentreprenør, hvor AB 72 er vedtaget.
AB 72  

 indeholder ingen reklamationsregler vedrørende slutopgørelser, og  

 totalentreprenørens indsigelser kunne ikke anses for at være fremkommet så  

 sent, at de kunne afskæres ud fra passivitetssynspunkter (1).
Denne sag vedrører en tvist mellem klager, K, som underentreprenør og  

 indklagede A, som totalentreprenør i forbindelse med tømrerarbejde på et  

 udstillingscenter, B-centret i ø-by, der blev ombygget og indrettet i foråret  

 og sommeren 1990. Parterne er enige om, at AB 72 er vedtaget i deres  

 indbyrdes forhold.
Der er ikke oprettet en egentlig entreprisekontrakt mellem  

 klager og indklagede, men der blev d. 20/3-90 indgået en aftale angående  

 klagers udførelse af tømrerentreprisen beskrevet i en opregning på 12 punkter  

 vedrørende levering og montering af diverse arbejder.
Ifølge aftalen (bilag  

 1) skulle klager sende 3 tømrere til ø-by, og indklagede skulle særskilt  

 betale klager et såkaldt udstationeringstillæg på 210 kr. pr. mand pr. dg  

 samt udrede løn under ud- og hjemrejse for 3 mand med ialt 48 timer a 210 kr.  

 Den indgåede aftale forudsatte, at entreprisen udførtes efter regning, dog  

 således, at der kun af indklagede skulle betales 450.000 kr., hvis  

 regningsarbejdet oversteg dette beløb for så vidt angår det oprindeligt  

 aftalte arbejde.
Ekstraarbejder skulle betales særskilt efter regning.
På  

 dette grundlag udskrev klager til indklagede en faktura nr. 4798 af 31/5-90  

 på 813.243 kr., hvoraf 450.000 kr. vedrørte oprindeligt aftalt arbejde og  

 363.243 kr. ekstraarbejder.
Indklagede havde på dette tidspunkt a-conto  

 betalt ialt 430.000 kr., således at indklagede blev krævet for 383.243 kr.  

 Vedrørende arbejdsløn for ekstraarbejder indeholdt denne faktura følgende  

 poster:
Indklagedes arkitektfirma, C gjorde i brev af 4/7-90 forskellige  

 indsigelser vedrørende fakturaen.
Det fulgte herefter en korrespondance  

 mellem klager og arkitektfirmaet vedrørende arbejdstimeforbrug og  

 materialepriser m.m.
Den 25/7-90 udskrev klager en yderligere faktura nr. 4850 lydende på  

 70.515 kr., som vedrørte nogle supplerende ekstraarbejder udført i juni 1990  

 af en tømrersvend, der var i ø-by i 14 dage.
Fakturaen indeholdt ud over  

 materialeposter 166 1/2 times arbejdsløn a 210 kr., overtid 55 1/2 time a 50  

 kr., udstationeringstillæg 14 dage a 210 kr. og kørselsudgift med et beløb på  

 1.960 kr.
 Den 6/8-90 indbetalte indklagede 175.000 kr. til klager uden nærmere  

 redegørelse for dette beløbs størrelse.
Ved klageskrift af 20/11-90 indbragte klager sagen for en i medfør af  

 »Regler for behandling af sager ved Voldgiftsretten for Bygge- og  

 Anlægsvirksomhed« nedsat voldgiftsret bestående af arkitekt m.a.a.
Tom  

 A.
Poulsen og civilingeniør Jens Wichmand Jørgensen som tekniske dommere og  

 med landsdommer Ole Nicolaisen som retsformand.
Klageren har efter sin endelige påstand påstået indklagede tilpligtet at  

 betale 230.051 kr. med procesrente af 383.242 kr. fra d. 31/5-90 til d.  

 6/8-90, af 208.243 kr. fra d. 6/8-90 til betaling sker og af 21.808 kr. fra  

 d. 16/8-90 til betaling sker.
Beløbene, der på grund af arbejdets udførelse i  

 udlandet er uden moms, fremkommer således:
 Beløbet på 48.707 kr. blev under sagens forberedelse betalt med tillæg af  

 renter fra d. 25/8-90 til d. 19/3-91 beregnet til 4.086 kr.
 Indklagede har påstået frifindelse, subsidiært betaling af et mindre beløb  

 end klagers påstand og da kun med procesrente fra 25/8-90. Indklagede har til  

 støtte for frifindelsespåstanden gjort gældende, at klagers samlede  

 tilgodehavende opgjort efter regning udgør:
 er det indklagede, der har penge til gode, som dog ikke kræves  

 tilbagebetalt.
 Ved den mundtlige forhandling har parterne været enige om, at det kan  

 lægges til grund, at klagers udgift til materialer incl. 10% avance har været  

 332.234 kr., samt at svendetimelønnen er 210 kr.
 Tvisten vedrører herefter:
- antallet af arbejdstimer, der af klager er opgjort til 840 svendetimer  

 og 1208 lærlingetimer og af indklagede til 743 + 166 1/2 svendetimer og 1070  

 lærlingetimer, - spørgsmålet om arbejde udført af lærlinge skal honoreres af indklagede  

 med 210 kr. i timen, som krævet af klager eller med 105 kr. som påstået af  

 indklagede, idet parterne tilsvarende er uenige om størrelsen af det daglige  

 udstationeringstillæg for så vidt angår lærlinge, - betaling for arbejde udover 37 1/2 time pr. uge samt på søn- og  

 helligdage, hvor klager overfor indklagede har beregnet sig et overtidstillæg  

 på 50 kr. pr. time, som indklagede har nægtet at betale, - spørgsmålet om, hvorvidt det kan pålægges indklagede til klager at  

 betale et beløb på 39.900 kr. for leje af specialværktøj, - klagers ret til særskilt godtgørelse for udgifter til kørsel af  

 materialer i Danmark opgjort til 9.310 kr., samt - om indklagede, som ifølge parternes aftale skulle betale for  

 håndværkernes rejse og ophold, har krav på et fradrag for en anslået  

 merudgift på 30.000 kr. i anledning af, at klager i strid med den oprindelige  

 aftale har sendt 4 og ikke kun 3 tømrere til ø-by.
 Vedrørende tvisten om antallet af arbejdstimer har indklagede i svarskrift  

 af 7/1-91 bl.a. anført følgende:
»Indklagede kan for at undgå omfattende bevisførelse om mindre  

 betydende spørgsmål pr. kulance godkende klagerens medarbejderes tidsforbrug  

 ..... og kan dermed godkende klagerens timeopgørelse ..... til 840  

 svendetimer og 1208 lærlingetimer ..... Men »overtid« kan ikke  

 godkendes, fordi der er aftalt det modsatte.
Og lærlingetimer må omregnes til  

 svendetimer .....' Under den mundtlige forhandling er der afgivet forklaringer af D, E, F, G,  

 H, I, J og L.
D, der er direktør og aktionær i K, har bl.a. forklaret, at der ved  

 indgåelse af aftalen mellem parterne ikke blev talt om timeløn, udover at  

 beløbet 210 kr. blev nævnt i forbindelse med ud- og hjemrejse.
Det blev ikke  

 drøftet, om tømrerne skulle være svende eller lærlinge.
Ved arbejder i  

 Danmark er det normalt, at klager lejer specialværktøj, og at lejebeløbet  

 debiteres bygherre eller totalentreprenør.
Da klager ikke kunne leje det  

 fornødne specialværktøj i ø-by, blev det købt, og et beløb svarende til leje  

 blev debiteret indklagede, idet de 39.900 kr. er udregnet som 4  

 værktøjskasser i 57 dag a 175 kr.
Kasserne kostede 21.000 kr. pr. stk.
Klager har ikke i forbindelse med aftaleforhandlingerne rejst spørgsmålet  

 om betaling for overtid, men gik som givet ud fra, at gældende overenskomsts  

 ugentlige arbejdstid på 37 1/2 time var gældende.
Klager betalte både svende  

 og lærlinge 25 kr. plus tillæg ekstra i timen for overtid, hvilket svarer til  

 praksis hos de store entreprenørfirmaer.
 De debiterede beløb til kørsel svarer til klagers udgifter til speditør i  

 Danmark.
Bemandingen var som anført i bilag 1 forudsat at være 3 tømrere, men det  

 blev aftalt med indklagede, at der, hvis der var påkrævet, kunne sendes een  

 mand til ud.
De anvendte lærlinge var ældre folk, der var dygtige og erfarne.
Tømrersvend E har bl.a. forklaret, at han er ældste svend og var i ø-by  

 såvel i den første periode fra marts til maj som på rejsen i juni.
I første  

 periode havde han 2 lærlinge med sig, en på vidnets alder (38 år), der blev  

 svend lige efter hjemkomsten og en på ca. 32 år, der var 3. års lærling.  

 Vidnet fik betaling for overtid udover 37 1/2 time pr. uge med 25 kr. i  

 timen, men fik intet udstationeringstillæg.
Det var J, der som byggeleder  

 styrede pladsen.
Vidnet har ikke hørt tale om et bestemt antal ugentlige  

 arbejdstimer - man arbejdede også i weekenderne, fordi man skulle være  

 hurtigt færdig.
Vidnet førte lister over anvendte arbejdstimer, som er  

 afleveret til klager.
Arkitekt F har bl.a. forklaret, at han er medindehaver af »C«,  

 der vedrørende denne entreprise har fungeret som rådgiver for indklagede.
Før  

 arbejdets igangsættelse aftalte parterne, at de tømrere, der skulle sendes  

 til ø-by skulle være gode og kompetente håndværkere, men det blev ikke  

 direkte sagt, at det skulle være svende.
Beløbet på 210 kr., der blev fastsat  

 som udstationeringstillæg pr. mand pr. dag, stammer fra vidnet, der fandt  

 dette tal i en oversigt over skattemyndighedernes sats for udstationering.  

 Han betragtede nærmest tillægget som en kompensation for ulemper ved arbejde  

 i udlandet.
Der har overhovedet ikke været drøftelser om overtidsbetaling.
El-installatør G, der havde elektrikerentreprisen i ø-by, har om  

 aftalegrundlaget forklaret, at han, før arbejdet blev påbegyndt, deltog i 2  

 orienteringsmøder, hvor han hørte vistnok L tale om, at det skulle være  

 svende, der skulle sættes på opgaven.
Vidnets egne svende skulle arbejde 11  

 timer pr. dag - det var vidnet og L enige om.
Timeprisen blev ligeledes  

 aftalt med ham og fastsat til 248 kr., som var inklusive overtid.
Vidnets  

 firma har ikke fået udstationeringstillæg til sine folk.
Vidnet udsendte en  

 lærling, der blev udlært under opholdet i ø-by.
Efter aftale med L blev denne  

 håndværkers arbejde faktureret til 178 kr. i timen indtil det tidspunkt, hvor  

 han blev udlært.
Murermester H, der var ansat i det firma, der fik murerentreprisen i  

 ø-by, har forklaret, at han var med til et orienteringsmøde d. 22/2-90, hvor  

 der ikke udtrykkelig blev talt om, at der skulle bruges svende, men det  

 skulle være dygtige folk, fordi arbejdet skulle laves hurtigt.
Fælles for  

 alle entrepriser blev fastsat en lang arbejdsdag på vist nok 11 timer.
Vidnet  

 aftalte med L en fast timepris på 250 kr. »inklusive alt«.
Vidnets  

 firma fik ikke udstationeringstillæg.
Firmaet medbragte specialværktøj,  

 herunder blandemaskiner, som man ikke har faktureret lejebeløb for.
Malermester I, der havde malerentreprisen i ø-by, har forklaret, at han  

 deltog i et orienteringsmøde i februar eller marts 1990. Han fik her den  

 opfattelse, at det skulle være svende, som blev udsendt, fordi arbejdet  

 skulle afvikles hurtigt.
Den forudsatte daglige arbejdstid blev løst omtalt  

 til 10-12 timer.
Malersvendene fik 220 kr. i timen og derudover et udetillæg  

 på 217 kr. pr. dag.
Der blev ikke udover disse beløb faktureret overtid.
J, der er søn af L og konduktør i det indklagede firma, har bl.a.  

 forklaret, at han deltog i to orienteringsmøder i februar-marts 1990, og  

 mener helt bestemt, at det der blev aftalt, at de folk, der skulle sendes ud,  

 udelukkende skulle være svende.
Arbejdstiden skulle være mellem 10 og 12  

 timer pr. dag, således at aflønning skulle ske for 11 timer, idet der blev  

 holdt 3 pauser hver på 30 min., hvoraf den ene blev betalt.
Han blev i  

 slutningen af arbejdsperioden tilfældigt bekendt med, at der blandt klagers  

 folk var 2 lærlinge.
Det er vidnet, der har udarbejdet bilag D på grundlag af  

 daglige rapporter for hver tømrers arbejdstimer, idet vidnet dagligt noterede  

 deres ankomst og afgangstider på pladsen.
L, der er direktør i det indklagede firma, har bl.a. forklaret, at det var  

 hans klare forudsætning, at der kun måtte sættes svende på arbejdet.
Han er  

 dog ikke ganske sikker på, at han udtrykkelig har sagt dette, men han har  

 krævet velkvalificerede og hurtige folk og mener, at han i denne forbindelse  

 har nævnt ordet svend.
Der blev med klager aftalt en arbejdsdag på 11 timer  

 og en timeløn på 210 kr. samt herudover et udstationeringstillæg på 210 kr.  

 pr. mand pr. dag for diverse gener ved udlandsarbejde, herunder en lang  

 arbejdsdag.
Betaling for overtid har ikke været drøftet.
Der har ikke været  

 talt om, at indklagede skulle betale »leje« til klager for brug af  

 specialværktøj.
Fradraget på 30.000 kr., som indklagede hr krævet for merudgifter til en  

 4. mands rejse til og ophold i ø-by, er ansat skønsmæssigt.
Det var dog på  

 indklagedes foranledning, at denne ekstra mand blev sendt derover.
 Den oprindelige aftale forudsatte, at tømrerentreprisen udførtes efter  

 regning med 450.000 kr. som maksimumsbeløb, men hen ad vejen blev parterne  

 enige om at se bort fra dette maksimum på grund af vanskeligheder med at  

 sondre mellem den oprindelige entreprise og de ekstraarbejder, der skulle  

 udføres efter regning uden maksimering.
Klager har til støtte for sin påstand gjort gældende, at princippet i  

 Købelovens § 6 om øjeblikkelig indsigelse mod en regnings pris ved handelskøb  

 må finde analog anvendelse i den her foreliggende situation, idet dette  

 princip også gælder, hvor AB 72 er vedtaget.
Indklagede har overfor klagers  

 faktura nr. 4798 af 31/5-90 først rejst indsigelse ved skrivelse af 6/7-90 og  

 har ej heller reklameret straks overfor fakturaen af 25/7-90. Herefter må  

 indklagede betale fakturabeløbene, idet han ikke kan løfte bevisbyrden for,  

 at regningsbeløbene er åbenbart urimelige eller, at andre, lavere priser har  

 været aftalt.
Subsidiært har klager gjort gældende, at de fakturerede beløb svarer til  

 parternes aftale og således må betales.
Klager har herved om de enkelte  

 tvistepunkter anført følgende:
Klagers opgørelse af det anvendte timeforbrug, der er opgjort efter  

 timesedler afleveret af håndværkerne, må lægges til grund.
Der må således ses  

 bort fra indklagedes timeopgørelse i bilag D, der først fremkom i forbindelse  

 med processkrift af 24/10-91, 10 dage før den mundtlige forhandling og efter,  

 at indklagede i sit svarskrift havde anerkendt klagers opgørelse af  

 tidsforbruget, hvilken anerkendelse må betragtes som bindende.
 Klager har honoreret sine folk med overtidsbetaling og må hos indklagede  

 have krav på at få - det iøvrigt meget beskedne - tillæg for arbejde udover  

 37 1/2 time pr. uge godtgjort.
Timelønnen er aftalt til 210 kr. og må gælde såvel for svende som for  

 lærlinge.
Indklagde har ikke kunnet godtgøre, at lærlinge ikke måtte anvendes  

 eller, at de skulle honoreres med en lavere timesats end svende.
Det var  

 alene et krav, at der skulle bruges hurtige og erfarne tømrere, og denne  

 betingelse har klager opfyldt.
Af de anførte grunde må også  

 udstationeringstillægget gives med satsen 210 kr. til både svende og  

 lærlinge, hvortil kommer, at dette tillæg er kompensation for ulemper, og er  

 uafhængigt af den enkelte håndværkers faglig status.
 Når der blev udsendt 4 i stedet for 3 tømrere, skete dette på indklagedes  

 foranledning, hvorfor klager ikke skal betale ekstraudgifterne ved den 4.  

 mands rejse og ophold.
 Klagers ekstraudgifter til anskaffelse af specialværktøj samt til kørsel  

 må godtgøres af indklagede med de fakturerede beløb.
Indklagede har til støtte for sin frifindelsespåstand anført, at  

 princippet om øjeblikkelig reklamation i Købelovens § 6 hverken kan anvendes  

 direkte eller analogt i et forhold som det foreliggende, hvor der er indgået  

 aftale mellem en totalintreprenør og en underentreprenør med vedtagelse af AB  

 72, som ikke indeholder en regel om reklamation.
Indklagede har desuden ved  

 skrivelse af 6/7-90 (bilag 4) gjort indsigelse mod klagers faktura af 31/5-90  

 indenfor rimelig tid.
Parternes mellemværende må herefter opgøres efter  

 regning, hvorefter der som foran anført tilkommer klager et samlet beløb på  

 669.704 kr., der skal reduceres med 30.000 kr. som fradrag for den 4. tømrers  

 rejse og ophold.
Efter denne opgørelse har klager, som har modtaget 653.707  

 kr. fra indklagede, intet tilgode.
 Vedrørende de enkelte tvistpunkter har indklagede anført følgende:
Det eksakte arbejdstimeforbrug (incl. ud- og hjemrejse) er som forklaret  

 af J registreret og opgjort i bilag D, som må lægges til grund ved  

 fastsættelsen af antallet af arbejdstimer.
Indklagedes bemærkninger i  

 svarskriftet om anerkendelse af klagers højere timeantal opgjort efter  

 håndværkernes timesedler var betinget af klagers accept af indklagedes krav  

 om, at der ikke skulle honoreres for overtid, og at arbejde udført af  

 lærlinge skulle honoreres med halv svendeløn, hvilke betingelser ikke er  

 opfyldt af klager.
Det aftalte beløb på 210 kr. som timeløn og dagligt udstationeringstillæg  

 kan kun gælde for svende, idet det efter bevisførelsen må lægges til grund,  

 at det var en forudsætning for indklagede og dermed for den aftalte sats på  

 210 kr., at klager alene sendte tømrersvende til ø-by.
Klager har da også  

 haft mindre udgifter til arbejdsløn ved den udstrakte brug af lærlinge og kan  

 for disses arbejde alene tilkomme halv svendeløn.
Parternes aftale indeholder ikke bestemmelse om overtidsbetaling og det  

 fremgår da også af bevisførelsen, at ingen andre underentreprenører har  

 faktureret betaling herfor.
Det må være indklagede uvedkommende, at klager  

 giver sine folk overtidstillæg, men udgiften hertil kan iøvrigt rigeligt  

 betales af det udstationeringstillæg, som de pågældende tømrere ikke har fået  

 særskilt udbetalt.
 Klager kan heller ikke have krav på »lejebetaling« af anskaffet  

 specialværktøj, idet sådan leje ikke er omfattet af aftalen og iøvrigt er  

 beregnet med en urimelig høj pris.
 Klager har ikke dokumenteret at have haft kørselsudgifter, og kravet om  

 betaling heraf kan allerede af denne grund ikke anerkendes.
 Voldgiftsrettens bemærkninger:
Princippet i Købelovens § 6 kan ikke antages at gælde i et forhold mellem  

 total- og underentreprenør, hvor AB 72 er vedtaget.
AB 72 indeholder ingen  

 reklamationsregler vedrørende slutopgørelser, og indklagedes indsigelser i  

 skrivelsen af 6/7-90 kan ikke anses for at være fremkommet så sent, at de kan  

 afskæres ud fra passivitetssynspunkter.
 Herefter gives der indklagede medhold i, at parternes mellemværende må  

 opgøres i det hele som et regningsarbejde, hvor der må ses bort fra det  

 oprindelige maksimumsbeløb på 450.000 kr.
Voldgiftsretten finder, at opgørelsen af arbejdstimer må støttes på  

 konduktør J's registrering af tømrernes faktiske tilstedeværelse på  

 byggepladsen som anført i bilag D.
Af de af indklagede anførte grunde kan  

 bemærkningerne om timetal i svarskriftet ikke anses for en bindende  

 anerkendelse af klagers højere tal.
Aftalen om en timeløn på 210 kr. må efter bevisførelsen antages at hvile  

 på en forudsætning om, at der anvendes svende som arbejdskraft, selv om dette  

 ikke udtrykkeligt var tilkendegivet klager.
Herefter og under hensyn til, at  

 klager har haft lønbesparelse ved at bruge lærlinge i væsentligt omfang,  

 findes timelønnen for lærlinge at burde fastsættes skønsmæssigt til et beløb  

 på 115 kr.
Satsen for udstationeringstillæg, der må betragtes som  

 ulempekompensation uden sammenhæng med faglig kompetence, findes derimod at  

 burde fastsættes til de aftalte 210 kr. pr. mand pr. dag for både svende og  

 lærlinge.
 Det findes ikke godtgjort, at der mellem parterne er indgået aftale om  

 overtidsbetaling, som klager således ikke kan kræve honoreret af indklagede.
Efter det oplyste har klager stillet særligt indkøbt specialværktøj til  

 rådighed i stedet for at leje dette på totalentreprenørens regning.
I den  

 foreliggende særlige situation, hvor værktøjet ikke har kunnet lejes i ø-by,  

 findes indklagede at burde bidrage med betaling for brug af dette værktøj med  

 et mindre beløb, som skønsmæssigt ansættes til 5.000 kr.
 Da klager ikke har dokumenteret udgifter til kørsel, som er bestridt af  

 indklagede, kan der ikke kræves godtgørelse herfor.
Efter bevisførelsen lægges til grund, at parterne oprindeligt havde  

 aftalt, at der kunne udsendes en fjerde håndværker, hvis det var påkrævet, og  

 at dette skete på indklagedes foranledning.
Herefter findes klager ikke at  

 skulle afholde rejse- og opholdsudgifter i denne forbindelse, og indklagedes  

 krav om et fradrag herfor tages ikke til følge.
 Beløbsmæssigt afgøres sagen herefter således:
Håndværkerudgifter incl. løn under ud- og hjemrejse Indklagede skal således til klager betale 46.922 kr. med procesrente  

 beregnet fra en måned efter fakturaerne bilag 3 og 8 og under hensyntagen til  

 de skete betalinger med korrektion for det endelige samlede beløb, som klager  

 har krav på.
 Herefter betales rente af 204.849 kr. fra d. 30/6-90 til d. 6/8-90, af  

 29.849 kr. fra d. 6/8-90 til d. 25/8-90, af 95.629 kr. fra d. 25/8-90 til den  

 19/3-91 og af 46.922 kr. fra d. 19/3-91 til betaling sker, dog med fradrag af  

 4.086 kr. der blev betalt i rente d. 19/3-91.
 T H I B E S T E M M E S:
 Indklagede, A, skal til klageren, K betale 46.922 kr. med procesrente af  

 204.849 kr. fra d. 30/6-90 til d. 6/8-90, af 29.849 kr. fra d. 6/8-90 til d.  

 25/7-90, af 95.629 kr. fra d. 25/8-90 til den 19/3-91 og af 46.922 kr. fra d.  

 19/3-91 til betaling sker, dog med fradrag af 4.086 kr. der blev betalt i  

 rente d. 19/3-91.
 Hver part bærer sine omkostninger.
 De omkostninger, der er forbundet med voldgiftsrettens behandling af  

 sagen, skal betales af klager med 2/3 og af indklagede med 1/3.
 Kendelsen skal opfyldes inden 14 dage efter dens modtagelse.
København, den 29. januar 1992 Tom A.
Poulsen Ole Nicolaisen Jens Wichmand Jørgensen p.v.c.
