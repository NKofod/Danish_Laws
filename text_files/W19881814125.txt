 En embedsmand, ansat ved Europaparlamentet og bosat i Luxembourg, blev  

 her i landet beskattet af lejeværdi i et hus, han havde opført der, selv om  

 han som ansat i EF var fritaget for national beskatning af løn m.v. fra EF.
Cand.jur.
A klagede efter skattestyrelseslovens § 9, stk. 4, over, at  

 ligningskommissionen for indkomstårene 1983 og 1984 havde anset ham for  

 skattepligtig af lejeværdi af egen bolig med hensyn til et i Luxembourg  

 beliggende hus.
Det fremgik af sagens oplysninger, at klageren siden 1976 havde arbejdet  

 som tjenestemand ved Europaparlamentet i Luxembourg.
Sammen med sin hustru,  

 der ligeledes var bosat i Luxembourg, havde klageren i årene 1982-1983 ladet  

 opføre et etplanshus på ca. 180 m2 i Luxembourg. Ægtefællerne var flyttet ind  

 i huset i 1983. Ved indkomstopgørelserne for 1983 og 1984 havde klageren  

 angivet ejendomsværdien for huset til 2.153.000 kr., svarende til grundprisen  

 og opførelsesudgifterne.
Der var ikke selvangivet lejeværdi af egen bolig,  

 men derimod foretaget fradrag for prioritetsrenter på op imod 150.000 kr.
 Ligningskommissionen havde anset klageren for skattepligtig af lejeværdi  

 af egen bolig og havde beregnet en lejeværdi på henholdsvis 42.283 kr. og  

 70.927 kr. på baggrund af en værdi svarende til 70% af den foretagne  

 investering på 2.153.000 kr.
Klageren nedlagde principalt påstand om, at skattemyndighederne ikke kunne  

 kræve skat af lejeværdi af egen bolig for EF-tjenestemænd.
Han henviste til  

 protokollen vedrørende De Europæiske Fællesskabers privilegier og  

 immuniteter, artikel 13, hvor det bl.a. hedder:
»Tjenestemændene og de øvrige ansatte fritages for national  

 beskatning af løn, vederlag og honorarer, som de modtager fra  

 Fællesskaberne.« Det var klagerens opfattelse, at ved beskatningen af lejeværdi af egen  

 bolig kunne EF-tjenestemanden tvinges til at benytte en del af vederlaget fra  

 EF til betaling af national skat, hvad der ifølge klageren stred imod den  

 nævnte artikel.
Klageren anførte i denne forbindelse, at lejeværdien måtte  

 anses for en fiktiv indkomst, hvorfor der reelt var tale om en skærpet skat  

 på de øvrige indkomster.
Klageren bestred desuden, at han skulle være fuldt  

 skattepligtig her i landet og anførte, at skattepligtens omfang måtte afhænge  

 af EF-bestemmelser.
I den nævnte protokols artikel 14 er det nævnt, at  

 EF-ansatte skal betragtes som om, de havde bevaret deres hidtidige bopæl, men  

 klageren påpegede, at der her udelukkende var tale om skattepligt af indkomst  

 og formue, hvad lejeværdien ifølge klageren var uafhængig af.
Subsidiært nedlagde klageren påstand om, at der ikke i dansk  

 skattelovgivning var hjemmel til at beregne lejeværdi af egen bolig for  

 ejerboliger beliggende i udlandet.
Han henviste til, at der i vurderingsloven  

 tales om »landets ejendomme« og endvidere, at det i reglerne  

 omkring beregningen af lejeværdien var forudsat, at der forelå regelmæssige  

 offentlige vurderinger.
Ydermere var ejere af ejendomme i udlandet ikke  

 sikret en sagkyndig vurdering på stedet med en fastlagt klageadgang.
Mest subsidiært anførte klageren, at selv om det var lovligt at beskatte  

 ham af lejeværdi af egen bolig, var det af skattemyndighederne fastsatte  

 beregningsgrundlag for højt.
Det var klagerens opfattelse, at vurderingen af  

 huset skulle sættes til det beløb, man ville være kommet til, hvis huset  

 havde været beliggende i Danmark, og efter en sammenligning med huse,  

 beliggende i større provinsbyer i Danmark, nedlagde han påstand om, at  

 beregningsgrundlaget burde være en værdi på 600.000 kr.
Med hensyn til den af klageren nedlagte påstand om, at beskatning af  

 lejeværdi af egen bolig stred imod protokollen vedrørende De Europæiske  

 Fællesskabers privilegier og immuniteter, artikel 13, var Landsskatteretten  

 af den opfattelse, at den omstændighed, at klageren eventuelt måtte udrede  

 skat af lejeværdien af EF-indkomsten, ikke var at betragte som en beskatning  

 af denne indkomst.
Idet klageren endvidere i medfør af den nævnte protokols  

 artikel 14 måtte anses for fortsat at være fuldt skattepligtig her i landet  

 med bopæl og skattemæssigt hjemsted her, ville han være at beskatte af sin  

 globalindkomst - dog fraregnet indkomsten fra EF.
Landsskatteretten fandt, at  

 lejeværdi af egen bolig, der var uden forbindelse med EF-indkomsten, måtte  

 anses for omfattet af globalbeskatningen her i landet, uanset at boligen var  

 beliggende i udlandet.
Med hensyn til beregningen af lejeværdien fandt Landsskatteretten, at  

 denne måtte fastsættes på grundlag af et skøn, hvor udgangspunktet kunne  

 tages i anskaffelsessummen for boligen.
Idet retten endvidere ikke i de  

 foreliggende oplysninger fandt grundlag for en ændring af det af  

 ligningskommissionen ved beregningen af lejeværdien udøvede skøn blev  

 ansættelserne stadfæstet.
 LV 1987, A 1.2.1.
