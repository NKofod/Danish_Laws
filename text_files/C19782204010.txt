 Hermed fremsendes cirkulære af 29. april 1978 om  

 kombinationsbeskæftigelser for folkeskolens tjenestemænd i fortryk.  

 Cirkulæret vil snarest blive trykt og udsendt i sædvanligt antal.
 Cirkulæret indeholder en aftale mellem undervisningsministeriet og  

 Danmarks Lærerforening om principielle retningslinier for de ordninger,  

 hvorefter folkeskolens tjenestemænd i en del af deres tjeneste  

 »udlånes« til virksomhed uden for folkeskoleområdet i den kommune  

 eller amtskommune, ved hvilken de er ansat.
For hvert »udlånsområde« skal der desuden mellem  

 undervisningsministeriet og Danmarks Lærerforening indgås en aftale, der  

 fastsætter vilkårene for den pågældende kombinationsbeskæftigelse.
Disse  

 aftaler skal indeholde regler om bl.a. omregning af løntimetallet i  

 folkeskolen til tjenestetiden i den anden del af kombinationsbeskæftigelsen  

 og om eventuelle vederlag for denne del af kombinationsbeskæftigelsen.
Aftaler af denne art er indtil nu indgået for de 4 udlånsområder, som er  

 anført øverst i bilaget til cirkulæret.
Kopi af aftaler om  

 kombinationsbeskæftigelse ved amtscentraler for undervisningsmidler og om  

 kombinationsbeskæftigelse ved kontakt- og informationsordninger vedlægges.
 Der vil snarest muligt blive indgået aftaler om de øvrige i bilaget nævnte  

 udlånsområder samt om andre udlånsområder, som omfattes af cirkulæret, jfr.  

 dettes § 1, og hvorom der modtages indberetninger. jfr. § 3, stk. 4.
 Indtil aftale er indgået, kan eventuelle kombinationsbeskæftigelser af de  

 omhandlede arter videreføres efter hidtil gældende praksis.
 Man skal særligt henlede opmærksomheden på bestemmelserne i cirkulærets §  

 3, stk. 1-3, i hvilke fremgangsmåden ved etablering af de enkelte  

 kombinationsbeskæftigelser er beskrevet.
 Det bemærkes, at ved kombinationsbeskæftigelser der er omfattet af  

 cirkulæret, bevarer tjenestemanden sin tjenestemandsstilling i fuldt omfang  

 med deraf følgende optjening af lønanciennitet og pensionsalder.
 Undervisningsministeriet.
