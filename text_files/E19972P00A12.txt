A.L.1 Selvangivelsespligten A.L.2 Oplysningspligt uden opfordring A.L.3 Oplysningspligt efter opfordring A.L.1 Selvangivelsespligten *Enhver skattepligtig skal ifølge SKL § 1, stk. 1, årligt selvangive sin  

 indkomst.
Endvidere selvangives de typer af formuearter, der følger af  

 indberetningspligten i henhold til SKL §§ 8 B, 8 F, 8 H, 8 P, 8 Q, 10, 10 A  

 eller 10 B, med mindre oplysningerne er indberettet efter en af de nævnte  

 bestemmelser, tillige med oplysninger om fast ejendom i beliggende i  

 udlandet.
Indkomstskattepligtige er de i KSL §§ 1 og 2 nævnte personer og  

 dødsboer.
Indkomstskattepligtige er tillige de i SEL §§ 1 og 2 nævnte  

 selskaber mv. og de i FBL § 1 nævnte fonde og foreninger.
Foreninger mv., som  

 er omfattet af SEL § 1, stk. 1, nr. 6, er ikke pligtige til at indgive  

 selvangivelse, hvis de ikke har indtægt ved erhvervsmæssig virksomhed eller  

 skattepligtige fortjenester.
Disse foreninger mv. er heller ikke pligtige at  

 indgive selvangivelse, hvis de som følge af fradragsretten efter SEL § 3,  

 stk. 2 og 3, ikke har indkomst til beskatning, og foreningens formål  

 udelukkende er almenvelgørende eller på anden måde almennyttigt.  

 Selvangivelsespligten omfatter ikke personer, dødsboer og selskaber, der kun  

 er skattepligtige af indkomst, som efter KSL § 2 eller SEL § 2 anses for  

 endeligt beskattet ved indeholdelse efter KSL.
Ifølge SKL § 2, stk. 1  

 omfatter selvangivelsespligten ikke indkomst, der beskattes efter KSL § 48 E  

 og aktieindkomst, hvori der er indeholdt endelig udbytteskat efter PSL § 8 a,  

 stk. 1. Der er dog selvangivelsespligt for hele aktieindkomsten, såfremt den  

 skattepligtige selv eller dennes ægtefælle har en aktieindkomst, hvori der  

 ikke er indeholdt endelig udbytteskat.* A.L.1.1 Proceduren ved selvangivelse Ikke-erhvervsdrivende skatteydere vil i marts/april måned modtage et  

 selvangivelsesskema påført de selvangivelsesoplysninger, som  

 skattemyndighederne er i besiddelse af.
 Den omstændighed, at en skattepligtig ikke modtager et  

 selvangivelsesskema, fritager ikke for selvangivelsespligten.
Skatteydere, der har modtaget det fortrykte selvangivelsesskema og som kan  

 acceptere ansættelsesgrundlaget, skal ikke indsende dette til  

 skatteforvalt-ningen.
Hvis ansættelsesgrundlaget kan accepteres, er  

 skatteyderens mellem-værende med skattemyndigheden afsluttet, medmindre der  

 senere foretages en ligningsmæssig korrektion.
 Hvis skatteyderen har rettelser eller tilføjelser til oplysninger på  

 selvangivelsen, har skatteyderen derimod pligt til at indsende selvangivelsen  

 med rettelser/tilføjelser.
A.L.1.2 Selvangivelsens form Skatteministeren bestemmer efter indstilling af Ligningsrådet, hvilke  

 oplysninger af betydning for skatteansættelsen eller skatteberegningen  

 selvangivelsen skal indeholde.
Det kan ikke kræves, at  

 selvangivelsesblanketterne anvendes, dog må der stilles krav om skriftlighed.
 Foreløbig selvangivelse anses ikke for behørig selvangivelse.
A.L.1.3 Tidspunktet for indgivelse af selvangivelse A.L.1.3.1 Personer *Ved lov nr. 362 af 2. jun. 1997 er de ordinære selvangivelsesfrister for  

 fysiske personer ændret med virkning fra og med indkomståret 1997.
 Endvidere er reglerne om skattetillæg for ikke at selvangive rettidigt  

 ændret med virkning fra og med indkomståret 1996.
Fysiske personer skal selvangive senest den 1. jul. jf.
SKL § 4, stk. 1.
 Fysiske personer, der får tilsendt en fortrykt selvangivelsesblanket, skal  

 dog selvangive senest den 1. maj, medmindre en af følgende betingelser er  

 opfyldt:
 - At der er tale om samlevende ægtefæller, hvor den ene ægtefælle har  

 selvangivelsesfrist den 1. jul., i hvilket tilfælde begge ægtefæller har  

 selvangivelsesfrist den 1. jul.
 - At den selvangivelsespligtige deltager i et anpartsprojekt, som nævnt i  

 PSL § 4 stk. 1, nr. 10, 12 og 13, i hvilket tilfælde selvangivelsesfristen er  

 1. jul..
 - At den selvangivelsespligtige i selvangivelsesåret, men senest 1. maj  

 skriftligt meddeler den kommunale skattemyndighed, at den pågældende det år  

 ikke ønsker at være omfattet af ordningen med den fortrykte selvangivelse og  

 dermed ønsker at anvende selvangivelsesfristen 1. jul.
Selvangivelse skal - for at være rettidig - som udgangspunkt være kommet  

 frem til den kommunale skattemyndighed på fristdagen.
Dog anses en  

 selvangivelse for rettidig, hvis den er kommet frem til den kommunale  

 skattemyndighed inden normal kontortids begyndelse dagen efter fristdagen  

 (vejledende inden kl. 8). Det samme gælder en selvangivelse, der på  

 fristdagen er indleveret rettidigt til postbesørgelse med postvæsenet (Post  

 Danmark), således at selvangivelsen under normale omstændigheder ville blive  

 modtaget af den kommunale skattemyndighed ved den ordinære postomdeling den  

 følgende dag.
Udløber fristen en fredag eller lørdag, kan selvangivelse rettidigt  

 foretages den følgende søndag.
Dog anses selvangivelse for rettidig, hvis den  

 afleveres til den kommunale skattemyndighed inden normal kontortids  

 begyndelse den følgende mandag, eller modtages ved den ordinære postomdeling.
 Udløber selvangivelsesfristen en helligdag eller dagen før en helligdag,  

 anses selvangivelse for rettidig, hvis den modtages af den kommunale  

 skattemyndighed den følgende hverdag ved normal kontortids begyndelse, eller  

 med den ordinære postomdeling.
Der beregnes ikke skattetillæg for fysiske personer, der har fået tilsendt  

 en fortrykt selvangivelsesblanket.
Dette gælder selv om den skattepligtige  

 har haft udenlandsk indkomst, indkomst fra selvstændig virksomhed eller lign.
 Denne fritagelse for skattetillæg gælder også personer, der på grund af  

 ægtefællens skattemæssige forhold eller deltagelse i anpartsprojekt har  

 selvangivelsesfrist 1. jul., når den pågældende har fået tilsendt en fortrykt  

 selvangivelsesblanket.
 Fritagelsen for skattetillæg gælder ikke personer, der det pågældende år  

 har fravalgt ordningen med en fortrykt selvangivelse, selv om den  

 skattepligtige får tilsendt en fortrykt selvangivelse.
 Reglerne om skattetillæg ved for sen selvangivelse er gennemgået i afsnit  

 A.L.5.1Kun hvor særlige grunde taler derfor, kan skatteministeren ifølge SKL  

 § 4, stk. 4, give henstand med selvangivelsesfristen efter anmodning.
Kompetencen er udlagt til de kommunale skattemyndigheder uden klageadgang.  

 Henstand gives, hvis der ikke kan selvangives rettidigt, f.eks. på grund af  

 sygdom eller fordi nødvendige oplysninger ikke kan fremskaffes til tiden.
Det  

 er den skattepligtige, der skal dokumentere tilstedeværelsen af de forhold,  

 der begrunder henstand.
 En skatteyder, der har fået henstand med indgivelse af selvangivelse, kan  

 vente med at foretage indskud på investeringsfondskonto indtil udløbet af  

 henstandsfristen.
Fristen gælder også for skatteyderens ægtefælle.
Er kun den ene ægtefælle  

 regnskabs- eller bogføringspligtig, gælder den indsendelsesfrist, der er  

 fastsat for denne person, begge ægtefæller.
Dette gælder også en ægtefælle,  

 der har modtaget en fortrykt selvangivelse.* A.L.1.3.2 Selskaber, fonde, foreninger mv.
 Der henvises til LV 1997 Aktionærer og Selskaber afsnit S.B.1.6.
A.L.1.4 Selvangivelsen skal hidrøre fra den skattepligtige Selvangivelsen skal være underskrevet af skatteyderen selv eller dennes  

 befuldmægtigede.
 Der bør i så stort omfang som muligt gives adgang til at berigtige  

 forefundne mangler på selvangivelserne, såsom manglende underskrift eller  

 manglende udfyldelse af selvangivelsens specifikationsrubrikker.
 Er selvangivelsen underskrevet af skatteyderens befuldmægtigede, kræves  

 der i praksis ikke dokumentation for, at den fornødne bemyndigelse  

 foreligger.
 Der er mulighed for via "tast selv" ordningen at rette og  

 tilføje i den forprintede selvangivelse eller at godkende den, som den er.  

 Begge dele kan desuden gøres over internettet (www.tast selv.toldskat.dk).
A.L.1.5 Selvangivelsens bindende virkning for skatteyderen Selvangivelsens indhold er - inden for visse frister - ikke bindende for  

 skatteyderen i det omfang, det senere viser sig, at oplysningerne ikke er i  

 overensstemmelse med de faktiske forhold.
Er indkomsten selvangivet for højt,  

 f.eks. fordi skatteyderen har glemt et fradrag, skal indkomsten således  

 nedsættes til det korrekte beløb.
I TSS-cirk. 1994-12 er der angivet retningslinier for, hvorledes  

 ligningsmyndighederne kan tillade ændringer af afskrivnings- og  

 nedskrivningsprocenter i tilfælde, hvor den skattepligtige indkomst agtes  

 ansat til et beløb, der afviger fra det selvangivne.
Tilladelse hertil  

 forudsætter en anmodning med opgørelse over de ændringer, der ønskes  

 foretaget.
 Ifølge SD-cirk.1986-22 er ligningsmyndighederne endvidere bemyndiget til  

 under visse betingelser at træffe afgørelse i sager vedrørende omgørelse af  

 hovedaktionærdispositioner.
Til- og fravalg af virksomhedsordningen er bindende for skatteyderen efter  

 udløbet af ligningsfristen den 30. jun. i det andet kalenderår efter  

 indkomståret, jf.
VSL § 2, stk. 2.
A.L.1.6 Oplysninger og specifikationer i selvangivelsen A.L.1.6.1 Formuen *Ifølge SKL § 1, stk. 1 selvangives de formueoplysninger, der ikke er  

 omfattet af indberetningspligten, jf.
A.L.1. Det betyder i praksis, at alene  

 oplysning om formue i udlandet, der ikke er omfattet af den indenlandske  

 indberetningspligt, tillige med oplysinger om fast ejenddom i udlandet, skal  

 selvangives.
Omfanget af denne specifikationspligt fremgår af  

 selvangivelsesblanketterne for udenlandsk indkomst (blanket 04.011 og  

 04.012).
A.L.1.6.2 Indkomsten Indkomsten skal ifølge SKL § 1, stk. 1, selvangives, hvad enten den er  

 positiv eller negativ.
Selvangivelsen skal indeholde de specifikationer og  

 oplysninger, der fastsættes af skatteministeren efter indstilling fra Ligningsrådet.
Specifikationskravene fremgår af  

 selvangivelsesblanketterne.* A.L.1.6.3 Standardiserede regnskabsoplysninger I medfør af SKL § 3, stk. 1 og 3, fastsætter skatteministeren efter  

 indstilling fra Ligningsrådet regler om formen, hvori regnskabsoplysningerne  

 skal afgives efter bestemmelsens stk. 2 og stk. 3, 1. pkt., oplysninger efter  

 § 1, stk. 1, jf. bek. nr. 141 af 26. feb. 1992 ændret ved bek. nr. 1149 af  

 13. dec. 1996, om skattemæssige krav til regnskabsgrundlaget og  

 årsregnskaber.
Pligt til at indsende regnskabsoplysninger i standardiseret  

 form gælder bogførings- eller regnskabspligtige personer og selskaber m.v.,  

 jf.
SKL § 3. I henhold til bek. nr. 141 af 26. feb. 1992, § 5, stk. 2, er  

 visse erhvervsdrivende, herunder erhvervsdrivende der har en samlet  

 erhvervsmæssig nettoomsætning på under 500.000 kr., samt visse fonde og  

 foreninger fritaget for pligten til at indsende regnskab i standardiseret  

 form.
Fritagelsen omfatter også skattepligtige, erhvervsdrivende dødsboer.  

 Told- og Skattestyrelsen udgiver 3 virksomhedsskemaer, ét for  

 personligt erhvervsdrivende (blanketnr. 04.006), et for selskaber (blanket  

 nr. 05.017), og ét for landbrug (blanketnr. 04.005). Oplysningerne kan  

 også indberettes på maskinelt læsbart medium, fx diskette eller lignende  

 efter Told- & Skattestyrelsens nærmere anvisning eller ved indberetning  

 af oplysningerne gennem anvendelse af Told- & Skattestyrelsens  

 terminalsystem TS-TELE.
A.L.1.6.4 Fortegnelse over visse aktionærer Selskaber skal, jf.
SKL § 3 A, vedlægge selvangivelsen en fortegnelse over  

 personer, selskaber mv., som ejer mindst 25 pct. af kapitalen eller råder  

 over mere end 50 pct. af den samlede stemmeværdi.
Skemaet til brug for  

 fortegnelsen findes på selskabsselvangivelsens bagside.
De pågældende  

 personer, selskaber mv. er forpligtet til at give selskabet oplysning herom  

 samt de nødvendige identifikationsoplysninger (navn, adresse, cpr.nr. eller SE-nr.), jf. § 3 A.
Told- og skatteregionerne kan meddele den oplysningspligtige de  

 oplysninger, der er nødvendige til opfyldelse af indberetningspligten, jf.  

 SKL § 8 K.
Cpr.nr. skal dog først søges indhentet hos den pågældende  

 skatteyder selv.
A.L.1.6.5 Kapitalforklaring for hovedaktionærer *Hovedaktionærer som nævnt i SKL § 3 A, der er fysiske personer og som  

 ikke er bogførings- eller regnskabspligtige, skal vedlægge selvangivelsen en  

 kapitalforklaring for indkomståret tillige med oplysninger om væsentlige  

 økonomiske aftaler mellem hovedaktionæren og selskabet.
I henhold til bek.  

 nr. 141 af 26. feb. 1992, ændret ved bek. nr. 1149 af 13. dec. 1996, er der i  

 kapitel 7 A givet nærmere retningslinier for bestemmelsens indhold.
Afgræns-ningen af hovedaktionærbegrebet fremgår af ABL § 11, stk. 2 og 3.  

 * A.L.1.7 Virksomhedsskatteloven Fuldt og begrænset skattepligtige personer, som driver selvstændig  

 virksomhed, kan vælge at følge reglerne i VSL, der indeholder to ordninger,  

 virksomhedsordningen og kapitalafkastordningen.
Den skattepligtige skal ved  

 indgivelse af den udvidede selvangivelse eller selvangivelse for begrænset  

 skattepligtige for hvert enkelt indkomstår anføre, om en af disse to  

 ordninger ønskes anvendt.
Der er gjort nærmere rede for betingelserne for anvendelse af  

 virksomhedsordningen i afsnit E.G.
I bek. nr. 141 af 26. feb. 1992, §§ 21-25,  

 er fastsat de skattemæssige krav til regnskabsgrundlaget og regnskabet for  

 erhvervsdrivende, der anvender virksomhedsordningen.
Selvangivelsen skal vedlægges et årsregnskab.
Der er i VSL-cirk. fastsat  

 en række oplysnings- og specifikationskrav til årsregnskabet.
De krævede  

 oplysninger kan afgives enten i det vedlagte regnskab eller som supplerende  

 oplysninger og specifikationer.
 Kapitalafkastordningen er enklere at anvende end virksomhedsordningen, og  

 anvendelse af ordningen er ikke betinget af, at den skattepligtige opfylder  

 særlige regnskabsmæssige krav.
A.L.1.8 Selvangivelse ved ophør af skattepligt *En person, hvis fulde skattepligt ophører, skal, jf. bekendtgørelse nr.  

 873 af 17. okt. 1994 om visse ligningslovsregler m.v., indgive selvangivelse  

 inden udløbet af den kalendermåned, der følger efter den måned, hvor  

 skattepligten ophører.
Selvangivelsespligten omfatter skattepligtig indkomst  

 og aktieindkomst for det indkomstår, der løber fra udgangen af det seneste  

 indkomstår og indtil ophøret af skattepligten.* Det samme gælder for begrænset skattepligtige personer, når indkomstkilden  

 er erhvervsvirksomhed med fast driftssted her i landet, fast ejendom eller  

 båndlagt kapital, jf.
KSL § 2, stk. 1, litra d eller e.
A.L.1.9 Skønsmæssig ansættelse Såfremt behørig selvangivelse af indkomst ikke foreligger, inden  

 ansættelse foretages, ansættes den skattepligtige indkomst skønsmæssigt, jf.  

 SKL § 5, stk. 3.
Er den skønsmæssige ansættelse i medfør af SKL § 5, stk. 3, for lav, og  

 undlader den skattepligtige inden 4 uger efter modtagelse af meddelelsen om  

 ansættelsen at underrette skattemyndighederne herom, kan vedkommende straffes  

 efter SKL § 16, jf.
A.L.4.4.
Er der ikke indsendt behørigt årsregnskab på det tidspunkt, hvor  

 ansættelsen foretages, skal skatteansættelsen ligeledes foretages  

 skønsmæssigt, jf.
SKL § 3, stk. 4.
Skønsmæssig ansættelse omfatter indkomst.
Skønnet skal foretages ud fra en  

 realistisk bedømmelse af, hvad der må antages at svare til skatteyderens  

 virkelige indkomst.
Som følge af bestemmelsen i SSL § 3, stk. 4, skal den skattepligtige, når  

 den kommunale skattemyndighed agter at foretage en skatteansættelse efter  

 skøn, underrettes skriftligt herom.
Den skattepligtige skal samtidig  

 underrettes om, at vedkommende har ret til at udtale sig skriftligt eller  

 mundtligt over for skattemyndigheden inden for en frist, der fastsættes af  

 denne.
Har den skattepligtige ikke udtalt sig inden fristens udløb, kan  

 skattemyndigheden foretage skatteansættelsen i overensstemmelse med forslaget  

 uden yderligere underretning.
Har den skattepligtige udtalt sig, skal der  

 gives skriftlig underretning om skatteansættelsen.
Indgivelse af selvangivelsen må ikke søges fremtvunget ved en urealistisk  

 høj ansættelse.
Selvangivelse kan søges fremtvunget ved pålæg af daglige  

 bøder i henhold til SKL § 5, stk. 2.
 Ved ansættelse efter skøn har skattemyndighederne som udgangspunkt ikke  

 pligt til at indhente oplysninger fra andre end den skattepligtige selv.
Der er som udgangspunkt ikke pligt til at indhente oplysninger fra  

 tredjemand, det være sig fra en anden offentlig myndighed eller fra en privat  

 virksomhed.
Grundlaget for skønnet vil således typisk være tidligere års  

 selvangivelser m.v., forskudsregistreringen og indberettede oplysninger.
 Omstændighederne vil dog ofte kunne tale for, at der søges oplysninger fra  

 trediemand.
 Kommer den skattepligtige med en selvangivelse efter at skatteansættelsen  

 er foretaget, beror det på klage- og genoptagelsesreglerne i SSL, hvorvidt  

 skatteansættelsen skal ændres.
 Skatteydere, der har modtaget et selvangivelsesskema, der på forhånd er  

 udfyldt med de oplysninger, som skattemyndighederne er i besiddelse af, og  

 som ikke indsender en korrigeret selvangivelse senest den 1. maj 1997, bør  

 normalt ikke ansættes skønsmæssigt.
Skattemyndigheden må i stedet korrigere den/de enkelte poster, der anses  

 for lave.
Skatteyderens undladelse af at korrigere en for lav  

 skatteansættelse kan straffes efter SKL § 16, se A.L.4.4.
A.L.2 Oplysningspligt uden opfordring Generelt Reglerne om den automatiske indberetningspligt fremgår af  

 Skatteministeriets lovbekendtgørelse nr. 142 af 18. feb. 1997,  

 skattekontrolloven, afsnit II.
Der henvises iøvrigt til bek. om  

 indberetningspligter mv. efter skattekontrolloven nr. 1251 af 13. dec. 1996.
 Generelt gælder, at indberetningspligten påhviler fysiske eller juridiske  

 personer, der er hjemmehørende her i landet, eller som driver virksomhed fra  

 et fast driftssted her i landet.
 Den indberetningspligtige skal foretage anmeldelse til den stedlige told-  

 og skatteregion senest 8 dage efter indberetningspligtens indtræden.
Indberetning skal foretages senest den 20. jan. i året efter udløb af det  

 kalenderår indberetningen vedrører.
Er denne dag en lørdag eller søndag skal  

 indberetning ske senest den følgende mandag, jf.
SKL § 9A.
 Den oplysningspligtige skal inden 1. feb. i året efter kalenderårets udløb  

 underrette den, hvorom der er foretaget indberetning, om de indberettede  

 oplysninger.
 Indberetning og underretning efter SKL. § 8 S er dog den 15. apr. i året  

 efter kalenderårets udløb.
Identifikationsoplysninger Den, hvorom indberetning skal foretages, skal til brug for indberetningen  

 give den indberetningspligtige de nødvendige identifikationoplysninger,  

 herunder CPR nr eller SE nr.
I medfør af SKL. § 8 K kan de statslige told-og skattemyndigheder på  

 begæring give de indberetningspligtige oplysninger herunder CPR-nr. og SE-nr,  

 der er nødvendige til opfyldelsen af indberetningspligten.
Der er fastsat  

 gebyr for meddelelsen af oplysningerne, jf. bek. nr. 1251 af 13. dec. 1996, §  

 4, stk.6. Det bemærkes, at personoplysninger kun må udleveres, når den  

 indberetningspligtige ved særskilt henvendelse til den, hvorom indberetning  

 skal foretages, ikke har kunnet få de nødvendige oplysninger fra den  

 pågældende selv.
A.L.2.1 Arbejdsgivers oplysningspligt Virksomheder har årlig oplysningspligt med hensyn til visse udbetalte og  

 godskrevne beløb som for eksempel lønninger og honorarer, jf.
SKL §§ 7 og 7  

 A.
 Med hensyn til lønindtægter og anden A-indkomst skal der afgives  

 oplysninger for det kalenderår, hvori udbetaling eller godskrivning har  

 fundet sted.
 Har udbetalingen ikke fundet sted senest 6 måneder efter, at  

 indkomstmodtageren har erhvervet endelig ret til beløbet, skal oplysning  

 gives for dette kalenderår.
 Oplysninger om for eksempel honorarer og provision skal gives for det  

 kalenderår, hvori modtageren har erhvervet endelig ret til beløbet.
A.L.2.1.1 A-indkomst KSL § 43, stk. 1 Efter SKL § 7, stk. 1, nr. 1, er der oplysningspligt for løn, gratiale,  

 provision og andet vederlag, der efter KSL § 43, stk. 1, er A-indkomst for  

 modtageren.
 Oplysningspligten omfatter alle former for A-indkomst, der er udbetalt for  

 personligt arbejde i tjenesteforhold, herunder løntillæg af enhver art.
Der er endvidere som hovedregel oplysningspligt, hvis der udbetales  

 skattepligtige rejse- og befordringsgodtgørelser, og beløbet skal anføres som  

 A-indkomst på oplysningssedlen.
Udbetaling af faste månedlige eller årlige  

 beløb vil eksempelvis blive anset for at være skattepligtige i deres helhed.
Der er skattefrihed for arbejdsgiveres godtgørelser til dækning af  

 lønmodtageres rejse- og befordringsudgifter, hvis godtgørelserne ikke  

 overstiger de satser, som Ligningsrådet fastsætter, jf.
LL § 9, stk. 5, 2.  

 pkt.
Oplysningspligten efter SKL § 7, stk. 1 nr. 1, omfatter også skattefri  

 rejse- og befordrings-godtgørelser, der ydes lønmodtageren.
Der er dog ikke  

 oplysningspligt for ydelser omfattet af SL § 5 d.
De skattefri rejse- og  

 befordringsgodtgørelser skal oplyses i et særligt felt (48) på  

 oplysningssedlen.
Hvis der udbetales godtgørelser, der overstiger Ligningsrådets satser, er  

 det en forudsætning for at anse en del af godtgørelsen som skattefri, at der  

 sker en klar opdeling og specificering af, hvad der er skattefri rejse- og  

 befordringsgodtgørelse, og hvad der er supplerende løntillæg, jf.
Skat  

 1987.10.737.
 Godtgjorte udlæg (udlæg efter regning) for arbejdsgiveren er ikke  

 skattepligtig indkomst for lønmodtageren og er ikke omfattet af  

 oplysningspligten.
 Se A.B.1.7 og A.B.1.7.2 om de nærmere regler om rejse- og  

 befordringsgodtgørelser.
*Told-og Skattestyrelsen har taget stilling til omfanget af  

 oplysningspligten for danske arbejdsgivere, hvis medarbejdere udstationeres i  

 udlandet.
Indberetningspligten vedrørende lønudbetalinger bibeholdes for  

 arbejdsgivere, hvis medarbejdere udstationeres til arbejdsgiverens faste  

 driftssted eller kontor i udlandet, idet det faste driftssted må antages at  

 være en integreret del af den danske virksomhed.
Ved en medarbejders  

 udstationering til et dansk selskabs udenlandske datterselskab er det  

 afgørende for indberetningspligten, om datterselskabet er skattepligtigt her  

 til landet.
Er dette tilfældet anses selskabet som hjemmehørende her i landet  

 og dermed omfattet af reglerne om indberetningspligt, jf. bek. nr. 1251 af  

 13. dec. 1996, § 1. Er dette ikke tilfældet afgøres indberetningspligt ud fra  

 en vurdering af, hvem der er den reelle arbejdsgiver.
Afgørelse træffes  

 konkret i det enkelte tilfælde med udgangspunkt i skatteministeriets cir. nr  

 129 af 4. jul. 1994, punkt 3.1.1.1.Tfs. 1997.709.* For A-indkomst, hvor der efter KSL § 48 E vælges 25 pct. bruttobeskatning  

 (forskere og andre specialister) skal der indgives særlig oplysningsseddel.
Anden A-indkomst KSL § 43, stk. 2 Efter SKL § 7, stk. 1, nr. 2, er der oplysningspligt for visse andre  

 indkomstarter, der skal henregnes til A-indkomst.
Disse andre indkomstarter  

 er anført i bek. nr. 768 af 19. sep. 1995 § 20. Det drejer sig blandt andet  

 om bestyrelseshonorarer og lignende, pensionsudbetalinger, skattepligtige  

 bistandsydelser, ydelser udbetalt af en arbejdsløshedskasse, sygedagpenge,  

 løbende ydelser fra ulykkesforsikringer, visse ydelser vedr. arbejdstilbud  

 til ledige, voksenuddannelsesstøtte, stipendier, andele af udbytte af fiskeri  

 med mindre visse betingelser er opfyldt, arbejdsudleje, vederlag til personer  

 omfattet af KSL § 43, stk. 2, litra i, værdien af hel eller devis  

 vederlagsfri bil eller telefon til rådighed.
 Oplysningspligten omfatter også jubilæumsgratiale, fratrædelsesgodtgørelse  

 mv.
Disse ydelser skal af hensyn til beregning af arbejdsmarkedsbidrag  

 indberettes med det fulde beløb, jf.
SKL. §§ 7, stk.1, nr. 2 og 7A, stk. 2  

 nr. 4.
Indberetningspligten omfatter også den del af ovennævnte ydelser, der af  

 arbejdsgiveren indbetales på en pensionsordning for modtageren, jfr.
SKL. §  

 7A, stk. 2 nr. 4.
Såfremt en del af godtgørelsen ydes i form af naturalier (tingsgave), skal  

 dette specificeres særskilt ved indberetningen.
Se A.B.1.4.1.
 Ifølge kildeskattebekendtgørelsens § 20 er også følgende indkomstarter  

 gjort til A-indkomst og derfor omfattet af oplysningspligten:
Vederlag for afløsning af pensionstilsagn, der ikke er afdækket i en  

 pensionskasse, Pension og lign. skattepligtige ydelser, når disse har sammenhæng med et  

 tidligere medlemsskab af eller ydes til en tidligere medhjælp for  

 bestyrelser, udvalg mv., Vederlag for påtagelse af indskrænkning i adgangen til fri  

 erhvervsudøvelse (konkurrenceklausuler), der ydes som en sum een gang for  

 alle.
Vederlag for afløsning af pensionstilsagn skal i lighed med  

 fratrædelsesgodtgørelse, jubilæumsgratialer mv. indberettes med bruttobeløbet  

 jf.
SKL §§ 7, stk. 1, nr. 2 og 7 A, stk. 2, nr. 5.
Orlovspersoner Personer, der går på uddannelses-, forældre-, eller sabbatorlov, har  

 mulighed for helt eller delvist at ophæve deres kapitalpension med henblik på  

 orlovsfinansiering.
Udbetalingerne er skattepligtig indkomst og indgår ved  

 beregning af personens personlige indkomst.
Udbetalingerne er således  

 ligestillet med den arbejdsindtægt de erstatter.
Udbetalingerne er i medfør  

 af Kildeskattebek. § 20, nr. 19 gjort til A-indkomst.
Pengeinstituttet eller  

 forsikringsselskabet skal indeholde foreløbig skat i det hævede beløb og  

 foretage indberetning herom til told- og skattemyndighederne.
Ordningen administreres af Arbejdsformidlingen, jf.
Arbejdsministeriets  

 bek. nr. 532 af 28. jun. 1995.
A.L.2.1.2 Ydelser der ikke er A-indkomst Ifølge SKL § 7 A er skatteministeren bemyndiget til at træffe bestemmelse  

 om indberetningspligt for de i § 7 A, stk. 2, nævnte indkomstarter, der ikke  

 er A-indkomst.
Indberetningspligten fremgår af bek. nr. 1251 af 13. dec.  

 1996, § 9.
 A.L.2.1.2.1 B-indkomst mv.
Oplysningspligten efter SKL § 7 A, stk. 2, nr. 1, omfatter B-indkomst, der  

 erlægges for personlige arbejds- eller tjenesteydelser uden for  

 ansættelsesforhold.
Oplysningspligten omfatter alle former for honorarer for  

 personlige arbejds- eller tjenesteydelser, der ikke skal betales moms af  

 efter momsloven.
 Det betyder, at der er oplysningspligt, hvis afregningen til modtageren  

 sker uden moms.
 Undtaget fra oplysningspligt er vederlag, der ydes af en forening, for  

 arbejde udført for foreningen som led i dennes skattefrie virksomhed, når det  

 samlede årlige vederlag, der af foreningen udbetales til den pågældende, ikke  

 overstiger 1.500 kr. jf. § 9, stk.1, nr. 1, litra c, i bek. nr. 1251 af 13.  

 dec. 1996.
 De ydelser, der er undtaget fra momspligten, fremgår af momslovens § 13.
 Det er i den forbindelse vigtigt at bemærke, at vederlag for  

 personbefordring samt leje, bortforpagtning og administration af fast  

 ejendom, der i medfør af momslovens § 13 er undtaget fra momspligten, ikke  

 skal indberettes, jf. § 9, stk.1, nr. 1, litra a og b, i bek. nr. 1251 af 13.  

 dec. 1996.
Der kan blive tale om oplysningspligt vedrørende vederlag for normalt  

 momsbelagte ydelser, men hvor regningen er udskrevet uden moms, fordi ydelsen  

 er leveret af en person, hvis erhvervsmæssige omsætning ikke overstiger  

 20.000 kr. årligt, og som derfor ikke er registreringspligtig efter  

 momsloven.
Det kan eksempelvis dreje sig om ydelser fra tolke, tegnere,  

 fotografer mv.
Der vil være oplysningspligt på hovedparten af de ydelser, der  

 udbetales efter sygesikringsloven.
 I tilfælde, hvor en kommune i første omgang lægger et beløb ud og siden  

 får det refunderet af den amtskommunale sygesikring, vil oplysningspligten  

 påhvile sidstnævnte.
 Oplysningspligten vedrører alene de faktisk afholdte udgifter, og der skal  

 derfor ikke indberettes om den andel, som en patient selv må afholde.
Dernæst vil der være oplysningspligt for alle ydelser, hvor en institution  

 eller offentlig myndighed rekvirerer en ydelse og er forpligtet til at  

 afholde udgiften herfor.
Eksempelvis kan nævnes betaling af attester (fx i  

 dagpenge- eller pensionssager), betaling for ydelser efter  

 børnetandplejeloven m.v.
 Oplysningspligten er uafhængig af, om modtageren af ydelsen lægger beløbet  

 ud og siden får det refunderet.
 Skattefri ydelser udbetalt i henhold til bistandsloven eller lov om social  

 pension vil som hovedregel ikke være omfattet af oplysningspligten.
 Betingelsen om, at der skal være tale om personlige arbejds- eller  

 tjenesteydelser, medfører, at oplysningspligten ikke omfatter tilfælde, hvor  

 vederlag for det udførte arbejde udbetales til et A/S eller ApS som  

 selskabets indkomst.
Udføres arbejdet derimod af en enkeltmandsvirksomhed eller f.eks. et  

 interessentskab, vil der være oplysningspligt.
Dette vil også være tilfældet,  

 selv om der i vederlaget indgår betaling til lønnet medhjælp.
For B-indkomstmodtagere gælder, at der er fuld oplysningspligt for beløb,  

 der er ydet som godtgørelse for afholdte udgifter ved indkomstens erhvervelse  

 til fx. rejse, befordring og ophold.
Til modtagere af B-indkomst kan der  

 således ikke udbetales skattefri rejse- og befordringsgodtgørelser, idet  

 modtagerne ikke er omfattet af bestemmelsen i LL § 9, stk. 5 og stk. 6.
A.L.2.1.2.2 Immaterielle rettigheder Ifølge SKL § 7 A, stk. 2, nr. 2, er der oplysningspligt for vederlag  

 (»royalties«) for udnyttelse af visse immaterielle rettigheder,  

 herunder ophavsrettigheder samt vederlag for reklamemæssig udnyttelse af en  

 person.
Ydes vederlaget helt eller delvis som naturalieydelse, er også  

 naturaliedelen omfattet af oplysningspligten, jf. bek. nr. 1251 af 13. dec.  

 1996, § 9, stk.2.
Oplysningspligten er uafhængig af, om vederlaget betales som en løbende  

 ydelse eller som en sum én gang for alle, og gælder uanset om der skal  

 svares moms af beløbet eller ej.
Det er ligeledes uden betydning, om  

 indkomstmodtageren er en fysisk eller juridisk person, herunder er også  

 udenlandske personer og selskaber omfattet.
 Oplysningspligten for royalties for ophavsrettigheder vil ud over  

 anvendelse af litteratur, musik, film, video og TV, tillige omfatte reklame,  

 design og edb-programmer mv.
 Oplysningspligten omfatter endvidere royalties for anvendelse af eller  

 retten til at anvende - men ikke køb af - ethvert patent, varemærke, mønster  

 eller model, tegning, hemmelig formel eller fremstillingsmetode, og vederlag  

 for oplysninger om industrielle, kommercielle eller videnskabelige  

 erfaringer, det såkaldte know-how.
A.L.2.1.2.3 Hædersgaver Oplysningspligten, jf.
SKL § 7 A, stk. 2, nr. 3, omfatter gaver og  

 legatbeløb, der er ydet som et engangsvederlag af offentlige midler, legater,  

 kulturelle fonds mv. som nævnt i LL § 7 O, stk. 1, nr. 1, jf. bek. nr. 1251  

 af 13. dec. 1996. Såvel pengeydelser som naturalieydelser er omfattet af  

 indberetningspligten, jf. bek. § 9, stk.2.
 A.L.2.1.2.4 Jubilæumsgratiale, fratrædelsesgodtgørelse mv.
Der skal i medfør af SKL § 7 A, stk 2, nr. 4, jf. bek. nr. 1251 af 13.  

 dec. 1996, § 9, stk. 1, nr. 4, oplyses om fratrædelsesgodtgørelse,  

 jubilæumsgratiale mv, der ikke er A-indkomst.
Oplysningspligten omfatter  

 ifølge bek. § 9, stk. 1, nr. 5, også den del af fratrædelsesgodtgørelse,  

 jubilæumsgratiale mv. der af arbejdsgiveren indbetales på en pensionsordning  

 for modtageren. se A.L.2.1.1.
A.L.2.1.2.5 Vederlag for afløsning af pensionstilsagn Ifølge SKL § 7 A, stk. 2, nr. 5, omfatter oplysningspligten vederlag for  

 afløsning af pensionstilsagn, når beløbet ikke er A-indkomst, jf. bek. nr.  

 1251 af 13. dec,. 1996 A.L.2.1.1.2.6 Bundfradrag for Ph.d studerende Der er oplysningspligt på den skattefri del af de i LL § 7 K, stk.3,  

 nævnte ydelser til Ph.d studerende.
A.L.2.1.2.7 Erstatning for arbejdsindtægt Forsikringsselskaber er pålagt at foretage indberetning om udbetalte  

 erstatninger for tabt arbejdsfortjeneste der er B-indkomst samt forrentning  

 heraf, jf.
SKL. § 7 A, stk. 2, nr. 7 og bek. nr. 1251 af 13. dec. 1996, § 9,  

 stk 1, nr. 8 og § 26.
Oplysningspligtige er også arbejdsgivere, der udbetaler erstatning, der er  

 B-indkomst, for tab af arbejdsindtægt.
Fagforeninger, der udbetaler en sådan  

 erstatning efter forhandling med arbejdsgiveren, kan under visse  

 omstændigheder blive omfattet af oplysningspligten..
Oplysningspligten vedrørende tabt arbejdsfortjeneste, der er  

 B-indkomst,omfatter også en eventuel naturaliedel, jf. bek. nr. 1251 af 13.  

 dec. 1996, § 9, stk.2. Indberetning om udbetalte erstatninger foretages på  

 oplysningsseddel til told-og skattemyndighederne.
Forrentning af  

 erstatningssummer indberettes af forsikringsselskabet til  

 rentekontrolsystemet, se A.L.2.8.
A.L.2.1.2.8 Syge-og ulykkesforsikring Forsikringsselskaber skal i medfør af SKL§ 8 B, jf. bek. nr. 1251 af 13.  

 dec. 1996, § 15, foretage indberetning om udbetaling af ydelser, der er  

 B-indkomst, efter syge- eller ulykkesforsikringer, som nævnt i PBL. § 50,  

 stk.1, nr. 3.
A.L.2.1.3 Lønmodtagere bosat uden for Danmark Oplysningspligten efter SKL § 7, stk. 1 nr. 3, omfatter løn mv., som en  

 dansk arbejdsgiver udbetaler til en i udlandet bosiddende lønmodtager, som  

 ikke er skattepligtig i Danmark.
Udbetalingerne må indgå i det almindelige  

 lønregnskab og medtages på oplysningssedlerne.
Udføres arbejdet i Danmark  

 skal beløbet indberettes efter nr. 1.
A.L.2.1.4 B-indkomst for ikke-skattepligtige i Danmark Bestemmelsen i SKL § 7 A, stk. 2, nr. 1, omfatter også honorarer,  

 provision m.v. til modtagere som ikke er skattepligtige her i landet.  

 Vederlaget må ikke være erhvervet ved selvstændig virksomhed.
Medens der  

 således ikke vil være oplysningspligt for vederlag til udenlandske,  

 selvstændige håndværkere, vil der være oplysningspligt for vederlag til  

 f.eks. fotomodeller, kunstnere, foredragsholdere, tolke, sportsudøvere,  

 konsulenter, fotografer mv., når de ikke er selvstændigt erhvervsdrivende.
A.L.2.1.5 Tillæg til løn Efter SKL § 7 A, stk. 3, er der oplysningspligt for den, der som led i et  

 ansættelses- eller aftaleforhold eller som led i valg til en tillidspost har  

 ydet visse skattepligtige fordele, uden at der er betalt fuldt vederlag  

 derfor.
 De oplysningspligtige arter af fordele er specifikt nævnt i bek. nr. 1251  

 af 13. dec. 1996, § 10, stk. 2. Der er blandt andet oplysningspligt, når der  

 stilles bil, bolig eller telefon til rådighed uden for arbejdsstedet, når der  

 betales TV/radiolicens, eller der stilles sommerbolig eller lystbåd til  

 rådighed for privat brug.
Frikort Der er oplysningspligt, når arbejdsgiveren mv. har ydet frikort til  

 offentlig befordring til nuværende ansatte.
Oplysningspligten omfatter også  

 frikort, der ydes til kommunalbestyrelsesmedlemmer og medlemmer af  

 folketinget som led i tillidshverv.
Indberetning sker ved en krydsmarkering  

 på oplysningssedlen.
TfS 1996,825.
A.L.2.1.6 Indberetningsform Afgivelse af oplysningerne foretages på maskinlæsbart medium, jf.  

 vejledning vedrørende Told- og Skattestyrelsens edb-ordning for arbejdsgivere  

 m.fl.
 I stedet for indberetning på maskinlæsbart medium, kan den  

 indberetningspligtige vælge at afgive oplysningerne på særlige blanketter  

 (oplysningsseddel og angivelse). Blanketterne kan rekvireres hos told- og  

 skatteregionerne.
 Oplysningsseddel og angivelse skal indsendes til told- og skatteregionen.
 Afgives oplysningerne på maskinlæsbart medium skal angivelse ikke  

 indsendes medmindre virksomheden har forskudt regnskabsår.
 Virksomheden kan endvidere meddele lønoplysninger mv. til de ansatte på  

 anden måde end ved kopi af oplysningsseddel, hvis oplysningerne efter aftale  

 indsendes på edb-medium.
 Ophører en virksomhed, der har foretaget oplysningspligtige udbetalinger  

 eller godskrivninger, skal virksomheden senest 10 dage efter sidste  

 udbetaling indsende oplysninger til told- og skatteregionen for den forløbne  

 del af kalenderåret.
A.L.2.1.7 Konkursboer Konkursboer og tilsynet i virksomheder, der er i betalingsstandsning, er  

 ikke omfattet af oplysningspligten for lønninger mv. udbetalt inden konkursen  

 eller i tilsynsperioden.
Konkursboet kan afkræves disse oplysninger for tiden  

 forud for konkursen i medfør af SKL § 8 D, i det omfang det er muligt for  

 konkursboet at meddele oplysningerne på grundlag af det foreliggende  

 regnskabsmateriale.
Konkursboet har ikke pligt til at benytte de udsendte  

 blanketter hvis oplysninger kræves i medfør af SKL § 8 D (Skd. 52.43).
A.L.2.1.8 Idrætsklubber Idrætsklubber er fritaget for at indsende oplysningssedler om udbetalte  

 vederlag til dommere, såfremt vederlagene ikke overstiger 100 kr. pr. kamp  

 dog højest 200 kr. pr. idrætsarrangement.
Idrætsforeninger og andre  

 foreninger med fritidsaktiviteter som formål er ikke pligtige at indsende  

 oplysningssedler i tilfælde, hvor der udbetales omkostningsgodtgørelse til  

 personer, der i øvrigt er ulønnede.
Om begrebet omkostningsgodtgørelse se TSS cirk. 1994-1.
A.L.2.2 Uddelinger fra fonde og foreninger Ifølge SKL § 7 B har bestyrelser for skattepligtige fonde og foreninger  

 pligt til uden opfordring at give oplysning om det foregående kalenderårs  

 samlede uddeling, samt hvem der har modtaget uddelinger i form af legater,  

 understøttelse og andre ydelser, herunder naturalydelser.
For flerårlige uddelinger kan fonden mv. vælge at oplyse uddelingen for  

 det år, hvor modtageren bliver skattepligtig af beløbet, dog således at  

 fondens fradragstidspunkt udskydes tilsvarende.
Uddelinger i form af  

 brugsrettigheder skal oplyses for det år, hvor brugsrettigheden kan udnyttes.
Fritagelse for oplysningspligt Indberetningspligten efter SKL § 7B omfatter ikke uddelinger, der er  

 skattefri efter LL § 7, litra z, jf. bek. nr. 1251 af 13. dec. 1996, § 11.
Skattefrihed efter denne bestemmelse omfatter uddelinger til personer på  

 indtil 5.000 kr årligt. pr. modtager fra en fond eller forening, som efter LL  

 § 7, litra z er godkendt af socialministeren, og hvis formål er at støtte  

 socialt eller sygdomsbekæmpende arbejde.
De godkendte fonde mv. fremgår af Socialministeriets cirkulære af 18. februar 1997.
 Hvis uddelingen inden for et kalenderår overstiger 5.000 kr., skal det  

 overskydende beløb oplyses.
 Uddelinger til fysiske personer, der ikke er skattepligtige til Danmark og  

 skattefri uddelinger til juridiske personer er undtaget fra  

 indberetningspligten, jf. bek. nr. 1251 af 13. dec. 1996, § 11, nr 1 og 3.
 Alle andre uddelinger, herunder skattefri uddelinger, er omfattet af  

 oplysningspligten.
 Ved indberetning af en skattefri uddeling skal fonden rette henvendelse  

 til told- og skatteregionen, der vil vejlede om den rette indberetningsmåde.
A.L.2.3 Skattekontrollovens § 7C, indberetning af identitet på modtagere  

 af A-indkomst Ifølge SKL § 7 C har skatteministeren efter aftale med socialministeren  

 truffet aftale om at indeholdelsespligtige vedrørende A-skat skal foretage  

 månedlig indberetning til told-og skattemyndighederne af personnumre på de  

 personer, som den indeholdelsespligtige har udbetalt A-indkomst til i den  

 foregående A-skatteperiode.
Indberetningspligten består uanset om der er  

 foretaget indeholdelse eller ej.
 Oplysningerne må stilles til rådighed for statslige og kommunal  

 myndigheder med henblik på skattekontrol og restanceinddrivelse.
Indberetningspligten omfatter som udgangspunkt større virksomheder.
Der er  

 mulighed for dispensation fra indberetningspligten under særlige betingelser.  

 Der henvises til bek. nr. 975 af 20. nov. 1996.
A.L.2.4 Skattekontrollovens § 7 D, tilbagebetalingspligtig kontanthjælp Ifølge SKL § 7 D skal kommunerne foretage indberetning om de i det  

 foregående kalenderår modtagne tilbagebetalinger af kontanthjælp efter  

 kapitel 6 i lov om social bistand.
A.L.2.5 Underholdsbidrag, SKL § 7 F Ifølge SKL § 7 F skal kommuner, der på bidragsberettigedes vegne opkræver  

 underholdsbidrag årligt foretage indberetning om dette.
A.L.2.6 Pensionsordninger SKL §§ 8 B og 8 F Reglerne om oplysningspligt i forbindelse med pensionsordninger omfattet  

 af PBL, afsnit 1 og 2, findes i SKL §§ 8 B og F. § 8 B handler om  

 oplysningspligt for forsikringsselskaber, pensionsfonde og andre, der  

 udbetaler pensioner, og § 8 F om oplysningspligt for banker, sparekasser  

 m.v., som forvalter pensionsordninger.
Oplysningspligten gælder præmier og bidrag til såvel privattegnede som  

 arbejdsgiveradministrerede pensionsordninger.
Dette indebærer, at også  

 tilsagnsordninger, hvor der sker afdækning i en pensionskasse, men hvor  

 udbetalingerne ikke kan henføres til den enkelte ansatte, skal indberettes.
 Der henvises til bek. nr. 1251 af 13. dec. 1996, §§ 12-14 og 16-25,  

 (nedenfor benævnt bek.) og skd-cirk. nr. 24 af 16. dec. 1986 om PBL,  

 punkterne 201-204, sammenholdt med skm. cirk. nr. 216 af 23. dec. 1991.
 Om udlodning til ægtefæller se afsnit A.L.2.6.4.
A.L.2.6.1 Oplysningspligt for forsikringsselskaber mv., SKL § 8 B Forsikringsselskaber, pensionskasser, pensionsfonde og andre, der  

 udbetaler pensioner, skal uden opfordring indberette samtlige i det forløbne  

 kalenderår forfaldne såvel som indbetalte præmier, bidrag og indskud  

 én gang for alle til forsikringer, der omfattes af PBL, afsnit I.
 For ordninger, der er led i ansættelsesforhold, skal størrelsen af de  

 samlede præmier og bidrag, der kan bortses fra ved indkomstopgørelsen efter  

 PBL § 19, indberettes.
 Pensionskasser skal desuden foretage årlige indberetninger om  

 gruppelivsforsikringer, der af pensionskassen er tegnet for medlemmerne.  

 Tilsvarende gælder livsforsikringsselskaber for så vidt angår  

 gruppelivsforsikringer, som ikke er fradragsberettigede, og hvor arbejdsgiver  

 og arbejdstager har aftalt, at gruppelivsforsikringen indgår som en ikke  

 adskilt del af en livsforsikringsordning omfattet af PBL § 19. Der skal ske  

 indberetning af størrelsen af de samlede forfaldne præmier og bidrag for den  

 enkelte forsikrede.
I forbindelse med skattepligtige udbetalinger fra livsforsikringsselskaber  

 skal der uden opfordring gives meddelelse om disse samt om skattepligtig  

 rentetilvækst på rateforsikring, jf.
PBL § 53, i det omfang de ikke henregnes  

 til A-indkomst efter KSL § 43, stk. 2, jf. bek. § 18. Der skal desuden  

 foretages indberetning af tilbagebetalte præmier vedrørende forsikringer  

 omfattet af PBL §§ 2, 5 og 7-11 i de tilfælde, hvor tilbagebetaling skyldes  

 præmiefritagelse.
Pensionskasser, som nævnt i PBL § 29 A, skal foretage årlige  

 indberetninger om bidrag, der er medgået til financiering af supplerende  

 engangsydelser, jf. bek. § 13. Dette gælder ikke bidragsdele, der er medgået  

 til financiering af engangsydelser i form af dødsfaldsydelser jf.
PBL § 29A,  

 stk. 2 og cirk. nr. 216 af 23. dec. 1991, pkt. 38.
 Der skal foretages indberetning om livsforsikringer som nævnt i PBL § 53  

 A, stk. 1, jf. bek. § 16.
 Indberetningen skal omfatte livsforsikringens kapitalværdi ved  

 kalenderårets udløb samt forsikringens afkast.
Livsforsikringer, der alene kan komme til udbetaling i tilfælde af den  

 forsikredes død eller invaliditet inden forsikringstidens aftalte  

 udløbstidspunkt, såfremt dette ikke ligger senere end den forsikredes fyldte  

 80. år, skal ikke indberettes.
Dette er ligeledes tilfældet ved  

 begravelsesforsikringer og lignende, der er baseret på, at et års  

 indbetalinger skal anvendes til samme års udbetalinger, såfremt ordningen  

 ikke har nogen kapitalværdistigning, og afkastet stedse er negativt, jf. bek.  

 § 16, stk. 3.
A.L.2.6.2 Oplysningspligt for banker, sparekasser mv., som forvalter  

 pensionsordninger, SKL § 8 F Banker, sparekasser mv., der forvaltet pensionsordninger, som er omfattet  

 af PBL afsnit I, skal hvert år indberette samtlige i det forløbne kalenderår  

 indbetalte præmier, bidrag og indskud én gang for alle, jf. bek. § 22 For ordninger, der er led i ansættelsesforhold, skal størrelsen af de  

 samlede præmier og bidrag, der kan bortses fra ved indkomstopgørelsen efter  

 PBL § 19, indberettes.
Pensionsudbetalinger, der med hjemmel i bek. nr. 768 af 19. sep. 1996, §  

 20, nr. 19, er gjort til A-indkomst, skal oplyses, jf.
SKL § 7, stk. 1 nr. 2.
Pensionsinstitutter skal desuden oplyse om afgiftspligtige udbetalinger  

 fra kapitalpensionsordninger, jf.
PBL §§ 25, 26, 27, 28 og 30, fra  

 pensionsordninger med løbende udbetalinger, rateordninger i pensionsøjemed og  

 indeksordninger, jf.
PBL §§ 29, 29 A, 29 B og 30. Der henvises i denne  

 forbindelse til PBL § 38 og Bek. nr. 1 af 2. jan. 1995, kap. 6.
 Om udlodning til ægtefælle se afsnit A.L.2.6.4.
A.L.2.6.3 Fælles regler for forsikringsselskaber, banker og sparekasser  

 mv., SKL §§ 8 B og F Der skal indberettes om pensionsordningens nærmere indhold og eventuelle  

 ændringer heri, jf.
SKL § 8 B, stk. 1, nr. 2, og SKL § 8 F, stk. 1, nr. 1  

 samt bek. nr. 1251 af 13. dec. 1996, §§ 12 og 22. Er der tale om forskellige  

 pensionstyper i samme pensionsordning, skal forsikringsselskaber oplyse om  

 deres forskellige indhold og om fordelingen af ind- og udbetalinger, jf.
SKL  

 § 8 B, stk. 3.
A.L.2.6.4 Udlodning til ægtefælle Der er ændrede regler for udlodning af pensionsordninger til ægtefæller  

 ved separation, skilsmisse eller bosondring.
Herefter kan modtagerægtefæller  

 under visse forudsætninger foretage indbetaling på den til de pågældende  

 udloddede del med fradragsret.
SKL §§ 8 B og 8 F er i denne forbindelse  

 ændret, jf. lov nr. 306 af 24. apr. 1996.
 Der skal herefter foretages indberetning, når der er sket udlodning, med  

 oplysning om hvorvidt modtagerægtefællen ved udlodningen er blevet ejer i  

 relation til PBL §§ 18 eller 19 eller om modtagerægtefællen eventuelt er  

 blevet selvstændig ejer og forsikret.
A.L.2.7 Anparter Ifølge SKL § 8 S skal administratoren af anparterne hvert år uden  

 opfordring indberette følgende til skattemyndighederne fra det fælles  

 skatteregnskab:
Ejernes andel af virksomhedens skattepligtige indkomst og formue,  

 ejerandel og ejerperiode, samt identifikationsoplysninger.
Indberetningen  

 skal meddeles både skattemyndighederne og ejerne inden den 15. apr. i året  

 efter det år, som oplysningerne vedrører.
 Bestemmelserne i SKL §§ 8 K og 8 L gælder også for oplysningspligten efter  

 § 8 S.
A.L.2.8 Rentekontrolordningen Der er oplysningspligt for renter af indestående beløb og renter af udlån  

 i pengeinstitutter mv. og for obligationsrenter mv.
Reglerne kan sammenfattes  

 således:
1. Oplysningspligtige skal tilmelde sig et af Told- og Skattestyrelsen  

 oprettet register over oplysningspligtige, jf.
SKL § 8 L og bek. nr. 1251 af  

 13. dec. 1996, § 2.
2. Pligt for kontohavere, låntagere og obligationsejere til at give  

 identifikationsoplysninger til den oplysningspligtige, jf.
SKL §§ 8 J, 8 R, 10 A og 10 B, og bek. 1251 af 13. dec. 1996, § 4.
 3. Indberetningspligtige skal årligt indberette:
a.
Renter af indskud og størrelse af indestående, SKL § 8 H.
b.
Tilskrevne eller forfaldne renter, gældens størrelse og kursværdien  

 heraf, jf.
SKL § 8 P.
Markering af renter i låneforhold, hvor der er ubetalte  

 forfaldne renter vedrørende det kalenderår, der går forud for kalenderåret,  

 hvorom der iøvrigt foretages indberetning.
c.
Fradragsberettiget beløb, jf.
LL § 6, som hidrører fra kurstab ved  

 indfrielse af kontantlån optaget inden den 19. maj 1993, jf. § 8 P, stk. 1,  

 nr. 12.
d.
Markering af renter i låneforhold hvor der er sket gældseftergivelse  

 jf. § 8 P, stk. 2, nr. 4.
e.
Størrelsen af skattepligtige udlodninger fra realkreditinstitutters  

 reservefonde, for så vidt udlodningen skal indtægtsføres af modtageren i  

 udbetalingsåret, jf. § 8 P, stk. 2, nr. 7.
f.
Indløsning af rentekuponer eller tilskrivning af renter vedrørende  

 obligationer, SKL § 10 A.
g.
Overdragelse af obligationer og rentekuponer, SKL § 10 B, stk. 1.
h.
Vedrørende kontantlån, om der er sket ekstraordinære skattepligtige  

 indfrielse som nævnt i kursgevinstloven, uanset om debitor er en fysisk eller  

 juridisk person.
i. identifikation ved ejendommens nummer i Boligministeriets.
Bygnings- og Boligregister af den faste ejendom, hvor  

 lån, ydet eller formidlet af et realkreditinstitut, har pant.
 Der henvises til Told- og Skattestyrelsens vejledning om indberetning af  

 renter m.m. til rentekontrolordningen.
A.L.2.8.1 Renter af indskud Pligten til at indsende oplysninger om renter af indskud samt størrelsen  

 af indestående påhviler banker, sparekasser, andelskasser, bankierer,  

 vekselerere, advokater og andre, der modtager indskud til forrentning, jf.
 SKL § 8 H.
 Det følger af bek. nr. 1251 af 13. dec. 1996, § 26, at  

 indberetningspligten efter SKL § 8 H også omfatter enhver form for  

 forrentning, som andelsselskaber foretager af andelshavernes tilgodehavender,  

 herunder eventuel forrentning af andelskapitalen.
 Kredsen af oplysningspligtige iflg. bestemmelsen er ikke udtømmende, men  

 afgrænsningen vil normalt ikke give anledning til tvivl, idet der typisk er  

 tale om, at forrentningen af indskud er et led i den pågældendes sædvanlige  

 erhvervsvirksomhed.
Advokater er kun omfattet af oplysningspligten såfremt de selv (for egen  

 regning) forrenter klienternes midler.
Sker forrentningen på den måde, at  

 advokaten formidler en renteudbetaling fra et pengeinstitut eller fra en  

 vekselerer til klienten, er pengeinstituttet eller vekselereren  

 oplysningspligtig.
Told- og Skattestyrelsen har accepteret en ordning, hvorefter klientkonti  

 kan oprettes i pengeinstitutter i advokatens navn med vedtegning om navn på  

 en klient og angivelse af klientens cpr.nummer, således at pengeinstitutterne  

 påtager sig at foretage renteberegning og renteindberetning til  

 skattemyndighederne.
Om vilkårene for ordningen henvises til ADVOKATEN nr.  

 23/1983, side 435-36.
 Af forarbejderne til § 8 H, stk. 1, 1. pkt., fremgår det, at med ordene  

 »andre, der modtager indskud til forrentning« er tænkt på  

 spareklubber, interessekontorer og lignende, som forrenter medlemmernes  

 indskud på samme måde som f.eks. en sparekasse.
 Told-og Skattestyrelsen har truffet afgørelse om, at arbejdsgivere, der  

 forrenter lønkonti for grupper af ansatte vil være omfattet af  

 oplysningspligten i SKL § 8 H og at dette gælder, både hvor indskuddet består  

 af et løntilgodehavende, og hvor indskuddet består af en opsparet kapital.  

 TFS. 1996.823.
Renter og saldi på visse skattebegunstigede konti er undtaget fra  

 indberetningspligten efter SKL § 8 H.
Det drejer sig om rateopsparingskonto,  

 kapitalpensionskonto, indekskonti, børneopsparingskonti samt i øvrigt  

 opsparingsordninger til alderdoms- eller familieforsørgelse.
Renter af erstatningsbeløb Forsikringsselskaber skal foretage indberetning vedrørende forrentning af  

 erstatningssummer, jf. bek. nr. 1251 af 13. dec. 1996, § 26, stk. 1, nr. 2.
Også hævede konti Oplysningspligten omfatter ifølge SKL § 8 H, stk. 3, også konti, som  

 ophæves i løbet af året.
For sådanne konti indberettes indestående ved  

 ophævelsen.
A.L.2.8.2 Renter af udlån Den, der som led i sin virksomhed yder eller formidler lån mod  

 forrentning, skal til brug for skatteligningen foretage årlige indberetninger  

 til de statslige told- og skattemyndigheder herom, jf.
SKL § 8 P, stk. 1.
Det samme gælder renter ved for sen betaling vedrørende visse ydelser, der  

 opkræves eller inddrives af amtskommunerne eller kommunerne.
Alle långivere,  

 herunder statslige og kommunale myndigheder, skal foretage indberetning til  

 skattemyndighederne om deres udlån.
 Afgørende for om der foreligger oplysningspligt er, om der efter aftale  

 med kunden er etableret et låneforhold, der indebærer forrentning i  

 afdragsperioden, og at dette sker som led i udlånerens virksomhed.  

 Indberetningspligten omfatter således også kreditgivning og erhvervelse af  

 kreditorrettigheder.
Visse nærmere angivne udlån hos de oplysningspligtige er dog undtaget fra  

 registrerings- og indberetningspligt.
Det følger af bek. nr. 1251 af 13. dec.  

 1996, § 27, at indberetningspligten efter SKL § 8 P ikke omfatter veksler og  

 lån, hvoraf renten efter LL § 17 A ikke kan fradrages ved opgørelsen af den  

 skattepligtige indkomst.
Indberetningspligt for pengeinstitutter Registrerings- og indberetningspligten for pengeinstitutter omfatter som  

 udgangspunkt følgende udlån.
a.
Uopsigelige pantebreve til fast rente.
b.
Udlånskonti med adgang til variabel udnyttelse.
c.
Byggelån.
d.
Prioritetslån.
 e. Øvrige lån.
 Saldoen ved årets udgang er bestemmende for, om der foreligger et udlån  

 eller et indskud.
 Renter og gæld vedrørende konti i udenlandsk mønt indberettes i kroner og  

 øre efter kursen på henholdsvis debiteringstidspunktet og ved årets udgang.
Indberetningspligten omfatter således udlån i form af uopsigelige  

 pantebreve til fast rente.
Endvidere udlån i form af øvrige pantebreve,  

 herunder pantebreve udstedt til eller tiltransporteret pengeinstituttet, samt  

 andre udlån, hvor lånet er baseret på andet pant i debitors faste ejendom  

 (ejerpantebrev, skadesløsbrev).
 Der henvises i øvrigt til bekendtgørelsen om bankers og sparekassers  

 regnskabsaflæggelse mv.
Det bemærkes, at der ikke må foretages indberetning af renteudgifter og  

 gæld vedrørende udlån i form af veksler.
Disse konti er således fritaget for  

 registrerings- og indberetningspligt.
Indberetningspligt for andre For realkreditinstitutter omfatter registrerings- og indberetningspligten  

 samtlige de af realkreditinstitutterne ydede eller formidlede udlån.
 For kortudstedere omfatter registrerings- og indberetningspligten de  

 udlåns-forhold, der er omfattet af betalingskortloven, og hvor der kan påløbe  

 renter eller morarenter.
 For øvrige indberetningspligtige omfatter registrerings- og  

 indberetningspligten samtlige udlånskonti og udlån, der kan sidestilles  

 hermed, såfremt der kan påløbe renter eller morarenter.
Kurstab Ifølge SKL. § 8 P, stk 2, nr. 12, er der pålagt realkreditinstitutter en  

 pligt til at oplyse om fradragsberettigede beløb som hidrører fra kurstab ved  

 indfrielse af kontantlån optaget inden 19. maj 1993. Kurstabsfradraget  

 fordeles med lige store beløb pr termin over det nye låns samlede antal  

 terminer.
Gældseftergivelse Det er pligt for kreditorer, der eftergiver gæld, til i forbindelse med  

 den årlige renteindberetning at oplyse om gældseftergivelsen, jf.
SKL § 8 P,  

 stk.2, nr. 4. Oplysningen gives ved en særlig markering af den rente, der  

 indberettes vedrørende låneforholdet og skal foretages årligt i lånets  

 restløbetid.
En tilsvarende indberetningspligt er pålagt depotforvaltere  

 vedrørende pantebreve med pant i fast ejendom, jf.
SKL § 8 Q, stk 2, nr. 2.
 Markeringen i lånets restløbetid har sammenhæng med fradragsbegrænsningen  

 i LL. § 5, stk.8, og skal varsle ligningsmyndigheden om gældseftergivelsen.
 Indberetningen gælder for aftaler om nedsættelse af gæld, der er indgået  

 efter lovens ikrafttræden.
Indfrielse af kontantlån Realkreditinstitutter, jf.
SKL § 8 P, stk. 2, nr. 11, skal foretage  

 indberetning om kontantlån, hvor der foretages ekstraordinær indfrielse som  

 nævnt i kursgevinstloven.
Dette gælder uanset om debitor er en fysisk eller  

 juridisk person.
Indberetningen foretages ved markering om indfrielsen og  

 ligningsmyndigheden har på denne baggrund mulighed for at sikre, at en  

 eventuel skattepligtig gevinst, der opstår ved indfrielsen, kommer til  

 beskatning.
A.L.2.8.2.1 Pantebreve i depot Oplysningspligten i SKL § 8 Q omfatter den, der som led i sit erhverv  

 modtager pantebreve med pant i fast ejendom i depot til forvaltning.
Kredsen  

 af oplysningspligtige, der er fastlagt i bestemmelsen er ikke udtømmende,  

 idet alle der modtager nævnte pantebreve i depot til forvaltning er omfattet.
 Sikkerhedsdepoter er omfattet, hvis den der fører depotet, også forestår  

 opkrævningen af ydelserne.
 Om markering ved gældseftergivelse, se ovenfor.
A.L.2.8.2.2 Fritagelse for oplysningspligten Når praktiske forhold taler derfor, og oplysningen har mindre betydning  

 for skattekontrollen, kan told- og skatteregionerne i medfør af SKL §§ 8 H,  

 stk. 4, 8 P, stk. 3 og 8 Q, stk. 3, fritage for eller lempe  

 indberetningspligten for enkelte grupper af oplysningspligtige eller for  

 visse kontoarter.
A.L.2.8.3 Børsnoterede aktier i depot til forvaltning *Med virkning for indkomståret 1997 er der oplysningspligt for den, der  

 som led i sin virksomhed modtager børsnoterede aktier i depot til  

 forvaltning, når deponering er foretaget for en fysisk person, jf.
SKL § 10  

 og bek. nr. 1251 af 13. dec. 1996, § 28 A.* A.L.2.8.4 Indløsning af rentekuponer Reglerne om oplysningspligt vedrørende obligationer er fastsat i SKL §§ 10  

 A-10 C.
Ved § 10 A er det pålagt offentlige kasser, realkreditinstitutioner,  

 værdipapircentralen, aktieselskaber, banker, sparekasser, andelskasser,  

 vekselerere og andre, som indløser rentekuponer eller tilskriver renter  

 vedrørende obligationer, pligt til uden opfordring at tilsende  

 skattemyndighederne oplysninger herom.
Denne oplysningspligt omfatter også  

 renter af medarbejderobligationer.
De nærmere regler herom er fastsat i bek.  

 nr. 1251 af 13. dec. 1996, §§ 29-39.
Oplysningspligten gælder for både danske og udenlandske obligationer og  

 uanset om indløsningen sker »over skranken«, via depot i et  

 pengeinstitut eller hos en vekselerer, eller via et obligationsudstedende  

 institut eller et realkreditinstitut.
Oplysningspligten omfatter  

 obligationer, der er udstedt uden pålydende rente, dog ikke  

 præmieobligationer.
Rentekuponer vedrørende obligationer tilhørende banker, sparekasser,  

 forsikringsselskaber og anerkendte arbejdsløshedskasser er fritaget for  

 indberetning.
Det samme gælder kuponer, der modtages fra andre  

 oplysningspligtige og kuponer vedrørende obligationer anbragt i en opsparing  

 i pensionsøjemed.
Under forudsætning af, at obligationerne er deponeret eller  

 indskrevet, kan indberetning undlades, når kuponindløsningen vedrører  

 obligationer tilhørende udlændinge og en række institutioner nævnt i SEL § 3,  

 stk. 1.
Fritagelse for oplysningspligten Når praktiske forhold taler derfor og oplysningen har mindre betydning for  

 skattekontrollen, kan told- og skatteregionerne ifølge SKL § 10 C, 2. pkt.  

 fritage for eller lempe oplysningspligten for enkelte eller grupper af  

 oplysningspligtige eller for enkelte grupper af obligationsejere.
A.L.2.8.5 Køb og salg af obligationer og rentekuponer Ifølge SKL § 10 B påhviler oplysningspligten den, der formidler  

 overdragelsen af, eller erhverver eller overdrager obligationer eller  

 rentekuponer, og uanset der er tale om danske eller udenlandske obligationer.  

 Det samme gælder indberetningspligtige, der erhvervsmæssigt overdrager  

 obligationer eller rentekuponer, jf. bek. nr. 1251 af 13. dec. 1996, § 35.
Der gælder en særlig oplysningspligt i forbindelse med private handler med  

 obligationer og rentekuponer samt ved formidling af sådanne handler, jf. bek.  

 nr. 1251 af 13. dec. 1996, § 36. Parterne i en privat handel skal ikke af den  

 grund tilmelde sig registret over oplysningspligtige, men handlen skal  

 indberettes på en særskilt blanket, som kan rekvireres hos told- og  

 skatteregionerne.
Indberetning til Told- og Skattestyrelsen skal foretages  

 inden 15. jan. i året efter udløbet af det kalenderår, hvori dispositionen  

 har fundet sted, jf. bek. § 36, stk. 4.
 Oplysningspligten gælder alle obligationer, herunder obligationer uden  

 pålydende renter og statsgældsbeviser.
Oplysningspligten omfatter tillige oplysninger til identifikation af  

 obligationer, der den 1. apr. 1990 eller senere er udstedt uden pålydende  

 rente, når erhververen er en person, og obligationerne er noteret på Københavns Fondsbørs.
Med overdragelse sidestilles overgang ved arv eller gave.
Dødsboer er  

 omfattet af oplysningspligten og skal således oplyse om salg eller arveudlæg  

 af obligationer.
Kun overdragelse til eje, men ikke til sikkerhed, er  

 omfattet af oplysningspligten.
A.L.2.8.6 Fritagelse for oplysningspligten Overdragelse mellem registrerede oplysningspligtige, overdragelse til en  

 registreret oplysningspligtig af udtrukne obligationer med henblik på  

 indfrielse, overdragelse mellem registrerede oplysningspligtige og skattefri  

 institutioner, som er nævnt i SEL § 3, stk. 1, samt overdragelse mellem  

 registrerede oplysningspligtige og forsikringsselskaber, anerkendte  

 arbejdsløshedskasser eller pensionskasser er fritaget for oplysningspligt.  

 Det samme gælder overdragelse til og fra obligationsbeholdninger, når disse  

 er anbragt i en opsparing i pensionsøjemed.
En bank, der udbød egne obligationer til nytegning i perioden 10.-24.  

 sept. 1981, fandt at dette forhold ikke var omfattet af oplysningspligten i  

 medfør af SKL bestemmelser om overdragelse af obligationer.
De pågældende  

 obligationer udstedtes den 1. okt. 1981 fra hvilken dato de forrentedes,  

 hvorfor der ikke ville opstå rentekrav knyttet til obligationerne, idet den  

 første rentekupon forfaldt 1. apr. 1982.
 Skattedepartementet fandt, at nytegningen var omfattet af  

 oplysningspligten i SKL § 10 A-10 B, men efter omstændighederne fritog man  

 banken for oplysningspligten vedrørende nytegning i den anførte periode.
A.L.2.8.7 Finansielle aktiver i udlandet Skatteministeriet administrerer de tidligere bestemmelser i  

 valutabekendtgørelsen.
Reglerne vedrørende finansielle aktiver i udlandet  

 fremgår af SKL §§ 11A-D..
Skattekontrolreglerne går ud på, at fysiske og juridiske personer, der er  

 skattepligtige her til landet skal afgive erklæring til told-og  

 skattemyndighederne ved oprettelse af indskudskonti, værdipapirdepoter eller  

 ved tegning af livs- eller pensionsforsikring i udlandet.
Der skal endvidere  

 afgives anmeldelse af ydede gaver til en værdi af over 60.000 kr.
 Der henvises til reglerne om erklæringspligt afsnit A.L.4.
A.L.2.9 Oplysningspligt vedrørende finansielle kontrakter og aftaler  

 omfattet af kursgevinstlovens § 29 Ifølge SKL § 10 B, stk. 2, jf. bek. nr. 1251 af 13. dec. 1996, § 34, stk.  

 2, er indgåelse af aftaler om eller overdragelse af finansielle kontrakter  

 omfattet af indberetningspligten.
 Reglerne betyder, at der skal ske indberetning til skattevæsenet om de  

 finansielle kontrakter og aftaler, der er omfattet af KGL § 29.
Indberetningspligten omfatter de finansielle kontrakter og aftaler, - Hvor den ene part er en person, en erhvervsdrivende person eller en  

 person, der gennem deltagelse i et sameje hæfter direkte for  

 kontrakten/aftalen (interessentskaber, kommanditselskaber eller lign.).
 - Der foretages uden for en pensionspuljeordning, rateopsparing eller en  

 opsparing i pensionsøjemed, jf. bek. nr 1251 af 13. dec. 1996, § 7.
 Det skal dog bemærkes, at indskydes/overføres en finansiel kontrakt/aftale  

 til en ratepension i pensionsøjemed eller en opsparing i pensionsøjemed, der  

 er omfattet af pensionsbeskatningsloven, sidestilles dette med afståelse,  

 uanset at der ikke sker navneændring.
 - Der erhverves/afstås ved gave, arv eller arveforskud, når erhververen  

 ikke succederer i overdragerens skattemæssige stilling.
Der henvises til Told- og Skattestyrelsens vejledning om indberetning af  

 finansielle kontrakter- og aftaler mv.
Vejledningen indeholder de nærmere  

 retningslinier for indberetningen.
A.L.2.9.1 Hvilke finansielle kontrakter og aftaler er omfattet af  

 kursgevinstloven? Gevinster og tab på terminskontrakter og aftaler om køberetter og  

 salgsretter skal som udgangspunkt medregnes til den skattepligtige indkomst,  

 jf.
KGL § 29.
 Såvel børsnoterede som ikke-børsnoterede kontrakter er omfattet, ligesom  

 det er uden betydning, om der foreligger en skriftlig eller mundtlig aftale.
 Ved en terminskontrakt forstås en pligt til at købe/sælge et aktiv eller  

 en gældsforpligtelse til en på forhånd fastsat pris, men karakteriseret ved,  

 at afviklingen af kontrakten finder sted efter aftaletidspunktet.
 Som terminskontrakt betragtes ikke aftaler, hvor afviklingstidspunktet  

 ligger senere end aftaletidspunktet, når afviklingen finder sted inden for  

 den afviklingsfrist, der på området anses for at være sædvanlig.
 Ved en aftale om en købe-/salgsret forstås retten, men ikke pligten, til  

 at købe henholdsvis sælge et aktiv eller passiv til en på forhånd aftalt pris  

 inden for en bestemt frist.
 Som terminskontrakt eller aftale om en købe-/salgsret betrages også  

 aftaler, der kan opfyldes ved afregning af en difference mellem den på  

 forhånd aftalte pris og en pris beregnet efter kontraktens indhold.
 En terminskontrakt eller en aftale kan enten basere sig på håndgribeligt  

 aktiv (fx valuta, fordring, aktie eller vare) eller på et indeks, en rente,  

 en gældsforpligtelse eller lignende.
 Det bemærkes, at terminskontrakter og aftaler, der er sammensat af  

 ovennævnte kontrakt- og aftaletyper, fx. en aftale om en køberet til en  

 terminskontrakt, er omfattet af kursgevinstlovens regler.
Ved en aktiebaseret kontrakt forstås en ret eller pligt til at afstå eller  

 erhverve aktier mv. omfattet af aktieavancebeskatningsloven.
Aktiebegrebet  

 omfatter herefter - ud over aktier - anparter i anpartsselskaber,  

 andelsbeviser og lignende værdipapirer samt tegningsretter og konvertible  

 obligationer.
En aktiebaseret kontrakt kan være en kontrakt eller aftale, der er baseret  

 på en børsnoteret aktie, et aktieindeks, eller som i øvrigt indeholder et  

 væsentligt aktieelement.
KGL § 30 nævner de kontrakts- og aftaletyper, der er  

 undtaget fra beskat-ningsreglerne i KGL § 29 og dermed undtaget fra  

 indberetningspligten.
Opregningen er udtømmende.
 Det bemærkes, at de kontrakter og aftaler, der efter KGL § 30, stk. 1 til  

 5, ikke er omfattet af KGL § 29, stk. 1, behandles efter skattelovgivningens  

 almindelige regler.
 I det følgende er nævnt hvilke konkrete kontrakter- og aftaletyper der er  

 omfattet af § 30.
 1. Fast ejendom.
Aftaler vedrørende fast ejendom.
Sædvanlige slutsedler om overdragelse af  

 fast ejendom betragtes ikke som en finansiel kontrakt eller aftale efter KGL  

 kapitel 6 og 7, selv om slutsedler kan betragtes som terminskontraker.
 2. Aktietegningsretter.
 Tegningsretter til aktier mv., der omfattes af aktieavancebeskatningsloven  

 (ABL).
 3. Kurssikring.
 Det drejer sig om lånetageres salg eller køb af obligationer på termin  

 (eller futureskontrakt) i forbindelse med kurssikring ved optagelse,  

 refinansering, rentetilpasning eller indfrielse af realkreditlån eller  

 realkreditlignende lån.
Undtagelsen er dog betinget af, - at låntager ikke er et realkreditinstitut eller andet kreditinstitut  

 mv., hvor kontrakten er et led, i det pågældende instituts næringsvirksomhed  

 ved finansiering.
 - at kontrakten eller aftalen kun kan opfyldes ved levering, og at  

 levering rent faktisk finder sted.
 - at kontraktens eller aftalens parter forbliver de samme.
 4. Konverteringsretter.
 Konverteringsretter knyttet til obligationer, pantebreve, gældsbreve og  

 andre pengefordringer.
 5. Aftaler om køb og salg af aktier.
Undtagelsen er dog betinget af, - at kontrakten eller aftalen kun kan opfyldes ved levering, og at  

 levering rent faktisk finder sted.
 - at kontraktens eller aftalens parter forbliver de samme.
 - at der ikke er indgået modgående kontrakter eller forretninger.
 6. Valutakontrakter (integrerede forretninger).
 Valutakontrakter i forbindelse med køb og salg af værdipapirer i fremmed  

 valuta, når valutakontraktens løbetid svarer til sædvanlig afviklingstid for  

 handel med de værdipapirer, som valutkontrakten vedrører.
Undtagelser er dog betinget af, - at kontrakten eller aftalen kun kan opfyldes ved levering, at at  

 levering rent faktisk finder sted.
 - at kontraktens eller aftalens parter forbliver de samme.
 - at der ikke er indgået modgående kontrakter eller forretninger..
 7. Sædvanlige aftaler.
 Sædvanlige aftaler om levering af varer og andre aktiver samt  

 tjenesteydelser til privat brug eller til brug i modtagerens virksomhed eller  

 som produkt af egen virksomhed samt valutakontrakter indgået i forbindelse  

 hermed, når kontrakterne ikke er noteret på en børs.
Det er dog en betingelse for undtagelsen, - at der ikke er indgået modgående kontrakter eller forretninger.
- at den skattepligtige ikke udøver næring ved køb og salg af fordringer  

 og finansielle kontrakter eller driver næringsvirksomhed ved finansiering 8. Virksomhedsafståelse.
 Aftaler om hel eller delvis afsåelse af virksomhed og andele af en  

 virksomhed.
Undtagelsen er dog betinget af, - at kontrakten eller aftalen kun kan opfyldes ved levering, og at  

 levering rent faktisk finder sted.
 - at kontraktens eller aftalens parter forbliver de samme.
Yderligere begrænsninger i indberetningspligten I bek nr. 1251 af 13. dec. 1996 om indberetningspligter m.v. efter SKL, §§  

 32 og 38, er nævnt en række dispositioner, der er undtaget fra  

 indberetningspligt.
Dette gælder typisk dispositioner mellem to  

 indberetningspligtige.
A.L.2.9.2 Hvem er pålagt anmeldelses- og indberetningspligt? Efter SKL bestemmelser er anmeldelses- og indberetningspligten pålagt  

 fysiske og juridiske personer, der er hjemmehørende her i landet, eller som  

 driver virksomhed fra et fast driftsted her i landet, bortset fra de i bek.  

 nr. 1251 af 13. dec. 1996, § 5, nævnte.
Specifikt for finansielle kontrakter og aftaler m.v. jf.
SKL § 10 B, stk.  

 2, er der anmeldelses/indberetningspligt for den, der som led i sit erhverv  

 handler med eller formidler overdragelse, eller har det som sit erhverv at  

 indgå aftaler med finansielle kontrakter og aftaler.
Men også privat indgåede  

 kontrakter og aftaler er omfattet af indberetningspligten.
 Indgås (A) eller Overdrages (B) finansielle kontrakter eller aftaler  

 mellem parter, hvoraf ingen har det som sit erhverv at handle eller formidle  

 værdipapirer og kontrakter, skal indberetninger vedrørende:
 A:Indgåede aftaler/kontrakter foretages af alle aftaleparter (eventuelt af  

 én aftalepart efter skriftlig bemyndigelse fra de øvrige  

 aftaleparter).
 B: Overdragelse af kontrakter mv. foretages af den part, der erhverver  

 kontrakten mv.
 Overdrages eller indgås aftaler om kontrakter mellem en udlænding og en  

 indlænding, der ikke er indberetningspligtig som følge af erhverv med handel  

 og formidling af værdipapirer eller kontrakter, og formidles overdragelsen  

 eller aftalen ikke af en sådan indberetningspligtig, påhviler  

 indberetningspligten indlændingen.
 Som indlænding anses i denne sammenhæng fysiske eller juridiske personer,  

 der er hjemmehørende her i landet, eller som driver virksomhed fra et fast  

 driftsted her i landet.
A.L.2.9.3 Hvad indebærer indberetningspligten? De indberetningspligtige skal hvert år uden opfordring foretage  

 indberetning til Told- og Skattestyrelsen af de i indberetningsvejledningen  

 nævnte data for de personer (indlændinge som udlændinge) - herunder  

 erhvervsdrivende personer og personer, der gennem deltagelse i et sameje  

 hæfter direkte for kontrakten/aftalen (interessentskaber eller lignende) -  

 med hvem der er aftalt indgåelse af eller overdragelse til af finansielle  

 kontrakter og aftaler, der efter punkt 2.9.1 er omfattet af  

 indberetningspligten.
 Pligten til at foretage indberetning om indgåelse af aftaler om  

 kontrakter, jf. § 34, stk 2 i bek. nr. 1251 af 13. dec. 1996, omfatter efter  

 samme bekendtgørelses § 37 også pligt til, at foretage indberetning om  

 ændring af tidligere indgåede kontrakter og aftaler, herunder aftaler om  

 forlængelse af et kontraktforhold.
En kontrakt anses for realiseret og en ny kontrakt for indgået, hvis et  

 eller flere af kontraktvilkårene ændres.
Dette er ligeledes tilfældet, hvis  

 f.eks.en eksisterende valutaterminskontrakt omlægges til en anden valuta.
 Der påhviler den indberetningspligtige en pligt - jf. § 39 i bek. nr. 1251  

 af 13. dec. 1996 - til at underrette den, som indberetningen angår, om det,  

 der er indberettet til skattemyndighederne.
 Ophører den indberetningspligtige med at udøve den virksomhed, der  

 begrunder indberetningspligten, skal endnu ikke indberettede oplysninger  

 indsendes til Told- og Skattestyrelsen inden 10 dage efter ophør.
 Pligt til at opbevare grundlaget for de foretagne indberet ninger mm.
 Den, der som led i sin virksomhed er omfattet af indberetningspligten, har  

 pligt til i 5 år at opbevare grundlaget for de oplysninger,der skal  

 indberettes.
Er den indberetningspligtige i øvrigt bogførings- eller regnskabspligtig,  

 og indgår de oplysninger, der skal indberettes, i dette regnskab, skal  

 regnskabet tillige tilrettelægges således, at de indberettede oplysninger kan  

 afstemmes med regnskabet, jf.
SKL § 6 A.
De statslige told- og skattemyndigheder har ret til indsigt i det  

 materiale der danner grundlag for de oplysninger, der indberettes, jf.
SKL §  

 6 A, stk. 2.
A.L.2.9.4 Tidsfrister Indberetning til Told- og Skattestyrelsen skal foretages senest den 20.  

 jan. i året efter udløbet af det kalenderår, hvori dispositionen har fundet  

 sted eller, hvis denne er en lørdag eller søndag, senest den følgende mandag.
 For private aftaler om indgåelse eller overdragelse af terminskontrakter,  

 køberetter og salgsretter skal indberetning, jf. § 36, stk.4, i bek. nr. 1251  

 af 13. dec. 1996, foretages inden den 15. jan. i året efter udløbet af det  

 kalenderår, hvori dispositionen har fundet sted.
 Vedrørende pligten til at underrette investorerne om, hvad der er  

 indberettet til Told- og Skattestyrelsen, er seneste frist 1. feb.i året  

 efter udløbet af det kalenderår, som indberetningen angår.
A.L.2.10 Kontingenter til faglige foreninger Faglige foreninger har pligt til hvert år at indberette de for det  

 foregående kalenderår modtagne indbetalinger fra medlemmer til told- og  

 skattemyndighederne, jf.
SKL § 8 T.
Indberetning skal foretages senest den  

 20. jan, jf.
 SKL § 9 A.
Den, hvorom indberetning skal foretages, har pligt til at oplyse den  

 indberetningspligtige sin identitet, jf.
SKL § 8 T, og § 4 i bek. nr. 1251 af  

 13. dec. 1996. Den indberetningspligtige skal inden den 1. februar i  

 indberetningsåret underrette det enkelte medlem om de til skattemyndighederne  

 indberettede oplysninger, jf.
SKL § 8 T, stk. 4.
 Indberetningspligten omfatter alene kontingenter, der er  

 fradragsberettigede efter LL § 13, stk. 1, jf. bek. § 28, stk. 1. Anvendes en  

 del af kontingentet af foreningen på en sådan måde, at medlemmet kan vælge at  

 fradrage kontingentet efter PSL § 3, stk. 2, nr. 1, indberettes denne del af  

 kontingentet særskilt, jf. bek. § 28, stk. 2. Anvendes en del af kontingentet  

 til præmie til gruppelivsforsikring som nævnt i PBL § 56, stk. 4, oplyses  

 dette i indberetningen, jf. bek. § 28, stk. 3.
Det enkelte fagforeningsmedlem kan inden kalenderårets udgang pålægge  

 foreningen ikke at foretage indberetning, jf.
SKL § 8 T, stk. 1, sidste pkt.
 Fravælges en sådan indberetning, fortaber medlemmet retten til fradrag for  

 kontingentudgiften efter LL § 13, stk. 2.
Kontingenter til arbejdsløshedskasser Der er endvidere pligt til for arbejdsløshedskasser, der er godkendt i  

 henhold til lov om arbejdsformidling og arbejdsløshedsforsikring mv., at  

 foretage indberetning om modtagne indbetalinger fra medlemmer, jf.
SKL § 8 U.
 Om fradrag vedrørende kontingenter mv. i henhold til LL § 13, jf. afsnit  

 A.F.1.16.
 A.L.2.11 Investeringsforeningspapirer mv.
 Der er indført en obligatorisk indberetningspligt vedrørende  

 investeringsforeningspapirer.
 Reglerne fremgår af SKL §§ 10 A og 10 B samt bek. nr. 1251 af 13. dec.  

 1996, kap. 11 og 12. Der henvises til Told- og Skattestyrelsens vejledning om  

 indberetning af udlodning/tilskrivning - afhændelse/hævning m.m fra  

 investeringsforeninger.
Generelt Der sondres ved indberetningen mellem certifikatudstedende  

 investeringsforeninger og ikke-certifikatudstedende investeringsforeninger  

 (kontoførende investeringsforeninger).
Certifikatudstedende investeringsforeninger - akkumulerende og udloddende  

 investeringsforeninger - udsteder omsættelige beviser for medlemmernes  

 indskud.
Certifikaterne skal fremtræde som særskilte dokumenter med bestemt  

 pålydende.
Investeringsforeningsbevisets ejer bliver således lodtagende i  

 foreningens formue i forhold til investeringsbevisets pålydende.
 Om begrænsninger i indberetningspligten, se bek. §§ 32 og 38.
 Udlodninger fra akkumulerende investeringsforeninger beskattes hos  

 personer som aktieindkomst.
Udlodninger fra udloddende investeringsforeninger beskattes hos personer  

 som henholdsvis aktieindkomst eller kapitalindkomst alt afhængig af den  

 værdipapirtype, der danner grundlag for udlodningen.
Kursgevinster på  

 blåstemplede obligationer er skattefri.
Kontoførende investeringsforeninger er i modsætning til  

 certifikatudstedende investeringsforeninger ikke selvstændige  

 skattesubjekter.
Medlemmerne af disse foreninger er direkte skattepligtige af  

 foreningens indtægter.
 Udlodninger fra kontoførende investeringsforeninger beskattes hos personer  

 efter samme princip som nævnt for udloddende investeringsforeninger.
A.L.2.11.1 Skattekontrollovens § 10 A Indberetning af Udlodning/  

 tilskrivning af renter Ifølge SKL § 10 A skal den indberetningspligtige for fysiske og juridiske  

 personer oplyse om indfrielse af udbyttekuponer vedrørende  

 investeringsbeviser i certifikatudstedende investeringsforeninger samt om  

 tilskrivning eller forfald af renter og udbytter mv. i kontoførende  

 investeringsforeninger.
Indberetningen skal udover identifikationsoplysninger indeholde oplysning  

 om størrelsen af årets udbytte før skat samt for børsnoterede værdipapirer  

 eller VP-registrerede værdipapirer kursværdi ved årets udgang.
For  

 kontoførende investeringsforeninger skal oplyses om indestående ved udgang af  

 kalenderåret.
 Specielt gælder for beviser i indenlandske investeringsforeninger,  

 herunder konti i indenlandske kontoførende investeringsforeninger, at  

 indberetningn desuden skal indeholde oplysning om størrelsen af udbytte før  

 skat, fordelt på hhv. kapitalindkomst, aktieindkomst og skattefrit udbytte.
A.L.2.11.2 Hvem påhviler indberetningspligten Indberetningspligten påhviler som udgangspunkt kontoføreren eller  

 depositaren.
Er værdipapiret ikke deponeret eller kontoført her i landet og  

 indfries udbyttekravet af et pengeinstitut eller anden indløser, påhviler  

 indberetningspligten denne (Skrankeindløseren). Udbetales afkast direkte til  

 medlemmet fra en investeringsforening her i landet påhviler  

 indberetningspligten foreningen.
 Både danske og udenlandske investeringsforeninger, herunder kontoførende  

 investeringsforeninger er omfattet af ordningen.
 Investeringsforeninger er pligtige til at give den, der er  

 indberetningspligtig vedrørende et medlems mellemværende med foreningen, de  

 oplysninger, der er nødvendige for at indberetningspligten kan opfyldes, jf.  

 bek. § 33.
A.L.2.11.3 Overdragelse/ hævning Ifølge SKL. § 10 B er der oplysningspligt vedrørende overdragelse af  

 investeringsbeviser og udbyttekuponer samt hel eller delvis hævning af  

 indestående i kontoførende investeringsforeninger.
Oplysningspligten påhviler den, der som led i sit erhverv handler med  

 eller formidler overdragelsen, hhv. erhververen eller overdrageren.
Oplysning  

 om hævning fra en kontoførende investeringsforening skal oplyses af  

 foreningen.
 Specifikt gælder ved overdragelse af investeringsforeningspapirer, at også  

 overdragelse mellem private er omfattet af oplysningspligten, jf. bek. § 36.
 I disse situationer skal indberetning foretages inden 15. jan. i året  

 efter udløbet af det kalenderår, hvori dispositionen har fundet sted.
 Der skal ikke foretages indberetning om investeringsforeningspapirer, der  

 er anbragt i en rateopsparingsordning eller en opsparing i pensionsøjemed,  

 jf. bek. § 7.
A.L.3 Oplysningspligt efter opfordring A.L.3.1 Tavshedspligt - generelt I det omfang oplysningspligten er omfattet af skattekontrollovens  

 bestemmelser, kan den, der pålægges oplysningspligten, ikke påberåbe sig  

 tavshedspligt, medmindre den pågældende oplysning er omfattet af en særlig  

 hemmelig-holdelsespligt, som fx.
Danmarks Statistik og Værdipapircentralen.
A.L.3.2 Regnskabsmateriale mv.
SKL § 6 Enhver erhvervsdrivende, som er regnskabs- eller bogføringspligtig efter  

 bogføringsloven eller som er pålagt regnskabspligt efter SKL § 3, stk. 1,  

 skal vedlægge selvangivelsen et årsregnskab, der opfylder de i bekendtgørelse  

 nr. 141 af 26. feb. 1992 stillede skattemæssige krav til regnskabsgrundlaget  

 og årsregnskabet og *bekendtgørelse nr. 1149 af 13. dec. 1996 om ændring af  

 bekendtgørelse om skattemæssige krav til regnskabsgrundlaget og  

 årsregnskabet.* Ifølge SKL § 6, stk. 1, har erhvervsdrivende, der fører regnskab, pligt  

 til på begæring at indsende regnskabsmateriale med bilag for såvel tidligere  

 som for det løbende regnskabsår.
Samme pligt påhviler selskaber, foreninger,  

 korporationer, stiftelser, legater og selvejende institutioner, hvad enten de  

 er erhvervsdrivende eller ikke og uanset, om de er skattepligtige eller ej.
Udover det egentlige regnskabsmateriale med bilag kan også kræves indsendt  

 »andre dokumenter, der kan have betydning for skatteligningen, herunder  

 for afgørelsen af skattepligt.« Som eksempler på sådanne dokumenter  

 nævner bemærkningerne til lovforslaget »korrespondance, kontrakter,  

 revisionsbemærkninger og kalkulationer«.
Opregningen er således ikke  

 udtømmende.
Også bilagsmateriale, der ikke er det direkte grundlag for  

 posteringerne i bogholderiet, men som kan tjene til at dokumentere eller  

 sandsynliggøre disse, kan kræves indsendt.
Skattemyndighederne anses således for berettiget til at forlange  

 aktionær-/ anpartshaveroverenskomster udleveret til gennemsyn, ligesom  

 selskabets revisionsprotokoller også anses for at være »andre  

 dokumenter, der kan have betydning for skatteligningen, herunder for  

 afgørelsen af skattepligt.« Aktionær- og anpartshaverfortegnelser anses ligeledes for »andre  

 dokumenter«, og skattemyndighederne er berettiget til at kræve disse  

 fortegnelser udleveret.
 Med hensyn til bestyrelsens forhandlingsprotokol må spørgsmålet alt efter  

 omstændighederne antages i almindelighed at kunne løses ved, at myndighederne  

 forsynes med en bekræftet udskrift af forhandlingsprotokollen vedrørende  

 punkter af betydning for skatteligningen.
*Pligten til at indsende regnskabsmateriale m.v. omfatter også  

 erhvervsdrivende, som faktisk fører regnskab uden at være forpligtet dertil,  

 jf.
SKL § 6, stk. 1.* Udenlandsk regnskabsmateriale mv.
Pligten efter § 6, stk. 1, gælder også for virksomhed i udlandet og på  

 Færøerne eller i Grønland, som den skattepligtige ejer eller deltager i, og  

 påhviler såvel fuldt som begrænset skattepligtige, jf.
SKL § 6, stk. 2.
»Bilag« Ved »bilag«, herunder originalbilag, forstås i praksis de  

 dokumenter, hvorefter de enkelte grundposteringer foretages i selve  

 bogholderiet.
De til grund for f.eks. en håndværksmesters salgsfakturaer  

 foreliggende opgørelser over anvendt arbejdstid i form af ugesedler,  

 timesedler eller lignende og opgørelse over anvendt materiale i form af  

 rekvisitioner, følgesedler eller lignende skal således indsendes på begæring.
Opbevares regnskabsmaterialet på mikrofilm, elektronisk medie eller anden  

 lignende måde, kan en offentlig myndighed, i det omfang den er berettiget til  

 at kræve oplysninger om en virksomheds bogføring, forlange, at den  

 bogføringspligtige vederlagsfrit stiller alt, hvad der er nødvendigt til  

 fremfinding og læsning af regnskabsmaterialet til disposition.
Endvidere kan  

 myndigheden forlange, at aftryk af regnskabsmaterialet leveres i almindelig  

 læsbar form uden vederlag, jf.
Erhvervs- og Selskabsstyrelsens bekendtgørelse  

 nr. 598 af 21. aug. 1990. I sådanne tilfælde må en undersøgelse af  

 regnskabsmaterialet normalt foretages på stedet, jf.
SKL § 6, stk. 4 og 8.
*Bestemmelsen i SKL § 6, stk. 8, indebærer, at skattemyndighederne har en  

 elektronisk adgang til regnskabsoplysninger m.v., d.v.s. at  

 skattemyndighederne kan koble sig direkte på virksomhedens edb-anlæg, og  

 virksomheden kan ikke henvise skattemyndighederne til at få oplysningerne  

 alene i klarskrift.* Krydsrevision Materialet kan kræves indsendt, hvis det har betydning for  

 »skatteligningen«.
Med anvendelsen af ordet »skatteligning« er tilsigtet at fjerne  

 den tvivl der har været om, hvorvidt de skattelignende myndigheder har adgang  

 til at bruge de oplysninger, som fremkommer ved gennemgangen af indhentet  

 regnskabsmateriale mv., ved kontrollen med andre skatteyderes  

 skatteansættelse.
Udover at give hjemmel for at kræve dokumentation af  

 grundlaget for en skatteyders egen skatteansættelse giver bestemmelserne i §  

 6 således også mulighed for, at skattemyndighederne kan indsamle oplysninger  

 til brug ved kontrol med andre skatteydere.
 De skattelignende myndigheder er ikke pligtige at begrunde et krav om  

 indsendelse af dokumentationer efter SKL § 6, stk. 1, og kan afvise at afgive  

 erklæringer om, at oplysninger der fremkommer ved gennemgang af indkrævet  

 regnskabsmateriale, alene vil blive anvendt til kontrol af skatteyderens egen  

 skatteansættelse.
En sammenslutning af taxavognmænd, der bl.a. administrerede regningskørsel  

 for sine medlemmer, var efter det daværende Handelsministeriums udtalelse,  

 som bogføringspligtig i henhold til bogføringslovens § 1, stk. 1, litra A,  

 nr. 6, pligtig til at lade afregning af kunders kontokørsel hos medlemmerne  

 indgå i sit bogholderi.
Bilagsmaterialet vedrørende ind- og udbetalinger  

 skulle opbevares.
Skattedepartementet meddelte sammenslutningen, at den er  

 pligtig at indsende sit regnskabsmateriale med bilag til de skattelignende  

 myndigheder i henhold til bestemmelsen i SKL § 6, stk. 1, (Skd. 49.115).
Bestemmelserne i SKL § 6, stk. 1, indeholder ikke hjemmel til at forlange  

 udarbejdet særlige oversigter m.v., som ikke er krævet i anden lovgivning,  

 men alene hjemmel til at indkræve foreliggende materiale.
Såfremt en  

 erhversdrivende ikke efterkommer en anmodning om indsendelse af  

 regnskabsmateriale efter SKL § 6, stk. 1 og 2, afgør skatteministeren,  

 hvorvidt den pågældende er pligtig dertil, og om udleveringspligten skal  

 gennemtvinges ved pålæg af daglige bøder, jf.
SKL § 9, stk. 1. Denne  

 kompetence er udlagt til told- og skatteregionerne, Københavns Skatteforvaltning og Frederiksberg Skattedirektorat med klageadgang til Told- og Skattestyrelsen.
Også regnskabsmaterialet for det løbende år Skattemyndighederne har mulighed for ved en gennemgang af en skatteyders  

 regnskab for det afsluttede år at se, om de deri opførte balanceposter:  

 debitorer, kreditorer og varelager, passer med bogføringen for det løbende  

 år.
*Pligten til at indsende regnskabsmateriale m.v. gælder derfor også for  

 det løbende regnskabsår, jf.
SKL § 6, stk. 1, 1. pkt.* »Ingen tidsbegrænsning bagud« Regnskabs- og bogføringspligtige erhvervsdrivende er ifølge § 17 i  

 bogføringsbekendtgørelsen pligtige til at opbevare regnskabsmateriale i 5 år  

 efter udløbet af det pågældende regnskabsår.
F.s.v. angår konkursboer har det  

 det daværende Industriministerium udtalt, at der ikke er hjemmel til at  

 undtage disse fra opbevaringspligten i henhold til bogføringsloven.
Uanset denne begrænsede opbevaringspligt kan skattemyndighederne kræve  

 indsendt det regnskabsmateriale, som skatteyderen måtte have i behold, der er  

 ældre end 5 år.
Regnskabsmateriale må kun tilbageholdes så længe behandlingen  

 af sagen gør det påkrævet, og den erhvervsdrivendes begrundede anmodning om  

 adgang til regnskabsmaterialet bør så vidt muligt imødekommes af  

 skattemyndighederne.
Regnskabsmaterialet hos trediemand Beror regnskabsmaterialet hos tredjemand, skal den pågældende, selv om  

 denne har tilbageholdelsesret over materialet, udlevere det til  

 skattemyndighederne, som i så fald skal drage omsorg for, at materialet efter  

 afbenyttelsen tilbageleveres den pågældende trediemand, jf.
SKL § 6, stk. 1,  

 3. pkt.
*Tredjemands udleveringspligt omfatter alene den skattepligtiges  

 regnskabsmateriale og ikke materiale, der tilhører den pågældende tredjemand  

 som fx. revisors arbejdsnotater m.v.* Skønsmæssig ansættelse Efterkommes en begæring efter SKL § 6, stk. 1 eller 2, ikke, vil  

 indkomsten i henhold til SKL § 6, stk. 7, kunne ansættes skønsmæssigt,  

 såfremt de manglende oplysninger bevirker, at der ikke foreligger en behørig  

 selvangivelse.
Regnskab til andre myndigheder, f.eks. moms regnskabet I medfør af SKL § 6, stk. 3, skal »enhver erhvervsdrivende, som til  

 brug for andre offentlige myndigheder fører et regnskab, på begæring af  

 skattemyndighederne indsende regnskabet til disse«.
 Denne bestemmelse sigter først og fremmest på de særlige regnskabshæfter,  

 som skal føres af momsregistrerede virksomheder, der ikke fører  

 momsregnskabet i det almindelige bogholderi, men bestemmelsen er udformet  

 generelt med henblik på andre former for »specialregnskaber«.
*I det omfang der er indhentet regnskabsmateriale m.v. efter SKL § 6, stk.  

 1 - 3, skal skattemyndighederne underrette den skattepligtige om resultatet  

 af undersøgelsen, såfremt det modtagne materiale ikke giver anledning til  

 ansættelsesændringer.
Underretningen bør vejledende gives senest 3 måneder  

 efter materialets modtagelse.
Er undersøgelsen ikke afsluttet eller  

 ansættelsesændring ikke varslet inden dette tidspunkt, skal der orienteres  

 om, at undersøgelsen endnu ikke er afsluttet og om, at den skattepligtige vil  

 blive orienteret om resultatet af undersøgelsen, når denne er afsluttet.* Gennemgang af regnskabsmateriale mv. på stedet Ifølge SKL § 6, stk. 4, er enhver erhvervsdrivende, der fører regnskab,  

 hvad enten han ifølge lovgivningen er regnskabspligtig eller ej, pligtig at  

 give skattemyndighederne adgang til på stedet at gennemgå regnskabsmateriale  

 med bilag tilligemed andre dokumenter, der kan have betydning for  

 skatteligningen og foretage opgørelse af kassebeholdninger mv., når der er  

 rimelig grund dertil. *"På stedet" omfatter den erhvervsdrivendes  

 forretningslokaler, herunder lokaler hvori regnskabsmaterialet opbevares. * Opgørelse og vurdering af aktiver på stedet SKL § 6, stk. 5, hjemler skattemyndighederne ret til på stedet at foretage  

 opgørelse og vurdering af erhvervsdrivendes driftsmæssige aktiver, når der er  

 rimelig grund dertil.
Denne bestemmelse har særlig betydning for ligningen af  

 ikke-regnskabsførende erhvervsdrivende skatteydere, som f.eks.  

 ikke-bogføringspligtige landmænd, men også for mindre næringsdrivende med et  

 mere enkelt regnskabssystem kan det være af betydning, at skattemyndighederne  

 ved besøg hos den erhvervsdrivende kan skaffe sig en begrundet indsigt i en  

 skatteyders formueforhold, virksomhedens omsætning og overskud, såfremt  

 ansættelsen i mangel af fyldestgørende oplysninger om indkomst og formue må  

 ansættes skønsmæssigt. * Kontrol på stedet efter SKL § 6, stk. 5, omfatter dog også bogførings- eller regnskabspligtige  

 erhvervsdrivendes personer efter stk. 4.* Undersøgelse kan aftales Skattemyndighederne kan træffe aftale med en skatteyder om, at en  

 undersøgelse af regnskabsmaterialet mv. foretages på forretningsstedet eller  

 på bopælen.
Arbejdsgiverkontrol efter KSL § 86, skattekontrol efter SKL § 6 ,  

 momskontrol efter momslovens § 74 og kontrol efter AMB § 14 kan gennemføres  

 ved samme kontrolbesøg.
Samtidig arbejdsgiver-, skatte- og momskontrol  

 (samordnet virksomhedskontrol) skal som hovedregel baseres på en aftale med  

 skatteyderen om, at kontrolbesøget med hjemmel i SKL § 6, stk. 4 og 5, KSL §  

 86 og momslovens § 74, stk. 1, og AMB § 14 omfatter både arbejdsgiver-,  

 skatte- og momskontrol m.v.
Retningslinier for gennemførelse af uanmeldt eftersyn Der er ikke i medfør af SKL § 6, stk. 6, af skatteministeren fastsat  

 nærmere regler vedrørende praktiseringen af § 6, stk. 1-5, eller truffet  

 aftale med justitsministeren om regler for politiets bistand ved  

 gennemførelsen af undersøgelser m.v. efter stk. 4 og 5.
 Lovbestemmelsen praktiseres efter følgende retningslinier:
a.
Beslutningen om, at der skal foretages et uanmeldt eftersyn træffes af:
Chefen for den kommunale skatteforvaltning, Told- og Skattestyrelsen eller  

 told- og skatteregionerne.
Den kommunale skatteforvaltning bør underette  

 told- og skatteregionen om uanmeldt kontrolbesøg.
For så vidt angår anmodning  

 om politiets bistand, træffer told- og skatteregionerne afgørelse herom.
For Købenbenhavns og Frederiksbergs vedkommende skatteforvaltningen og  

 skattedirektoratet.
b.
Uanmeldte besøg bør være undtagelsen.
Der skal foreligge særlige  

 omstændigheder, for at man ikke på forhånd træffer aftale med en  

 erhvervsdrivende om tidspunktet for en gennemgang af regnskabsmateriale mv.  

 på stedet.
c.
Der skal foreligge en helt ekstraordinær situation for at politiet skal  

 være med fra besøgets start.
Det må forudsættes, at der er en formodning om,  

 at adgang vil blive nægtet, eller at der på grund af kontrollens særlige  

 karakter opstå problemer, som kræver politiets tilstedeværelse.
d.
Ansvar for politiets tilkaldelse påhviler skattevæsenet (jf. pkt. a),  

 der stiller politiet den opgave, der skal løses.
e.
Politiets opgave er alene at overvinde fysiske hindringer for  

 kontrollens gennemførelse.
f.
Eftersyn skal foretages til mindst mulig gene for skatteyderen og  

 indenfor normal forretningstid.
g.
Kontrollen skal foretages af embedsmænd, der er forsynet med fornøden  

 legitimation.
Det må antages, at politiets bistand ikke kræver retskendelse, idet der er  

 tale dels om en kontrolbeføjelse uden for strafferetsplejen, dels at  

 politiets bistand er hjemlet direkte i bestemmelsen.
Antagelsen bekræftes af  

 en (utrykt) byretskendelse af 26. jan. 1989. Kæremålet til Vestre Landsret  

 blev af formelle grunde afvist af retten således, at spørgsmålet ikke er  

 realitetsbehandlet ved en højere retsinstans.
Det gælder dog under alle  

 omstændigheder, at retskendelse kan undlades, hvis formålet med undersøgelsen  

 ville forspildes, såfremt kendelse skulle afventes som f.eks. i tilfælde,  

 hvor eftersynet er led i en krydsrevision, jf. betænkning af den 28. feb.  

 1973 til lov om ændring af SKL (Folketingstidende 1972-73, tillæg B, spalte  

 743).
 Uanmeldt eftersyn med politiets bistand kan foretages uden, at der  

 foreligger mistanke om strafbare forhold, cfr. i det følgende om ransagning.
Ransagning Undersøgelse hos skatteydere kan endvidere foretages af politiet i henhold  

 til bestemmelserne i retsplejelovens §§ 794-800 om ransagning.
Det er en forudsætning herfor, at skatteyderen mistænkes for overtrædelse  

 af straffebestemmelserne i straffelovens § 289 eller i SKL.
Begæring om  

 politiets bistand til undersøgelsen i form af ransagning, fremsættes af  

 skattemyndighederne i medfør af SKL § 22.
 Ransagningen adskiller sig på følgende punkter fra den undersøgelse, som  

 af skattemyndighederne med assistance fra politiet foretages i medfør af SKL  

 § 6, stk. 4 og 5:
 a) Politiet leder ransagningen.
 b) Politiet yder under ransagningen en egentlig undersøgelsesmæssig  

 assistance, der går ud over bistand til overvindelse af fysiske hindringer  

 for undersøgelsen.
c) Ransagning kan kun foretages på skatteyders private bopæl, såfremt  

 dette udtrykkeligt fremgår af ransagningskendelsen.
Det samme gælder, hvis  

 ransagningen skal omfatte skatteyders advokats/revisors kontorlokaler.
 d) Ransagning er ensbetydende med en sigtelse for overtrædelse af  

 straffelovens § 289 eller skattekontrolloven m.v.
 Ransagning kan kun ske efter retskendelse, medmindre der foreligger  

 særlige forhold, som bevirker, at undersøgelsens øjemed ville forspildes,  

 hvis kendelse skulle afventes.
Kompetencen til at anmode om politiets bistand til den skattemæssige  

 undersøgelse er delegeret til told- og skatteregionerne samt Frederiksberg Skattedirektorat og Københavns Skatteforvaltning.
Indhentelse af oplysninger fra tredjemand *Er det ikke muligt at indhente oplysninger af væsentlig betydning for  

 skatteansættelsen, herunder for spørgsmålet om skattepligten og  

 skatteberegningen, fra den skattepligtige selv efter reglerne i SKL § 6, kan  

 skattemyndighederne med hjemmel i SKL §§ 8 C , D og G fremskaffe oplysninger  

 fra tredjemand.
Bestemmelserne finder ikke kun anvendelse ved kontrol af  

 tredjemands skattemæssige forhold, men tillige ved kontrol af de  

 oplysningspligtiges egne forhold.
Oplysningspligten efter SKL § 8 D og G må  

 som udgangspunkt kun pålægges, såfremt oplysningerne ikke kan fremskaffes fra  

 den skattepligtige selv, eller formålet med kontrollen ville forspildes,  

 såfremt oplysningerne skulle indhentes fra den skattepligtige selv.
Der må herved henses til, at de pågældende oplysninger er af væsentlig  

 betydning for skattemyndighederne, at den skattepligtige har et rimeligt krav  

 på, at tredjemand ikke unødigt inddrages i den skattepligtiges mellemværende  

 med skattemyndighederne og, at der ikke pålægges tredjemand omkostninger, som  

 ikke kan søges dækket hos den , hvorom oplysninger indfordres.
Spørgsmålet  

 afgøres dog konkret i hvert enkelt tilfælde af den pågældende  

 skattemyndighed.
Ved afgørelsen af om en oplysning skal rekvireres fra tredjemand, skal det  

 indgå, hvilken karakter den ønskede oplysning har.
Således må oplysninger som  

 nævnt i forvaltningslovens § 28, stk. 1, om enkeltpersoners rent private  

 forhold kun rekvireres, hvis et nødvendigt kontrolbehov ikke kan opfyldes på  

 anden måde.
 Pålæg af oplysningspligt efter SKL §§ 8 C,D eller G skal fremsættes  

 skriftligt over for den oplysningspligtige og være underskrevet af lederen af  

 den skattemyndighed , der rekvirerer oplysningerne, eller efter bemyndigelse  

 fra denne.
Pålæg af oplysningepligt efter SKL §§ 8 C,D og G er en forvaltningsakt  

 efter forvaltningslovens regler.
Pålægget skal derfor ledsages af en  

 klagevejledning og skal begrundes.
Begrundelsespligten vil dog ifølge sagens  

 natur normalt være opfyldt ved at henvise til den relevante  

 oplysningsbestemmelse.
Oplysningspligten efter SKL §§ 8 C,D og G kan i medfør af SKL § 9, stk. 1,  

 gennemtvinges ved pålæg af daglige bøder.
Kompetencen til at pålægge daglige  

 bøder er efter Sagudlægningsbekendtgørelsen henlagt til told- og  

 skatteregionerne , Frederiksberg Skattedirektorat og Københavns  

 Skatteforvaltning med klageadgang til Told- og Skattestyrelsen.* A.L.3.3 Erhvervsdrivendes indbyrdes omsætning Efter SKL § 8 C har enhver, der driver selvstændigt erhverv, pligt til at  

 give skattemyndighederne oplysning om den omsætning, vedkommende har haft med  

 andre erhvervsdrivende og om arbejder, vedkommende har udført for eller ladet  

 udføre hos andre erhvervsdrivende.
Sådanne oplysninger om navngivne erhvervsdrivende kan kræves af alle  

 skattemyndigheder.
For så vidt angår ikke navngivne erhvervsdrivende  

 forudsætter oplysningspligten et pålæg fra Ligningsrådet.
A.L.3.3.1 Kredsen af oplysningspligtige Oplysningspligtige er selvstændige erhvervsdrivende, herunder mæglere og  

 auktionsholdere.
Oplysningspligten for produktions-, indkøbs- og  

 salgsforeninger og lignende erhvervsorganisationer omfatter også  

 organisationernes mellemværender med medlemmer.
Det er en forudsætning, at såvel den, der afkræves oplysninger, som den,  

 hvorom oplysninger kræves, er erhvervsdrivende.
Det antages, at SKL § 8 C kan  

 anvendes over for pengeinstitutters indbyrdes omsætning.
A.L.3.3.2 Hvilke oplysninger? Der kan kræves oplysninger om arten af omsætningen eller arbejdet, omsatte  

 varemængder, vederlagets størrelse, tidspunktet for omsætningen eller  

 arbejdets udførelse og om, hvornår og hvorledes vederlaget er erlagt.
 Oplysninger kan kræves for en nærmere angivet periode og med oplysning om  

 mellemværendets størrelse ved begyndelsen og slutningen af perioden.
 SKL § 8 C omfatter også kontant salg.
 Oplysningspligten vedrørende omsætning mellem erhvervsdrivende gælder både  

 den erhvervsmæssige og den omsætning, der vedrører privatsfæren.
Oplysningspligten efter SKL § 8 C er udtømmende, jf.
SKL § 8 D, stk. 2.
*Indhentelse af oplysninger efter SKL § 8 C kræver, at der er en rimelig  

 grund dertil, d.v.s. en ligningsmæssig grund.* A.L.3.3.3 Oplysningernes tilgængelighed Efter praksis kan oplysninger efter SKL 8 C kræves uanset det besvær,  

 fremfindelsen medfører.
Denne praksis støttes på en HD, UfR 1960.332, hvorved  

 et slagteri blev pålagt at give oplysninger om navngivne kunders omsætning  

 med slagteriet, uanset at slagteriets regnskabssystem - der i øvrigt var  

 fuldt forsvarligt - var opbygget således, at pligten medførte en betydelig  

 arbejdsbyrde for slagteriet.
Tilsvarende har Skattedepartementet resolveret, at et selskab, hvis  

 bogføring skete på EDB-system, der gjorde det særdeles bekosteligt for  

 selskabet at meddele enkeltstående oplysninger, var pligtig at meddele de  

 skattelignende myndigheder oplysninger om dets omsætning med en navngiven  

 erhvervsdrivende.
I tilfælde, hvor det viser sig vanskeligt for den  

 erhvervsdrivende at fremskaffe oplysningerne, bør der i en vis udstrækning  

 tages hensyn hertil ved fastlæggelsen af, i hvilket omfang oplysninger skal  

 afgives.
A.L.3.4 Kredsen af oplys ningspligtige i medfør af SKL §8 D Oplysningspligtige efter SKL § 8 D er alle juridiske personer, herunder  

 offentlige myndigheder, bestyrelser eller anden øverste ledelse for  

 selskaber, kommanditselskaber, kommanditaktieselskaber, partrederier,  

 foreninger, stiftelser, legater og andre institutioner.
Ved ændring af  

 skattekontrolloven af 21. december 1994 blev pengeinstitutters  

 oplysningspligt efter anmodning overført fra SKL § 8 G til SKL § 8 D.
Oplysningspligten omfatter også interessentskaber, såfremt samtlige  

 interes-senter hver for sig er omfattet af SKL § 8 D.
Undtaget fra  

 oplysningspligten i SKL § 8 D er Danmarks Statistik og Værdipapircentralen.  

 Værdipapircentralen kan dog af de statslige told- og skattemyndigheder  

 afkræves oplysninger om, hvilket institut der er kontoførende for nærmere  

 angivne personer eller kontofører nærmere angivne papirer, jf.
SKL § 8 D,  

 stk. 3.
A.L.3.4.1 Oplysningspligtens omfang SKL § 8 D pålægger den nævnte kreds en oplysningspligt, der ligger ud  

 over, hvad der gælder ifølge lovens andre bestemmelser, idet pligten omfatter  

 alle oplysninger, når det må antages, at oplysningerne vil være af væsentlig  

 betydning for skatteligningen Erhvervsdrivende selskaber mv., foreninger, stiftelser, legater og andre  

 institutioner Ønskes oplysninger om erhvervsdrivendes indbyrdes omsætning - oplysninger  

 af samme art som de i SKL § 8 C nævnte - kan disse oplysninger ifølge SKL § 8 D, stk. 2, ikke kræves i videre omfang end hjemlet i SKL § 8 C .
 Erhvervsdrivende er således underlagt samme oplysningspligt, uanset i  

 hvilken form virksomheden drives.
A.L.3.4.2 Oplysninger om ikke navngivne personer Oplysningspligten i SKL § 8 D kræver kun Ligningsrådets godkendelse, når  

 der er tale om ikke navngivne personer.
 Oplysninger kan efter denne bestemmelse indkræves af enhver  

 skattemyndighed, når det drejer sig om oplysninger om navngivne personer.
Oplysninger hvert år i visse tilfælde I medfør af SKL § 8 D er der i en række tilfælde indhentet oplysninger,  

 der alene vedrørende ét eller flere indkomstår med henblik fx.  

 konkrete kontrolaktioner.
Af mere generel interesse er de tilfælde, hvor oplysninger er indkrævet  

 også for fremtiden, således at der på samme måde som ved oplysningspligt uden  

 opfordring indsendes oplysninger hvert år.
Disse tilfælde er for tiden:
 1. Domstolene er pålagt at meddele oplysning om honorarer udbetalt til  

 nævninge, domsmænd, sagkyndige retsmedlemmer og lægdommere i boligretterne.
 2. Jordbrugsdirektoratet er pålagt at meddele oplysning om tilskud, der  

 ydes i henhold til § 7 i lov om udlån til yngre landmænd m.v.
 3. Kommunerne er pålagt at meddele oplysning om diæter, der udbetales til  

 valgstyrere og tilforordnede vælgere.
 4. EU-direktoratet er pålagt at meddele oplysning om udbetalinger i medfør  

 af markedsordninger - markfrøstøtte mv.
 5. Statens Uddannelsesstøtte meddeler skattemyndighederne oplysninger om  

 udbetalte stipendier og om gæld og renter.
 6. Kongeriget Danmarks Hypotekbank og Finansforvaltning meddeler  

 skattemyndighederne oplysninger om eftergivelser af statslån ydet til husmænd  

 i medfør af statshusmandsloven af 1948 og om ændringer i tidligere givne  

 oplysninger.
 7. Sikringsstyrelsen meddeler oplysning om modtagere af visse udenlandske  

 pensioner, såfremt modtagerne tillige får udbetalt dansk folkepension.
 8. Praktiserende Lægers Organisation meddeler oplysning om udbetalte  

 understøttelser til pensionerede læger m.fl.
 9. Arbejdsformidlingskontorerne er pålagt at meddele oplysning om  

 udbetalte mobilitetsfremmende ydelser til arbejdssøgende.
 10. Dansk Landbrugs Grovvareselskab er pålagt at meddele oplysning om  

 beløb, der udbetales til medlemmer ved integration af lokalforeninger i DLG.
 11. Dyrlægernes Understøttelsesforening meddeler oplysning om udbetaling  

 af understøttelse til pensionerede dyrlæger.
 Oplysningssedlen kan i begrænset omfang anvendes ved afgivelse af  

 oplysninger efter SKL § 8 D.
A.L.3.4.3 Oplysningspligtens forhold til offentlige myndigheders tavsheds-  

 og hemmeligholdelsespligt Når offentlige myndigheder pålægges oplysningspligt efter SKL § 8 D, kan  

 pligten kollidere med særlige bestemmelser om hemmeligholdelsespligt.
SKL § 8 D fortrænger den generelle tavshedspligt, der påhviler alle  

 offentligt ansatte. *Det beror på en konkret fortolkning af den pågældende  

 tavshedspligtsbestemmelse, hvorvidt skattekontrollovens  

 oplysningsbestemmelser viger.* *Med hensyn til indhentelse af oplysninger fra andre offentlige  

 myndigheder, henvises i øvrigt til forvaltningslovens §§ 27 - 32.* Skatte- og afgiftsmyndighedernes indbyrdes udveksling af oplysninger SKL § 8 D begrænser ikke mulighederne for udveksling af oplysninger mellem  

 skattemyndighederne indbyrdes.
En sådan udveksling kan ske, hvad enten der er  

 tale om navngivne eller ikke navngivne skattepligtige.
Videregivelse af oplysninger til andre myndigheder *Ved videregivelse af oplysninger til andre myndigheder skal  

 tavshedspligtsbestemmmelsen i SSL § 37 iagttages.* Oplysninger om hovedaktionærforhold mv.
Ved ændring af skattekontrolloven af 21. december 1994 blev SKL § 8 D,  

 stk. 2-4 ophævet.
I stedet blev der ved SKL § 3 A indført en bestemmelse om,  

 at alle, der i et selskab som nævnt i SEL § 1, stk. 1, nr. 1 eller 2, ejer  

 mindst 25% af aktiekapitalen eller råder over mere end 50% af den samlede  

 stemmeværdi i selskabet senest en måned efter ejerrettens/råderettens  

 indtræden, skriftligt skal underrette selskabet om ejerens mv. identitet.
 Selskabet skal i medfør af SKL § 3 A, stk. 3, vedlægge selvangivelsen  

 oplysninger som nævnt i § 3 A, stk. 1 og 2.
Skattemyndighederne kan videregive de i medfør af denne bestemmelse  

 indhentede oplysninger, dog undtaget cpr.nr., til aktionærer i selskabet,  

 hvis de pågældende aktionærer ikke selv har adgang til disse oplysninger.
Det  

 er dog en forudsætning, at aktionæren enten har solgt eller afgivet tilbud om  

 salg af aktierne alene betinget af, at han ikke er omfattet af ABL § 11, stk.  

 2 og 3.
A.L.3.5 Pengeinstitutternes egne forhold Pengeinstitutter er for så vidt angår egne forhold undergivet samme  

 oplysningspligt som andre erhvervsdrivende/selskaber.
A.L.3.6 SKL § 8 G, stk. 1 Vekselerers m.fl. oplysningspligt I forbindelse med pengeinstitutters oplysningspligt efter anmodning blev  

 overført til SKL § 8 D, blev SKL § 8 G ændret således, at oplysningspligten  

 efter denne bestemmelse alene gælder vekselerer, advokater og andre  

 personligt erhvervsdrivende, der som led i deres virksomhed forvalter midler  

 eller udlåner penge.
De oplysninger, der kan kræves efter SKL § 8 G, skal  

 være af væsentlig betydning for skatteligningen.
De oplysninger, der kan  

 kræves, er udtømmende opregnet i stk,. 1.
 De oplysninger, der kan forlanges er følgende:
 1) Kunders indskud, lån, depot eller boks.
 2) Omsætning med eller for kunder af penge eller lignende og af kredit  

 midler og værdipapirer.
 3) Aftaler med eller for kunder om terminskontrakter samt købe- og  

 salgsretter.
 4) Besørgelse af udbetalinger og modtagelse af indbetalinger.
 5) Ydelse af garantier.
Beføjelsen til at indfordre oplysninger efter SKL § 8 G, stk. 1, omfatter  

 alle skattemyndigheder, når det drejer sig om navngivne personer.
Oplysninger  

 om ikke navngivne personer, kan kun kræves efter Ligningsrådets bestemmelse.
A.L.3.7 Vederlag for opfyldelse af oplysningspligten De oplysningspligtige efter skattekontrolloven har som udgangspunkt ikke  

 krav på godtgørelse af de udgifter, der er forbundet med opfyldelse af  

 oplysningspligten.
Dog kan der i ganske særlige tilfælde vederlægges for fremskaffelse af  

 oplysninger , hvor det har været forbundet med betydelige omkostninger at  

 tilvejebringe de ønskede oplysninger.
Dette kan være tilfældet, hvor der er  

 udført et meget omfattende oplysningsarbejde, som har beslaglagt væsentlige  

 ressourcer, og sagens karakter har nødvendiggjort, at skattemyndighederne har  

 sat en snæver tidsramme for tilvejebringelsen af de pågældende oplysninger,  

 således at oplysningsarbejdet ikke har kunnet indpasses i virksomhedens  

 normale arbejdsrutiner, hvilket f.eks. har nødvendiggjort overarbejde for  

 virksomhedens personale.
Den oplysningspligtige kan ikke betinge sig  

 forhåndstilsagn om vederlag for opfyldelse af oplysningspligten.
Spørgsmålet om omkostningsdækning afgøres konkret i hvert enkelt tilfælde  

 af told- og skatteregionen.
Told- og skatteregionens afgørelse kan indbringes  

 for Told- og Skattestyrelsen.
4. Erklæringspligt A.L.4.1 Indskudskonti i udlandet Når der oprettes en indskudskonto i et pengeinstitut eller hos anden  

 kontofører i udlandet, skal kontohaver afgive en erklæring herom til de  

 statslige told-og skattemyndigheder, jf.
SKL § 11 A, stk.4. Der skal afgives  

 erklæring for hver enkelt konto, der oprettes.
 Indskudsbeviser udstedt af udenlandske pengeinstitutter m.v. sidestilles  

 med kontoindestående, når indskudsbeviset har en oprindelig løbetid på til og  

 med et år, og når der oprettes en konto hos udstederen, hvorpå bevisernes  

 pålydende værdi, forrentning og indfrielsesprovenu bogføres.
 Til dette formål findes en blanket for erklæring om erhvervsmæssig konto i  

 udlandet (Erklæring K for SE-registrerede), og en blanket for  

 ikke-erhvervsmæssig konto i udlandet (Erklæring K for ikke SE-registrerede).
Der er erklæringspligt, hvis man er skattepligtig her til landet af de  

 nævnte konti respektive indskudsbeviser eller afkast heraf.
Der er endvidere  

 erklæringspligt for personer, der efter oprettelse af indskudskonto i  

 udlandet bliver skattepligtige her til landet.
Statsanerkendte arbejdsløshedskasser, forsikringsselskaber,  

 investeringsfor-eninger, børsmæglerselskaber samt kreditinstitutter skal ikke  

 afgive erklæring.
Optræder en af disse som formidlere for investorer, er  

 investorerne selv erklæringspligtige.
På blanketten, hvorpå erklæring afgives, skal der gives en fuldmagt til Told-Skat til indseende i kontoen i det udenlandske pengeinstitut m.v.,  

 jf.
 SKL § 11A, stk.5, 1. punkt.
Er der tale om konto i pengeinstitut i udlandet skal blanketten indeholde/  

 vedlægges en tilsagnserklæring fra det udenlandske pengeinstitut m.v., hvori  

 det påtager sig hvert år af egen drift at sende oplysninger om kontoen til Told-Skat, jf.
SKL § 11A, stk.5, 2. punkt..
 Fuldmagt samt tilsagnserklæring fra det udenlandske pengeinstitut skal  

 ikke afgives, hvis kontohaveren:
- er SE-registreret, eller - er udsendt af den danske stat til tjeneste i udlandet og er fuldt  

 skattepligtig her til landet, eller - er samlevende ægtefælle med eller hjemmeboende barn af en, der er  

 udsendt af den danske stat til tjeneste i udlandet, og selv er fuldt  

 skattepligtig her til landet, eller - har oprettet kontoen før den 1. okt. 1988.
 Føres konto i udlandet hos anden kontofører skal kontohaveren selv  

 foretage den årlige indberetning til Told*Skat.
A.L.4.2 Værdipapirer i udlandet Værdipapirer, der ikke er registreret i Værdipapircentralen, skal  

 deponeres i et pengeinstitut, jf.
SKL § 11 B, stk.1.
Hvis deponeringen sker i udlandet, skal deponeringen ske i et udenlandsk  

 pengeinstitut eller hos udstederen af værdipapiret, jf.
SKL § 11B, stk.3.
Hvis værdipapiret alene eksisterer i form af registrering i en  

 værdipapircentral i udstedelseslandet, skal der ske en kontoføring igennem et  

 pengeinstitut, jf.
SKL § 11B, stk.3.
 Reglerne om pligten til deponering gælder således for:
- værdipapirer, der foreligger i fysisk form og ikke er udstedt på navn - værdipapirer, der alene eksisterer i form af registrering i en  

 værdipapircentral i udlandet - børsnoterede værdipapirer Der er ikke deponeringspligt for:
- aktier tilhørende personer, der ejer mindst 25% af aktiekapitalen i det  

 pågældende selskab - præmieobligationer Der skal afgives en erklæring til TOLD-SKAT om den foretagne  

 deponering/kontoføring, jf.
SKL § 11B, stk.4.
Der skal afgives erklæring for hvert depot.
Endvidere skal hver enkelt  

 afgive erklæring, hvis der er flere indehavere af depotet eller kontoen.
Tilsvarende gælder, hvor et pengeinstitut, børsmæglersselskab mv. optræder  

 på ejerens vegne.
Erklæringerne skal indsendes samlet til Told-Skat.
 Til dette formål findes en blanket (Erklæring V).
På denne erklæring skal det oplyses, hvilke værdipapirer der indlægges ved  

 depotets eller kontoens oprettelse.
Der skal ikke afgives erklæring på ny ved  

 ændring af depotet eller kontoen som følge af tilførsel af andre værdipapirer  

 eller udtagelse af de oprindelige eller senere indlagte værdipapirer.
 Der er erklæringspligt, hvis man er eller senere bliver skattepligtig her  

 til landet af de nævnte værdipapirer.
Statsanerkendte arbejdsløshedskasser, forsikringsselskaber,  

 investeringsforeninger, børsmæglerselskaber samt kreditinstitutter skal ikke  

 afgive erklæring.
Optræder en af disse som formidlere for investorer, er  

 investorerne selv erklæringspligtige.
På blanketten, hvorpå erklæringen afgives, skal der gives fuldmagt til Told-Skat til indseende i depotet respektive kontoen, jf.
SKL § 11B,  

 stk.5, 1. punkt.
 Endvidere skal blanketten indeholde/vedlægges en tilsagnserklæring fra  

 depositaren respektive kontoføreren, hvori denne påtager sig hvert år af egen  

 drift at sende oplysninger om depotet respektive kontoen til Told-Skat., jf.
 SKL § 11B, stk.5, 2. punkt.
A.L.4.3 Livs- eller pensionsforsikring Ejere af en livs- eller pensionsforsikring i et forsikringsselskab i  

 udlandet skal afgive en erklæring herom til Told-Skat, jf.
SKL § 11 C, stk.3.  

 Det samme gælder den, der efter ejerens død i henhold til bestemmelserne i  

 policen m.v. er berettiget til udbetaling af forsikringen.
 Til dette formål findes en blanket (Erklæring L).
Der skal ikke afgives erklæring ved begravelsesforsikringer og lignende,  

 der er baseret på, at afkastet stedse er negativt, og at et års indbetalinger  

 anvendes til samme års udbetalinger, således at ordningen ikke har nogen  

 kapitalværdistigning, jf.
SKL § 11C, stk.1.
 Der er erklæringspligt, når man er fuldt skattepligtig her til landet, når  

 man efter tegning af en livs- eller pensionsforsikring bliver fuldt  

 skattepligtig her til landet og endelig når man er fuldt skattepligtig her  

 til landet og i henhold til bestemmelserne i en police tegnet i et udenlandsk  

 forsikringsselskab af en nu afdød person, bliver berettiget til udbetaling af  

 forsikringen.
På blanketten, hvorpå erklæring afgives, skal der gives Told-Skat fuldmagt  

 til indseende i forsikringen i forsikringsselskabet i udlandet, jf.
SKL §  

 11C, stk. 4, 1. punkt..
Endvidere skal blanketten indeholde/vedlægges en tilsagnserklæring fra  

 forsikringsselskabet i udlandet, hvori dette påtager sig hvert år af egen  

 drift at sende oplysninger om forsikringen til Told-Skat, jf.
SKL § 11C, stk.  

 4, 2. punkt.
 Denne fuldmagt samt tilsagnserklæringen fra forsikringsselskabet i  

 udlandet er ikke nødvendig, hvis:
- forsikringen er tegnet før den 1. juli 1994 - hvis forsikringen ændres  

 efter dette tidspunkt, skal der dog afgives fuldmagt og indhentes  

 tilsagnserklæring fra forsikringsselskabet i udlandet - forsikringen er en livsforsikring, der alene kan komme til udbetaling i  

 tilfælde af den forsikredes død eller invaliditet inden forsikringstidens  

 aftalte udløbstidspunkt, såfremt dette aftalte tidspunkt ikke ligger senere  

 end første policedag efter den forsikredes fyldte 80 år, jf.
SKL § 11 C, stk.  

 4.
- forsikringen er en livsforsikring og er oprettet, mens forsikringstager  

 ikke er skattepligtig til Danmark, eller mens forsikringstager efter  

 bestemmelserne i en dobbeltbeskatningsoverenskomst er hjemmehørende i en  

 fremmed stat, Færøerne eller Grønland, jf.
SKL § 11C, stk.4,, såfremt Dispensation fra tilsagnserklæringspligten SKL §§ 11 A, stk. 7, 11 B, stk. 7 og 11 C, stk. 6 indeholder en mulighed  

 for fritagelse for kravet om tilsagnserklæring fra de udenlandske  

 pengeinstitutter, livsforsikringsselskaber mv. når særlige forhold begrunder,  

 at konto, depot mv. føres i udlandet/forsikringen tegnes i udlandet.
 Det er en forudsætning, at de udenlandske pengeinstitutter,  

 livsforsikringsselskaber mv. ikke ønsker eller efter landets lovgivning ikke  

 må påtage sig en indberetningsforpligtigelse.
 Gives dispensation er denne betinget af at ejeren sammen med den årlige  

 selvangivelse indsender dokumentation svarende til de oplysninger, der skulle  

 være afgivet af de udenlandske pengeinstitutter mv.
Told-Skat kan pålægge ejeren at ophæve konto, depot eller forsikring i de  

 tilfælde, hvor de ønskede oplysninger ikke indsendes rettidigt af de  

 udenlandske pengeinstitutter mv., og der ikke er meddelt dispensation fra  

 tilsagnserklæringspligten, jf.
SKl §§ 11A, stk.6, 11B, stk. 6 og 11C, stk. 5.
A.L.4.4 Gaver til personer i udlandet Hvis der ydes en gave til en værdi over 60.000 kr. til en person i  

 udlandet, der ikke er fuldt skattepligtig her i landet, skal gavegiver  

 anmelde dette til TOLD-SKAT, jf.
SKL § 11 D.
 Anmeldelse skal ske på det tidspunkt hvor gaven ydes.
 Til dette formål findes en blanket (Anmeldelse G).
 Erklæringsordningen administreres af Told- og Skatteregion Sønderborg.
5. Sanktioner - forsvarerbistand A.L.5.1 Skattetillæg Personskat Selvangives der ikke rettidigt, beregnes der i medfør af SKL § 5, stk.  

 1,et skattetillæg på 200 kr. for hver dag fristen overskrides, dog højst på  

 5.000 kr. i alt.
Skattetillægget tilfalder staten. *For fysiske personer,  

 hvis skattepligtige indkomst ikke overstiger bundfradraget for mellemskatten  

 efter PSL § 6 a (135.300 kr. - 1997), udgør skattetillægget 100 kr. pr. dag, dog  

 højst 2. 500 kr. i alt.
Efterfølgende forhøjelse eller nedsættelse af den  

 skattepligtige indkomst (> 135.300 kr. eller < 135.300 kr.) medfører en  

 regulering af skattetillægget.* Selvangivelsen anses for rettidigt indgivet, hvis den er kommet frem til  

 den kommunale skattemyndighed inden normal kontortids begyndelse dagen efter  

 fristdagen eller modtaget med postvæsenet ved den ordinære post dagen efter  

 fristdagen.
 Er selvangivelsesfristen eksempelvis tirsdag den 1., og er selvangivelsen  

 først kommet kommunen i hænde fredag den 4. ved den ordinære post, beregnes  

 et skattetillæg for den 2. og den 3., i alt 2 dage = 400 kr.
 Modtages selvangivelsen derimod mandag den 14. med den ordinære post,  

 beregnes et skattetillæg for i alt 10 dage (fredag den 11. inkl.) = 2.000 kr.
Der kan kun beregnes ét skattetillæg for én  

 selvangivelsespligtig for et indkomstår.
Tillægget udskrives på  

 årsopgørelsen.
 Er der indrømmet henstand med indgivelse af selvangivelsen, beregnes et  

 eventuelt skattetillæg fra den dag, hvortil henstand er givet.
Der beregnes ikke skattetillæg for fysiske personer, der er omfattet af  

 ordningen med den fortrykte selvangivelse. *Personer omfattet af ordningen  

 med den fortrykte selvangivelse afgrænses fra og med indkomståret 1996 efter,  

 om den pågældende får tilsendt en fortrykt selvangivelsesblanket.
De ændrere  

 regler i SKL § 4, stk. 1, om selvangivelsesfrister for fysiske personer har  

 virkning fra og med indkomståret 1997. For indkomståret 1996 gælder den  

 særlige ordning, at der for fysiske personer, der skal selvangive senest den  

 1. maj 1997, og som ikke har fået tilsendt en fortrykt selvangivelse, kun  

 pålignes skattetillæg, hvis selvangivelsesfristen den 1. juli 1997  

 overskrides, d.v.s. at skattetillæg beregnes fra den 1. juli.* Skattepligtige, der uden at have indsendt selvangivelse, modtager en  

 meddelelse om ansættelse af indkomst, skal, hvis ansættelsen er for lav,  

 underrette skattemyndighederne herom inden 4 uger fra modtagelsen af  

 meddelelsen.
Groft uagtsom eller forsætlig undladelse heraf kan efter  

 omstændighederne medføre strafansvar efter SKL § 16.
I de tilfælde, hvor der er indgivet "en selvangivelse", og det  

 efterfølgende viser sig, at selvangivelsen er så mangelfuld, at den ikke kan  

 anses for behørig, således at der efter SKL § 5, stk. 3, er grundlag for at  

 foretage en skønsmæssig ansættelse, skal der også beregnes skattetillæg.
Det  

 samme gælder det skattemæssige regnskab, der efter SKL § 3, stk. 2. skal  

 vedlægges selvangivelsen.
Underretning og klagevejledning Afgørelsen om påligning af skattetillæg skal begrundes og indeholde en  

 vejledning om, at den skattepligtige kan klage over afgørelsen til told- og  

 skatteregionen - for København og Frederiksberg kommuners vedkommende til  

 skatteforvaltningen og skattedirektoratet.
Bevillingsmæssig fritagelse Samtidig med underretningen om skattetillægget bør der oplyses om  

 muligheden for at søge hel eller delvis eftergivelse af tillægget.
Anmodning herom indbringes for den kommunale skattemyndighed.
Den  

 kommunale skattemyndigheds afgørelse kan påklages til den lokale told- og  

 skatteregion.
Eftergivelse gives kun, hvis særlige forhold taler derfor.
Sådanne særlige  

 forhold er vejledende kun omstændigheder, der skyldes den  

 selvangivelsespligtiges forhold og ikke omstændigheder, der skyldes en  

 medhjælps forhold.
 *Dog vil fx. akut dokumenteret sygdom hos revisor på et tidspunkt, hvor  

 den selvangivelsespligtige ikke ville være i stand til at finde en anden  

 revisor inden selvangivelsesfristens udløb efter omstændighederne, kunne  

 begrunde efter-givelse af skattetillægget.
Med hensyn til eftergivelse af skattetillæg på grund af økonomiske forhold  

 m.v. henvises vejledende til KSL §§ 73 B - 73 D.* A.L.5.1.1 Selskabsskat Se vejledningen om aktionærer og selskaber afsnit S.E. 1.2.
A.L.5.2 Tvangsbøder Uafhængigt af skattetillægget efter SKL § 5, stk. 1, kan de kommunale  

 skattemyndigheder i medfør af SKL § 5, stk. 2, pålægge daglige bøder  

 (tvangsbøder) til fremtvingelse af en selvangivelse.
Tilsvarende gælder for  

 det skattemæssige årsregnskab.
 Den kommunale skattemyndigheds afgørelse kan påklages til den lokale told-  

 og skatteregion.
 Den daglige bøde pålægges den selvangivelsespligtige.
 Er den selvangivelsespligtige en juridisk person, pålægges bøden denne som  

 sådan eller den person, der har det øverste ansvar for, at  

 selvangivelsespligten opfyldes.
 Det er en forudsætning for pålæg af daglige bøder, at den  

 selvangivelsespligtige forud (vejledende 14 dage forinden) er skriftligt  

 underrettet om, at daglige bøder vil blive opkrævet fra en given dato.
 Skrivelsen skal indholde oplysning om den daglige bødes størrelse, og der  

 tages forbehold for en eventuel senere forhøjelse af bøden.
 Bødestørrelsen beror på et konkret skøn, men bør fastsættes til mindst 200  

 kr. pr. dag.
 De daglige bøder kan forhøjes med en uges varsel, hvis den hidtil  

 fastsatte daglige bøde ikke har givet det ønskede resultat.
 Ved fastsættelse af den daglige bøde skal der generelt tages hensyn til  

 den pågældende selvangivelsespligtiges økonomiske formåen.
 Der er udpantningsret for den daglige bøde, og bøden kan inddrives ved  

 indeholdelse i løn m.v. efter reglerne i KSL § 73.
Bøderne inddrives løbende.
Bøderne kan kræves afsonet efter § 17 i lov om  

 ikrafttrædelse af borgerlig straffelov m.m.
Anmodning om afsoning fremsættes  

 tidligst, når bøder for mindst 10 dage ikke har kunnet inddrives.
 Når den krævede selvangivelse indgår, skal inddrivelsesmyndigheden - i  

 tilfælde af afsoning tillige politimesteren - straks underrettes.
Den skattemyndighed, der har pålagt daglige bøder, kan eftergive bøderne,  

 når særlige forhold taler herfor.
Afslag på en eftergivelsesanmodning kan  

 påklages til den lokale told- og skatteregion.
*Pålagte, men ikke betalte daglige bøder i medfør af SKL § 5, stk. 2, vil  

 for så vidt angår selvangivelsen for indkomståret 1996 kunne eftergives, når  

 selvangivelsen foreligger.
Der er tale om en overgangsordning.
Med hensyn til  

 selvangivelsen for indkomståret 1997 og fremover vil pålagte, men ikke  

 betalte bøder, som hovedregel blive fastholdt.* A.L.5.3 Kontospærring Ifølge SKL § 8 J samt kapitel 14 (§§ 41 og 42) i "Bekendtgørelse om  

 indberetningspligter mv. efter skattekontrolloven", kan konti i  

 pengeinstitutter, hos advokater og andre, der modtager penge som indskud,  

 spærres af told- og skatteregionerne i 6 måneder, når indskudsmodtageren ikke  

 har sikker kundskab om kontohaverens identitet, personnummer/SE-nr. eller  

 navn og adresse.
F.eks. hvis kontohaveren ikke kan findes på grundlag af  

 foreliggende navne- og adresseoplysninger, eller hvis den opgivne kontohaver  

 ikke vil vedkende sig indskuddet.
 Når der overfor indskudsmodtageren foretages anmeldelse om ejerforholdet  

 ved afgivelse af en af told- og skatteregionerne fastsat legitimation for  

 den, som første gang efter spærringen vil disponere over kontoen, ophører  

 spærringen, uden at der hertil kræves erklæring fra nogen myndighed.
Fornøden legitimation kan bestå af pas, kørekort, ID-kort, eller  

 tilsvarende officielle kort med personnummer/udlændingenummer, Dankort, Udenrigsministeriets identitetskort for diplomater (rødt/grønt) eller  

 udskrift fra Erhvervs- og Selskabsstyrelsen.
 Følgende legitimationdokumenter kan ikke anbefales: Dåbs- eller  

 navneattest uden dansk personnummer, kreditkort, hævekort mv. uden foto,  

 togkort, midlertidigt kørekort, eller medlems- og indskrivningskort.
 Forevises legitimation ikke, og kan de kommunale skattemyndigheder ikke  

 henføre en konto til den virkelige ejer, kan kontoen efter told- og  

 skatteregionens nærmere bestemmelse yderligere spærres i et af told- og  

 skatteregionen fastsat åremål.
Er kontoen efter udløbet heraf stadig ikke henført til en berettiget,  

 indberettes dette til Skatteministeriet.
Efter forudgående offentlig varsling  

 med 1 års frist, inddrages indeståendet til fordel for statskassen, såfremt  

 ingen berettiget melder sig.
Told- og skatteregionen kan dog under særlige  

 omstændigheder dispensere fra sådan inddragelse eller tillade godtgørelse af  

 allerede inddragne beløb.
