Skriftlig fremsættelse (9. november 2005) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ophævelse af lov om en statsskole som forsøgscenter for 8.-10. skoleår (Lovforslag nr.
L 61).
 Efter lovforslaget nedlægges Statens Pædagogiske Forsøgscenter pr.  

 31. juli 2007, og centrets virksomhed afvikles i perioden fra 1. august 2006  

 til 1. august 2007. Der gives mulighed for, at Ungdomsbyen kan fortsætte i  

 ikke-statsligt regi.
Statens Pædagogiske Forsøgscenters virksomhed varetages af en  

 forsøgsskole for elever på 8.-10. klassetrin, der er placeret i tilknytning  

 til  

 Ungdomsbyen i Rødovre.
Statens Pædagogiske Forsøgscenters formål er bl.a.  

 udvikling og formidling af ideer for undervisning af folkeskolens ældste  

 klassetrin.
Det er regeringens opfattelse, at forsøgs- og udviklingsarbejdet  

 fremover vil kunne gennemføres uden medvirken af Statens Pædagogiske  

 Forsøgscenter.  

 Det fremtidige forsøgs- og udviklingsarbejde skal gennemføres landsdækkende  

 med  

 inddragelse af forskellige skoletyper, spredt ud på flest mulige folkeskoler  

 landet over.
Det vil kunne give en større bredde i erfaringsindsamlingen, og  

 der vil kunne sættes fokus på hele skolens virksomhed, herunder alle skolens  

 klassetrin.
Fremtidige formidlingsinitiativer forventes ligeledes at kunne  

 gennemføres uden medvirken fra Statens Pædagogiske Forsøgscenter, idet  

 Undervisningsministeriets  

 formidling på folkeskoleområdet hidtil er foregået i samarbejde med centre  

 for  

 undervisningsmidler, centrene for videregående uddannelse, kommunale  

 konsulenter og lærere fra et bredt udsnit af folkeskolen.
 Regeringen ønsker på den baggrund, at centrets ressourcer bliver  

 omprioriteret til mere målrettede initiativer til styrkelse af kvaliteten på  

 folkeskoleområdet.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
