Oplysninger  

 til bevillingskontrollen for finansåret 2006 Rigsrevisionen skal undersøge  

 fuldstændigheden af statsregnskabet og sammenholde bevillings- og  

 regnskabstal  

 (bevillingskontrol), jf. rigsrevisorlovens § 17, stk. 1  

 (lovbekendtgørelse  

 nr. 3 af 7. januar 1997). Rigsrevisionen afgiver en beretning til  

 statsrevisorerne om revisionen af statsregnskabet, hvori der redegøres for  

 den udførte bevillingskontrol.
Beretningen indeholder herudover en  

 redegørelse  

 for den udførte revision for hvert enkelt ministerområde.
Endvidere vil en  

 række tværgående emner blive behandlet i beretningen.
 Ministeriet bedes sende de oplysninger,  

 der er nævnt i pkt. 5-7, vedrørende samtlige hovedkonti under ministerens  

 område til Rigsrevisionen  


  

 senest den 16. april 2007.
 Ministeriet bedes endvidere indsende de oplysninger, der er  

 nævnt i pkt. 8 og 9, for de hovedkonti, der er omfattet af forsøget med  

 omkostningsbevillinger i 2006.
Tværgående emner til beretningen for 2006 Rigsrevisionen vil undersøge  

 følgende tværgående emner med henblik på en eventuel omtale i beretningen for  

 2006:
-  

 	  

 administrative  

 fællesskaber -  

 	  

 styring af  

 cheflønspuljeordningen -  

 	  

 kommunernes  

 administration af tilskud på Integrationsministeriets område -  

 	  

 digital kommunikation  

 mellem staten og borgerne.
 Rigsrevisionen vil kontakte de relevante ministerier, hvis der  

 er behov for særlige oplysninger til undersøgelsen af de tværgående emner.
Kravene til de regnskabsmæssige forklaringer Ministeriet bør afgive  

 regnskabsmæssige forklaringer ved væsentlige afvigelser mellem de opstillede  

 mål og de opnåede resultater samt ved væsentlige afvigelser mellem  

 bevillingstal og regnskabstal.
De nærmere krav til de regnskabsmæssige  

 forklaringer er beskrevet i pkt. 5-9. Kravene i pkt. 8-9 vedrører alene de  

 hovedkonti, der er omfattet af forsøget med omkostningsbevillinger i 2006.
For hovedkonti, der indgår i en årsrapport for 2006, skal de  

 regnskabsmæssige forklaringer indgå i årsrapporten.
For øvrige hovedkonti  

 afgiver ministeriet de regnskabsmæssige forklaringer særskilt.
For hovedkonti, hvor der er  

 opstillet mål i  


  

 bevillingslovene  


  

 , skal der redegøres for væsentlige  

 afvigelser mellem de opstillede mål, fx aktivitets-, service- og  

 produktivitetsmål,  

 og de opnåede resultater.
Oplysningerne om de opnåede resultater afgives i  

 en form, der muliggør sammenligning med oplysningerne i bevillingslovene.
 For hovedkonti, hvor der er opstillet mål i  


  

 årsrapporten  


  

 ,  

 skal der endvidere redegøres for væsentlige afvigelser mellem de i  

 årsrapporten gengivne mål og de opnåede resultater.
 Hvis ministeriet er i tvivl om, hvorvidt en afvigelse er  

 væsentlig, bør der afgives regnskabsmæssig forklaring.
Ministeriet skal endvidere  

 for  


  

 alle  

 bevillingstyper  


  

 på hovedkontoniveau afgive regnskabsmæssig  

 forklaring for væsentlige afvigelser mellem bevillingstallene, som de fremgår  

 af bevillingslovene, og statsregnskabstallene.
For hovedkonti med  

 bevillingsafregning bør de regnskabsmæssige forklaringer tage udgangspunkt i  

 årets resultat.
Ved vurdering af om en afvigelse er væsentlig, skal såvel den  

 procentvise som den beløbsmæssige afvigelse tages i betragtning.
Hvis der  

 er tvivl, bør der afgives regnskabsmæssig forklaring.
 De regnskabsmæssige forklaringer skal bl.a. indeholde  

 oplysninger om, hvilke ændringer i budgetteringsforudsætningerne, herunder  

 aktivitetsændringer, afvigelserne dækker over, baggrunden for disse  

 ændringer, samt hvordan ændringerne relaterer sig til de realiserede udgifter  

 og indtægter.
 For driftsbevillinger, anlægsbevillinger og statsvirksomheder  

 bør ministeriet give forklaring i følgende tilfælde:
a.  

 	  

 For  


  

 driftsbevillinger  


  

 ,  

 hvis der er væsentlige afvigelser mellem bevillings- og regnskabstal for den  

 samlede nettoudgiftsbevilling eller for lønsumsbevillingen.
Afvigelser på  

 underkonti eller standardkonti inden for hovedkontoen kræver således ingen  

 forklaring.
Forklaring på afvigelser for hele hovedkontoen kan dog tage  

 udgangspunkt i mer- eller mindreforbrug på underkonti eller standardkonti.
 Der skal under alle  

 omstændigheder afgives regnskabsmæssig forklaring, hvis  

 bevillingsoverskridelsen  

 udgør mere end 2 % af bruttodriftsudgifterne eller 10 mio. kr., eller  

 hvis  

 en bevillingsoverskridelse fra tidligere år ikke er udlignet, jf.  

 Budgetvejledning 2001, pkt. 2.6.5. Hovedkonti, der er omfattet af forsøget  

 med  

 omkostningsbevillinger i 2006, er undtaget fra dette rapporteringskrav.
b.  

 	  

 For  


  

 anlægsbevillinger  


  

 i form af projektbevilling afgives regnskabsmæssig forklaring ved væsentlige  

 afvigelser mellem bevillings- og regnskabstal for det enkelte projekt, eller  

 hvis der i øvrigt er væsentlige projektændringer eller væsentlige ændringer  

 med hensyn til totaludgift og færdiggørelsestidspunkt, jf.
Budgetvejledning  

 2001, pkt. 2.8.3.
 For anlægsbevillinger,  

 hvor dele af bevillingen er afsat som rådighedspulje, afgives der  

 regnskabsmæssig  

 forklaring ved merforbrug eller væsentligt mindreforbrug af rådighedspuljen i  

 forhold til det bevilgede.
c.  

 	  

 For  


  

 statsvirksomheder  


  

 redegøres for afvigelser ud over de tilladte akkumulerede udsving i  

 nettotallet.  

 Der afgives en oversigt over det akkumulerede udsving i forhold til  

 nettotallet  

 for de sidste 4 år, og der afgives forklaring, hvis det akkumulerede udsving  

 er  

 negativt 4 år i træk, jf.
Budgetvejledning 2001, pkt. 2.7.4. Hovedkonti, der  

 er  

 omfattet af forsøget med omkostningsbevillinger i 2006, er undtaget fra disse  

 rapporteringskrav.
 Ministeriet bedes vedlægge  

 kopi af korrespondance mv., hvis Finansministeriet i finansårets løb har  

 givet  

 ministeriet tilladelse til at foretage dispositioner, hvortil der ikke  

 normalt er hjemmel, herunder fx overførsler mellem hovedkonti.
 For bevillinger på  

 finansloven, der er omfattet af forsøget med omkostningsbevillinger, bør  

 ministeriet  

 tillige give forklaringer i følgende tilfælde:
 a.  

 	  

 Hvis virksomheden  

 har en negativ saldo for akkumuleret overskud under egenkapitalen, der  

 overstiger  

 virksomhedens startkapital, jf. § 7, stk. 1, pkt. 2, i Finansministeriets  

 cirkulære af 21. december 2004 om forsøg med omkostningsbevillinger.
 b.  

 	  

 Hvis virksomhedens  

 saldo for SKB langfristet gæld (FF4) og SKB bygge- og it-kredit (FF6)  

 overstiger  

 værdien af virksomhedens materielle og immaterielle anlægsaktiver, jf.  

 § 10 i Finansministeriets cirkulære af 21. december 2004 om forsøg med  

 omkostningsbevillinger.
 c.  

 	  

 Hvis virksomhedens  

 saldo for SKB bygge- og it-kredit (FF6) ikke svarer til summen af  

 igangværende  

 arbejder og udviklingsprojekter under opførelse, jf. § 10 i  

 Finansministeriets  

 cirkulære af 21. december 2004 om forsøg med omkostningsbevillinger.
 Ministeriet bedes vedlægge  

 kopi af korrespondance mv., hvis Finansministeriet i finansårets løb har  

 givet  

 ministeriet tilladelse til at anvende en reserveret bevilling til et andet  

 formål,  

 jf. § 5, stk. 2, i Finansministeriets cirkulære af 21. december 2004 om  

 forsøg  

 med omkostningsbevillinger.
