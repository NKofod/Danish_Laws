(Kulturaftalen med Egypten) Ved kgl. resolution af 4. januar 1973 har Danmark ratificeret den i Kairo  

 den 29. oktober 1972 undertegnede kulturoverenskomst mellem Danmark og  

 Ægypten.
 Overenskomsten og en dertil hørende noteveksling har følgende ordlyd:
OVERENSKOMST om kulturelt, uddannelsesmæssigt og videnskabeligt samarbejde  

 mellem Kongeriget Danmark og Den arabiske Republik Ægypten Kongeriget Danmarks regering og Den arabiske Republik Ægyptens regering  

 er, ud fra ønsket om at styrke de venskabelige forbindelser mellem deres folk  

 og at fremme kulturelt, uddannelsesmæssigt og videnskabeligt samarbejde  

 mellem deres respektive lande, blevet enige om følgende:
Artikel 1 De kontraherende parter vil fremme samarbejde på det kulturelle. det  

 uddannelsesmæssige og det videnskabelige område ved at:
Artikel 2 Hver af de kontraherende parter vil fremme studier og undervisning på  

 universitetsniveau såvel som andre former for undervisning i den anden  

 kontraherende parts sprog og litteratur.
Artikel 3 De kontraherende parter vil fremme udveksling mellem biblioteker, museer  

 og andre institutioner i de to lande af bøger, publikationer og andet  

 oplysningsmateriale såsom udstillinger, film, grammofon- og båndoptagelser og  

 statistisk materiale vedrørende undervisningsmæssige, videnskabelige og  

 kulturelle anliggender.
Artikel 4 De kontraherende parter vil tilskynde til oversættelse og udgivelse af  

 videnskabelige, litterære og kunstneriske værker og fremførelse af musik af  

 komponister fra det andet land.
Artikel 5 De kontraherende parter vil udveksle oplysninger om programmer og  

 studieplaner ved universiteter og lignende institutioner og ved skoler for  

 almindelig og teknisk uddannelse med henblik på at sammenligne eksaminer og  

 kurser.
Artikel 6 De kontraherende parter vil, i det omfang det er muligt, virke for en  

 bedre forståelse af det andet lands civilisation ved at:
Artikel 7 De kontraherende parter vil fremme samarbejde mellem ungdomsorganisationer  

 i de to lande.
Artikel 8 De kontraherende parter vil tilskynde til forbindelser mellem de to lande  

 inden for turisme og sport.
Artikel 9 Projekter, der falder ind under denne overenskomst, skal gennemføres ved  

 formelle aftaler, som vil være at træffe mellem de to regeringer ad  

 diplomatisk vej.
Artikel 10 De formelle aftaler, som er omtalt i artikel 9, skal træffes i hvert  

 enkelt tilfælde gennem de to regeringers kompetente myndigheder, som skal  

 være enige om de særlige vilkår, der skal gælde med hensyn til de nævnte  

 projekter.
Artikel 11 De kontraherende parter er gensidigt enige om at vedtage  

 gennemførelsesprogrammer, som skal være gyldige i to år, og som skal  

 fastlægge de for opfyldelsen af denne overenskomsts bestemmelser relevante  

 enkeltheder samt indeholde de for gennemførelsen nødvendige finansielle  

 betingelser.
Artikel 12 Denne overenskomst skal midlertidig være gældende fra datoen for dens  

 undertegnelse og skal træde endeligt i kraft ved udvekslingen af  

 ratifikationsinstrumenter.
 Overenskomsten skal forblive i kraft i et tidsrum af fem år og skal  

 stiltiende fornys medmindre en af de kontraherende parter skriftligt meddeler  

 den anden part sit ønske om dens ophør mindst seks måneder forud for  

 ophørsdatoen.
 Til bekræftelse heraf har undertegnede, som er behørigt befuldmægtigede af  

 de respektive regeringer, underskrevet denne overenskomst.
 Udfærdiget i to eksemplarer i Kairo den 29. oktober 1972 på engelsk.
For Kongeriget Danmarks regering K.B.
Andersen Udenrigsminister For Den arabiske Republik Ægyptens regering Dr.
Abdel Kader Hatem Vice-premierminister og minister for kultur og information KONGELIG DANSK AMBASSADE I KAIRO Kairo, den 29. oktober 1972.
Deres Excellence; Jeg har den ære at meddele Deres excellence, at den danske regering i  

 henhold til den i dag afsluttede kulturoverenskomst mellem Kongeriget  

 Danmarks regering og Den arabiske Republik Ægyptens regering henviser til den  

 af de to regeringer den 4. februar 1971 trufne beslutning om til  

 dansk-ægyptisk kulturelt samarbejde at anvende en del af de  

 counterpart-midler, som hidrører fra de hvedeaftaler, som blev indgået mellem  

 de to regeringer den 24. november 1969 og den 7. december 1970.
 Ifølge de to regeringers foran omhandlede beslutning af 4. februar 1971  

 skal et beløb af 180.000 ægyptiske pund, der er deponeret i Ægyptens  

 Centralbank, anvendes til dansk-ægyptisk kulturelt samarbejde, idet der skal  

 træffes aftale om projekterne mellem de to regeringer.
 Den danske regering, som forudsætter, at dette beløb vil blive anvendt til  

 kulturelle, videnskabelige eller uddannelsesmæssige formål inden for rammerne  

 af kulturoverenskomsten, foreslår at enkelthederne (details) vedrørende  

 anvendelsen af disse midler over en kortere eller længere periode til særlige  

 projekter eller til udvekslinger med henblik på at fremme samarbejdet mellem  

 de to lande skal fastsættes af de kompetente repræsentanter, der udpeges af  

 de to regeringer til at forhandle om og gennemføre programmer, hvorom der er  

 truffet bestemmelse i artikel 11 i kulturoverenskomsten.
 Hvis dette forslag kan tiltrædes af Den arabiske Republik Ægyptens  

 regering har jeg den ære at foreslå, at denne note og Deres Excellences svar  

 skal udgøre et tillæg til kulturoverenskomsten.
 Modtag, Deres Excellence, forsikringen om min udmærkede højagtelse.
Deres hengivne K.B.
Andersen Danmarks udenrigsminister Til H.E.
Dr.
Abdel Kader Hatem, Vice-premierminister og minister for kultur og information, Kairo.
UDENRIGSMINISTERIET KULTURAFDELINGEN Kairo, den 29. oktober 1972.
Deres Excellence, Jeg har den ære at anerkende modtagelsen af Deres Excellences note af dags  

 dato. der lyder som følger:
(her følger teksten til foranstående note) I besvarelse heraf har jeg den ære at meddele, at ovenstående forslag kan  

 tiltrædes af Den arabiske Republik Ægyptens regering, og at bekræfte, at  

 Deres Excellences note og dette svar skal betragtes som udgørende et tillæg  

 til kulturoverenskomsten mellem Ægypten og Danmark.
 Modtag, Deres Excellence, forsikringen om min udmærkede højagtelse.
Deres hengivne Dr.
Abdel Kader Hatem Vice-premierminister og minister for kultur og information Til H.E.K.B.
Andersen, Danmarks udenrigsminister, Kairo.
 Overenskomsten er i medfør af artikel 12 trådt endeligt i kraft den 23.  

 maj 1973.
 Udenrigsministeriet, den 30. januar  

 1974.
 Ove Guldberg.
Resume Program for kulturelt, uddannelsesmæssigt og videnskabeligt samarbejde  

 mellem Kongeriget Danmarks regering og Den Arabiske Republik Egyptens  

 regering i årene 1986 - 1989 I henhold til kulturaftalen med Egypten af 29. oktober 1972 er der efter  

 skriftlige forhandlinger mellem danske og egyptiske myndigheder den 29.  

 december 1986 i København undertegnet et nyt samarbejdsprogram for perioden  

 indtil udgangen af 1989.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på engelsk, kan fås ved  

 henvendelse til Kulturministeriet eller Undervisningsministeriet.
