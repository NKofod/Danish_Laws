BEKENDTGØRELSE OM DETAILFORSKRIFTER FOR KØRETØJERS INDRETNING OG UDSTYR (* 1) HJEMMEL:
 Denne bekendtgørelse om detailforskrifter for køretøjers indretning og  

 udstyr er udstedt med hjemmel i § 68, stk. 1, og § 118, stk. 3, i  

 færdselsloven, jf. lovbekendtgørelse nr. 735 af 24. august 1992, og i  

 overensstemmelse med § 44 i Justitsministeriets bekendtgørelse om køretøjers  

 indretning og udstyr m.v.
 Ifølge anordning nr. 160 af 27. april 1977 indføres bekendtgørelsen ikke i  

 Lovtidende.
 STRAF:
 Overtrædelse af bekendtgørelsens krav til køretøjers indretning og udstyr  

 straffes med bøde.
 GYLDIGHEDSOMRÅDE:
 Bekendtgørelsen gælder for køretøjer, der registreres, godkendes eller  

 tages i brug første gang på ikrafttrædelsesdatoen eller senere.
 Bestemmelsen i pkt. 5.01.020 (8) gælder desuden for bil, der er  

 registreret tidligere, såfremt bilen godkendes i ny vogntogskombination på  

 ikrafttrædelsesdatoen eller senere.
 Ethvert køretøj kan dog straks indrettes i overensstemmelse med  

 bekendtgørelsen.
 ÆLDRE KØRETØJER:
De hidtidige bestemmelser vedrørende indretning og udstyr gælder fortsat  

 for køretøjer, der er registreret, godkendt eller taget i brug inden  

 ikrafttrædelsesdatoen, medmindre andet bestemmes i denne bekendtgørelse.
I  

 bilag 4 findes en oversigt over bekendtgørelser om køretøjers indretning og  

 udstyr, hvori der er fastsat bestemmelser, der tillige finder anvendelse på  

 ældre køretøjer.
 TOTALHARMONISERING:
 Udstyr, der monteres på EF-typegodkendt personbil M1, og som er omfattet  

 af bilag 5, skal være godkendt i henhold til de i bilaget nævnte  

 EF-direktiver eller ECE-regulativer.
 Denne bestemmelse gælder fra den 1. januar 1996 for bil, der registreres  

 første gang på denne dato eller senere, for så vidt angår udstyr, der  

 markedsføres første gang her i landet på denne dato eller senere.
 Bestemmelsen gælder desuden fra den 1. januar 1998 for bil, der  

 registreres første gang på denne dato eller senere, uanset datoen for den  

 første markedsføring af udstyret.
 For personbil M1 med forbrændingsmotor gælder endvidere de bestemmelser om  

 EF-typegodkendelse, der er fastsat i Justitsministeriets bekendtgørelse om  

 registrering af motorkøretøjer m.v.
 KØRETØJER TIL ERHVERVSMÆSSIG PERSONBEFORDRING:
 For køretøjer til erhvervsmæssig personbefordring gælder endvidere de  

 indretnings- og udstyrskrav, der er fastsat i Justitsministeriets  

 bekendtgørelse om offentlig befordring af skoleelever og i Trafikministeriets  

 bekendtgørelser om hyrekørsel, om særlige krav til hyrevogne, om  

 kontrolapparater, taksametre og trafikbøger i hyrevogne samt om buskørsel.
 KØRETØJER TIL TRANSPORT AF FARLIGT GODS:
 For køretøjer til transport af farligt gods gælder endvidere de  

 indretnings- og udstyrskrav, der er fastsat i Justitsministeriets  

 bekendtgørelse om national vejtransport af farligt gods og i de tilhørende  

 tekniske forskrifter og i Justitsministeriets bekendtgørelse om international  

 transport af farligt gods ad vej og i den tilhørende ADR-konvention m.v.
 ÆNDRINGER:
Bekendtgørelsen er ændret i forhold til bekendtgørelsen af 12. marts 1992  

 om detailforskrifter for køretøjers indretning og udstyr (Detailforskrifter  

 for Køretøjer 1992). Ændringerne er - bortset fra rent redaktionelle  

 ændringer - markeret med lodret streg i margenen.
En oversigt over ændringer  

 af indholdsmæssig karakter findes i bilag 2.
 IKRAFTTRÆDEN:
 Bekendtgørelsen træder i kraft den 1. april 1993. Pkt. 5.01.410 (2) og (3)  

 træder dog først i kraft den 1. juli 1993. Pkt. 7.01.023 og 7.01.026 træder  

 dog først i kraft den 1. januar 1994.
Trafikministeriet, den 3. marts 1993 Helge Mortensen / Per Frederiksen Model 1 Model 2 Model 3 Model 4 Model 5 Model 6 Model 7 Model 8 Bilag 2 Oversigt over ændringer af indholdsmæssig karakter i forhold til  

 bekendtgørelsen af 12. marts 1992 om detailforskrifter for køretøjers  

 indretning og udstyr.
 Hovedafsnit 1:
 Ændret pkt. 1.03.110, definition af kærre.
 Ændret afsnit 1.04, definition af terrængående bil og vejvenlig  

 affjedring.
 Hovedafsnit 2:
 Pkt. 2.04.310, påhængsskilt på køretøj til synsfri sammenkobling, er  

 ophævet.
 Hovedafsnit 3:
 Nyt pkt. 3.01.020, vægt og akseltryk for bil (pkt. 3.01.026 og -310 (2) er  

 samtidig ophævet).
 Ændret pkt. 3.01.200, vægt for vogntog.
 Hovedafsnit 5:
 Ændret afsnit 5.01, bremsesystemer (blokeringsfri bremser, bakbremse,  

 bremser på bil og påhængskøretøj hertil, køretøj til synsfri sammenkobling og  

 køretøj til transport af farligt gods).
 Ændret pkt. 5.02.001, bremsebakkemidtevandring/fading.
 Ændret pkt. 5.03.020, -024, -025 og -110, bremsepræstationer for bil og  

 påhængs-/sættevogn hertil (pkt. 5.03.310 er samtidig ophævet).
 Hovedafsnit 6:
 Ændret pkt. 6.01.310, el-anlæg på køretøj til synsfri sammenkobling.
 Ændret pkt. 6.08.001, tyverialarm.
 Nyt pkt. 6.11.200, refleksplanker på vogntog.
 Hovedafsnit 7:
 Nyt pkt. 7.01.002, -023 og -026, hastighedsbegrænsere.
 Ændret pkt. 7.02.022, påfyldningsåbning til brændstof på personbil M2.
 Ændret pkt. 7.05.020, støj fra bil.
 Hovedafsnit 8:
 Ændret pkt. 8.02.020, dæk på drivaksel på bil (pkt. 8.02.026 (2) er  

 samtidig ophævet).
 Ændret pkt. 8.03.020, affjedring af drivaksel på bil (pkt. 8.03.026 (2) er  

 samtidig ophævet).
 Hovedafsnit 9:
 Ændret pkt. 9.02.025, ladbeslag m.v.
 Ændret pkt. 9.03.003, skvulpeplader.
 Nyt pkt. 9.05.021 og -24, tilkoblingsanordning på personbil M1 og varebil  

 N1.
 Ændret pkt. 9.05.310, tilkoblingsanordning på køretøj til synsfri  

 sammenkobling.
 Ændret pkt. 9.07.001, -002, -003 og -006, udgange i personbil M2/M3 m.v.
 Ændret pkt. 9.09.001 og -025, sideafskærmning.
 Hovedafsnit 10:
 Rettet pkt. 10.01.003, nakkestøtter (trykfejl).
 Ændret pkt. 10.01.022, sæder i personbil M2.
 Nyt pkt. 10.02.022, sikkerhedsseler i personbil M2.
 Ændret pkt. 10.03.020, forrude på bil.
 Præciseret pkt. 10.03.021, lysgennemgang i ruder på personbil M1.
 Ændret pkt. 10.03.310, førerspejle på køretøj til synsfri sammenkobling.
 Nyt afsnit 10.07, airbag.
Bilag 3 Oversigt over ECE-regulativer, der er udstedt i henhold til den mellem  

 medlemmer af FN's økonomiske kommission for Europa (ECE) indgåede  

 overenskomst af 20. marts 1958 vedrørende indførelse af ensartede vilkår for  

 godkendelse af udstyr og dele til motorkøretøjer.
 Tiltrædelse af et regulativ indebærer, at en komponent eller et system,  

 der er godkendt og mærket i henhold til et ECE-regulativ, kan anvendes på  

 køretøjer, der registreres her i landet.
 Danmark har tiltrådt de med * angivne regulativer.
