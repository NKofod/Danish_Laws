Ankestyrelsens principafgørelse P-9-89 om tildeling - varigt forsørgelsesbehov - forsørgelsesgrundlag under udelukkelsesgrænsen - pension - selvstændig virksomhed Resume:
 En 64-årig enke, der drev selvstændigt landbrug, fik afslag på førtidspension for tiden indtil den 31. december 1987, idet hverken sociale eller helbredsmæssige forhold talte herfor.
 Hun fik tilkendt behovsbestemt pension fra 1. januar 1988, hvor dermåtte anses at være dokumentation for stadig indtægtsnedgang og der med et varigt forsørgelsesbehov.
 Kassation:
Der er kommet nye regler på området Love:
Lov om social pension - lovbekendtgørelse nr. 612 af 24. juni 1996 - § 14, stk. 3 og § 15 Vejledninger:
Sikringsstyrelsens vejledning nr. 15 af 25. januar 1988 om social pension - pkt. 73, pkt. 74, pkt. 75 Sagsfremstilling:
En 64-årig kvinde K søgte om førtidspension i august 1985, ca. 3 uger efter at hun var blevet enke.
Hun havde igennem flere år været medhjælpende ægtefælle på familiens landbrug på 60 tdr. land, og hun ønskede at drive dette videre, dog uden besætning, og med hjælp fra en søn.
 Vedrørende K's helbredsmæssige forhold var oplyst, at hun led at lændesmerter på grund af slidgigt samt havde haft perioder med psykiske problemer.
Det var oplyst, at landbruget var vurderet til ca. 1 mill. kr. og var ubehæftet, og at de 25 tdr. land var bortforpagtet.
K's indtægtsforhold var belyst ved årsregnskaber for 1985 og 1986. Der var tale om et overskud af selvstændig virksomhed og renteindtægter på ialt ca. 20.000 kr. pr. år.
K's forsørgelsesgrundlag var således aktuelt under udelukkelsesgrænsen for tilkendelse af behovsbestemt førtidspension.
 Revaliderings- og pensionsnævnet fandt, at K hverken var berettiget til helbredsbetinget eller behovsbestemt førtidspension.
 Nævnet lagde vægt på, at K's arbejdsevne efter de foreliggende lægelige oplysninger kun var nedsat med ca. 1/3.
Nævnet lagde endvidere vægt på, at K, under hensyn til hendes formueforhold, herunder socialindkomsttillægget og under hensyn til landbrugets størrelse og belåningsforhold, ikke havde et varigt behov for forsørgelse.
Amtsankenævnet bemærkede, at der kun i helt ekstraordinære tilfælde kunne tilkendes selvstændige erhvervsdrivende med virksomhed i drift førtidspension af sociale årsager.
 Lovgrundlag: Lov om social pension § 14, stk. 3 og § 15.
 Socialministeriets bekendtgørelse nr. 874 af 23. december 1987 om social pension § 7 og § 8.
 Sikringsstyrelsens vejledning af 25. januar 1988 om social pension pkt. 73-75.
 Afgørelse:
Ankestyrelsens 1. afgørelse.
Ankestyrelsen fandt i afgørelse af 19. januar 1988, at K ikke opfyldte betingelserne for at få tilkendt førtidspension på helbredsmæssigt grundlag.
 Der var under hensyn til det om K's sociale forhold oplyste, herunder oplysningerne om omfanget af hendes erhvervsvirksomhed, ikke i øvrigt forhold, der talte for tilkendelse af pension.
 Ankestyrelsen tiltrådte derfor revaliderings- og pensionsnævnets afgørelse.
 K anmodede Ankestyrelsen om at genoptage sagen, idet hun henviste til nye økonomiske oplysninger i det nu foreliggende årsregnskab for 1987. Der var herefter et underskud af selvstændig virksomhed på ca. 20.000 kr. og renteindtægter på ca. 20.000 kr.
 Ankestyrelsen genoptog sagen og fandt, at den have principiel betydning for afklaring af spørgsmålet om tilkendelse af behovsbestemt pension til selvstændige erhvervsdrivende.
 Afgørelse: Ankestyrelsens 2. afgørelse: Ankestyrelsen fandt fortsat, at K indtil 31. december 1987 ikke opfyldte betingelserne for tilkendelse af førtidspension efter § 14, stk. 3, idet hverken sociale eller helbredsmæssige forhold talte herfor.
 Ankestyrelsen stadfæstede således revaliderings- og pensionsnævnets afgørelse.
 For så vidt angik tiden efter 1. januar 1988 opfyldte K imidlertid, efter de nu foreliggende oplysninger om det aktuelle omfang af hendes landbrugsvirksomhed, og om hendes øvrige sociale forhold, betingelserne for at få tilkendt almindelig førtidspension efter § 14, stk. 3, nr. 3.
