Afståelse af ejendom i  

 ekspropriationssituation Spørgsmål Vil salg af en  

 del af en af spørgere tilhørende landbrugsejendom til kommunen være omfattet  

 af  

 ejendomsavancebeskatningslovens § 11, således at sælgerne ikke skal betale  

 ejendomsavanceskat af salget? Svar Nej, se SKATs  

 indstilling og begrundelse.
Beskrivelse af de faktiske forhold Spørgerne ejer  

 en landbrugsejendom med stuehus og ca.  

 52.500 m2  

 jord, der ligger i byzone med hver 33  

 1/3 pct.
Ejendommen er bortforpagtet indtil 31. december 2006.
Teknisk Udvalg i  

 kommunen har besluttet, at der skal ske byggemodning for et bestemt område i  

 kommunen, idet der er mangel på byggemodne grunde.
Området er derfor  

 lokalplanlagt med lokalplan nr.
L.
Området skal udlægges til boligområde, og  

 det skal ske i 2 etaper med henholdsvis 17 og 25 parceller.
Ifølge  

 Kommuneplan K er området oprindeligt udlagt til offentlige formål (skole,  

 idrætshaller, friluftsbad mv.). Lokalplanen er derfor ledsaget af et forslag  

 til kommuneplantillæg, hvori det foreslås, at en del af ét rammeområde  

 overgår  

 til et andet rammeområde.
I henhold til planlovens regler herom, jf. § 24,  

 stk.  

 3, må en lokalplan først offentliggøres efter godkendelse af et  

 kommuneplantillæg.
Kommuneplanstillægget er offentliggjort i juni 2006, mens  

 lokalplanen er endeligt vedtaget af Byrådet i august 2006 og offentliggjort i  

 august 2006.
Arealerne i det  

 område, der er omfattet af lokalplan nr.
L, er benævnt med matrikelnumre.  

 Dele  

 af spørgernes matrikler er beliggende i dette område.
 Det fremgår af  

 beslutningsreferat fra Byrådsmøde i juni 2006, at der i forbindelse med  

 byggemodning  

 i lokalplansområdet er blevet rettet henvendelse til ejerne af jordarealerne  

 (spørgerne). Der har været forhandling og spørgernes repræsentant har fremsat  

 tilbud om en pris pr. m2. Det fremgår af beslutningsreferatet, at Byrådet har  

 tiltrådt en indstilling om, at kommunen indgår aftale om køb af det  

 pågældende  

 jordareal til den foreslåede pris.
Spørgerne har  

 herefter indgået en frivillig aftale med kommunen om afståelse af de dele af  

 jordarealet,  

 der er omfattet af lokalplanen.
Der er underskrevet betinget skøde i  

 september  

 2006 med forbehold for skattemyndighedernes godkendelse af, at afståelsen er  

 omfattet af EBL § 11, 2. pkt.
Det fremgår af aftalen, at kommunen erklærer at  

 ville ekspropriere, hvis der ikke indgås en frivillig aftale.
Ejendommen er  

 overtaget af kommunen i juli 2006.
Spørgers eventuelle opfattelse ifølge anmodning og bemærkninger til  

 sagsfremstilling Der er ikke  

 kommet bemærkninger til sagsfremstillingen fra spørgernes repræsentant.
 Der er derimod  

 indkommet bemærkninger fra købers advokat (kommunen), som anfører følgende:
 "Jeg  

 vedlægger kopi af skrivelse fra kommunen til undertegnede, vedhæftet kopi af  

 det fra spørgernes repræsentant fremsendte udkast til købsaftale.
 Kommunen ville  

 have eksproprieret arealet, hvis en handel ikke kunne være indgået.
 Endelig er det  

 for undertegnede oplyst, at kommunen, ville have taget skridtet til  

 ekspropriation,  

 hvis kommunen ikke - ved forelæggelse af sagen for de lokale  

 skattemyndigheder  

 havde fået bekræftet, at en handel på det foreliggende vilkår ville kunne  

 gennemføres, uden at der blev udløst skat.
 Følgelig var det  

 unødvendigt for kommunen eller kommunens byråd - at tage stilling til  

 spørgsmålet om ekspropriation.
 Kommunens  

 ekspropriationsvilje var til stede, og alene beroligende oplysninger fra  

 skattemyndighederne overfor Teknisk Forvaltning i kommunen førte til, at der  

 ikke skete yderligere.
På det grundlag  

 skal jeg anfægte tilkendegivelsen ifølge Skatterådets meddelelse  

 "bindende  

 svar", som jeg herefter anmoder om må blive revurderet." Advokaten har  

 vedlagt en købsaftale underskrevet af sælgerne i juni 2006.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter reglerne i  

 ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet  

 må påregnes, at dispositionen vil blive gennemtvunget ved ekspropriation,  

 såfremt en frivillig aftale ikke bliver indgået, jf.
Ligningsvejledningen  

 2007-1, afsnit  


  

 E.J.2.8  


  

 og  


  

 SKM2006.438.SKAT  


.
 Følgende betingelser  

 skal være opfyldt på aftaletidspunktet, for at overdragelsen af en fast  

 ejendom  

 kan anses for sket i en ekspropriationssituation:
a.
Der  

  

 skal  

 på aftaletidspunktet  

  

 være  

 ekspropriationshjemmel i lovgivningen til det  

 pågældende formål.
b.
På  

 aftaletidspunktet må det kunne påregnes, at ekspropriation  

  

 vil ske  

 i  

 mangel af frivillig aftale, dvs. at den eksproprierende myndighed skal udvise  

 vilje til at ekspropriere.
Der skal foreligge ekspropriationsrealitet.
 Der foreligger  

 ekspropriationshjemmel med vedtagelsen og offentliggørelsen i august 2006 af  

 lokalplanen  

 for området.
Byrådet har i  

 juni 2006 tiltrådt en indstilling om at erhverve de pågældende jordarealer  

 til  

 en given pris.
Indstillingen er tiltrådt inden lokalplanen er vedtaget og  

 offentliggjort.
Det fremgår udelukkende af et betinget skøde vedrørende  

 afståelse  

 af jordarealerne, der er underskrevet af spørgerne og kommunen henholdsvis i  

 august 2006 og i september 2006, at arealerne vil blive eksproprieret i  

 tilfælde af, at der ikke indgås frivillig aftale.
Dvs. der foreligger ikke  

 dokumentation for, at Byrådet har truffet beslutning om at ville ekspropriere  

 den pågældende ejendom, såfremt en frivillig aftale ikke opnås.
Den fornødne  

 ekspropriationsrealitet er ikke dokumenteret.
 Købers advokat  

 har anfægtet denne vurdering og har anført, at kommunen havde  

 ekspropriationsvilje,  

 idet kommunen ville have eksproprieret arealet, hvis en handel ikke kunne  

 være  

 indgået.
 Det fremgår af  

 advokatens brev, at de lokale skattemyndigheder over for Teknisk Forvaltning  

 har  

 bekræftet, at en handel på de foreliggende vilkår ville kunne gennemføres  

 uden,  

 at det udløste beskatning samt, at som følge af denne oplysning fra de lokale  

 skattemyndigheder var det unødvendigt for kommune og Byråd at tage stilling  

 til  

 spørgsmål om ekspropriation.
 SKAT tolker  

 advokatens oplysninger som en tilkendegivelse af, at Byrådet  

  

 ikke  

 har  

 truffet beslutning om ekspropriation af den pågældende ejendom.
Det er Byrådet,  

 der har kompetencen til at træffe afgørelser om ekspropriation.
Byrådet skal  

 derfor  

 træffe beslutning om, at en ejendom ønskes erhvervet om nødvendigt ved  

 ekspropriation.
Det forhold, at der indgås en frivillig aftale, betyder ikke,  

 at Byrådet ikke skal træffe beslutning om ekspropriation af den pågældende  

 ejendom.
En beslutning om at foretage ekspropriation, såfremt der ikke indgås  

 en frivillig aftale, skal således tages samtidig med Byrådets beslutning om  

 at  

 indgå en frivillig aftale.
Der er med  

 advokatens henvendelse ikke fremlagt dokumentation for, at Byrådet har udvist  

 ekspropriationsvilje.
SKAT fastholder derfor, at der ikke er  

 ekspropriationsrealitet.
 På baggrund af  

 ovenstående finder SKAT, at betingelserne, for at overdragelse af en fast  

 ejendom  

 kan anses for sket i en ekspropriationssituation, ikke er opfyldt på  

 aftaletidspunktet.
 SKAT indstiller  

 derfor, at spørgsmålet om spørgernes overdragelse af jordarealer til kommunen  

 er omfattet af ejendomsavancebeskatningslovens § 11, således at sælgerne ikke  

 skal betale ejendomsavanceskat af salget, besvares med et nej.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
