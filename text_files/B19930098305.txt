 I henhold til § 85 c, stk. 6, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 820 af 11. oktober  

 1993, og § 53 a, stk. 6, i lov om arbejdsmarkedsuddannelser, jf.  

 lovbekendtgørelse nr. 737 af 4. december 1988, som senest ændret ved lov nr.  

 432 af 30. juni 1993, fastsættes efter indstilling fra Arbejdsmarkedets  

 Tillægspension:
 § 1.  Bidraget fra private arbejdsgivere, der er  

 omfattet af § 17 a i lov om Arbejdsmarkedets Tillægspension, udgør for 1994  

 pr. fuldtidsansat 174,00 kr.
 Stk. 2.  For 4. kvartal i 1993 udgør bidraget pr.  

 fuldtidsansat 40,00 kr.
 Stk. 3.  Bidraget fastsættes for et år ad gangen på  

 grundlag af et skøn over det samlede antal fuldtidsansatte hos arbejdsgivere,  

 der er omfattet af den i stk. 1 nævnte bestemmelse.
Ikrafttræden § 2.  Bekendtgørelsen træder i kraft ved  

 offentliggørelsen i Lovtidende og har virkning fra den 4. oktober 1993.
 Stk. 2.  Det for 1994 fastsatte bidrag, jf. § 1, stk. 1,  

 anvendes første gang ved modregning af arbejdsgiverbidrag på grundlag af  

 ATP-bidrag modtaget i perioden 23. februar 1994 - 22. maj 1994.
 Stk. 3.  Det for 4. kvartal i 1993 fastsatte bidrag, jf.  

 § 1, stk. 2, anvendes ved modregning af arbejdsgiverbidrag på grundlag af  

 ATP-bidrag modtaget i perioden 23. november 1993 - 22. februar 1994.
