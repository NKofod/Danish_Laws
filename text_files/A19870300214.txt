(Ferieloven) Denne datasammenskrivning omfatter Lov om ferie, jfr.  

 lovbekendtgørelse nr. 560 af 13. november 1984 med de ændringer, der følger  

 af lov nr. 204 af 22. maj 1985.
LOVENS OMRÅDE § 1.  Lønmodtagere i offentlig eller privat tjeneste  

 har ret til ferie og feriegodtgørelse eller løn efter reglerne i denne lov.
§ 2.  Loven gælder dog ikke for Stk. 2.  De i stk. 1, nr. 2, nævnte personer, der  

 fratræder, uden at pensionsudbetaling påbegyndes i forbindelse hermed, har  

 ret til feriegodtgørelse efter § 14, stk. 3.
 § 3.  Direktøren for arbejdstilsynet kan bestemme, at  

 loven, bortset fra §§ 22, 23, 24 og 27, ikke gælder for lønmodtagere, der er  

 ansat i staten eller kommuner eller inden for fag eller faglige områder, for  

 så vidt der ved regulativ eller overenskomst er sikret dem ferie og  

 feriegodtgørelse eller løn efter regler, der stiller dem lige så godt som  

 denne lov.
 § 4.  Denne lov indskrænker ikke videregående ferieret  

 efter andre love og bestemmelser, efter overenskomster mellem arbejdsgivere  

 og lønmodtagere, voldgiftskendelser eller sædvane.
 § 5.  Tvivlsspørgsmål om, hvorvidt en person omfattes  

 af denne lov, afgøres af direktøren for arbejdstilsynet.
OPTJENINGSÅR OG FERIENS LÆNGDE § 6.  Ferien udgør 2 1/2 dag for hver måneds  

 beskæftigelse i et kalenderår (optjeningsår). Ved beskæftigelse af kortere  

 varighed end 1 måned beregnes ferien på tilsvarende måde i forhold til  

 beskæftigelsens længde.
 Stk. 2.  Ved beregning af feriens længde sidestilles med  

 beskæftigelse ferie efter denne lov og fravær på grund af sygdom og  

 tilskadekomst, hvorunder der ydes feriegodtgørelse, jfr. § 13.
 Stk. 3.  I virksomheder med 5 dages arbejdsuge indgår et  

 forholdsmæssigt antal arbejdsfri dage i ferien.
 § 6 a.  Har en lønmodtager ikke optjent ret til 30  

 dages ferie med feriegodtgørelse eller løn, har lønmodtageren ret til at få  

 antallet af feriedage suppleret op til 30 dage, uden at der hertil er knyttet  

 ret til feriegodtgørelse eller løn.
 Stk. 2.  En lønmodtager kan dog højst kræve 12 dages  

 ferie uden feriegodtgørelse eller løn efter ferieperiodens udløb den 30.  

 september.
§ 7.  Lærlinge med lærekontrakt efter lærlingelovens §  

 1 og personer, der har indgået aftale om et læreforhold efter lærlingelovens  

 § 30, har ret til ferie i 30 dage i det første og andet hele ferieår efter,  

 at læreforholdet er påbegyndt.
Har en lærling ikke optjent feriegodtgørelse  

 for alle feriedagene, betaler arbejdsgiveren lærlingen løn i de resterende  

 dage.
Stk. 2.  Elever med uddannelsesaftale efter lov om  

 erhvervsfaglige grunduddannelser har ret til ferie i 30 dage i det første og  

 andet hele ferieår efter, at ansættelsesforholdet er påbegyndt.
Har eleven  

 ikke optjent feriegodtgørelse for alle feriedagene, betaler arbejdsgiveren  

 eleven løn i de resterende dage.
 Stk. 3.  Er læreforholdet, jfr. stk. 1, eller  

 ansættelsesforholdet, jfr. stk. 2, påbegyndt inden 1. juli i et ferieår,  

 gælder det samme for dette ferieår.
FERIEÅR OG FERIEPERIODE § 8.  Ferien skal holdes i det efter optjeningsåret  

 følgende år, der går fra 2. maj til 1. maj (ferieåret).
 Stk. 2.  Ferie optjent efter reglerne i § 6 skal holdes  

 forud for ferie efter § 6 a.
 § 9.  Af ferien skal mindst 18 dage gives i sammenhæng  

 i tiden mellem den 2. maj og den 30. september (ferieperioden). Er  

 feriedagenes antal under 18, skal hele ferien gives i sammenhæng i  

 ferieperioden.
Stk. 2.  Resterende feriedage skal også gives i  

 sammenhæng, men kan lægges uden for ferieperioden.
Hvor hensynet til  

 virksomhedens drift gør det ønskeligt, kan denne del af ferien dog gives i  

 form af enkelte feriedage.
Stk. 3.  For personer, der er beskæftiget i landbrug,  

 skal mindst 12 feriedage gives i sammenhæng i ferieperioden.
Af de øvrige  

 feriedage skal mindst 3 gives samlet eller delt i tiden fra 2. maj-31.  

 oktober.
Såfremt der i kollektiv overenskomst er en bestemmelse herom eller  

 aftale træffes mellem lønmodtageren og arbejdsgiveren, kan de i 1. og 2. pkt.  

 nævnte feriedage, i alt 15, gives i sammenhæng i tiden fra 2. maj-31.  

 oktober.
De øvrige feriedage kan lægges uden for ferieperioden, men således  

 at mindst 9 feriedage gives i sammenhæng.
Stk. 4.  Såfremt der i en kollektiv overenskomst er en  

 bestemmelse derom eller aftale træffes mellem lønmodtageren og  

 arbejdsgiveren, kan den ferie, der efter stk. 1 skal gives i sammenhæng i  

 ferieperioden, gives i sammenhæng uden for ferieperioden.
Den kan under samme  

 betingelser deles således, at mindst 12 dage gives i sammenhæng i eller uden  

 for ferieperioden og de resterende dage ligeledes gives i sammenhæng i eller  

 uden for ferieperioden.
 Stk. 5.  Under aftjening af værnepligt kan lønmodtageren  

 holde optjent ferie uden for ferieperioden, ligesom ferien kan deles.
§ 10.  Arbejdsgiveren fastsætter efter forhandling med  

 lønmodtageren, hvornår ferien skal holdes, idet arbejdsgiveren under  

 hensyntagen til virksomhedens tarv så vidt muligt skal imødekomme  

 lønmodtagerens ønske om feriens placering.
Arbejdsgiveren giver lønmodtageren  

 meddelelse herom så tidligt som muligt, dog senest 3 måneder før ferien  

 begynder for den ferie, der skal gives i sammenhæng i ferieperioden, jfr. §  

 9, stk. 1, og senest 1 måned før ferien begynder for resterende feriedage,  

 jfr. § 9, stk. 2, medmindre særlige omstændigheder hindrer dette.
 Stk. 2.  Uden lønmodtagerens samtykke kan den ferie, der  

 efter § 9, stk. 1, skal gives i sammenhæng i ferieperioden, dog ikke ligge i  

 tiden mellem en af arbejdsgiveren meddelt opsigelse og  

 fratrædelsestidspunktet, medmindre adgang dertil følger af bestemmelse i  

 kollektiv overenskomst eller det efter lov eller overenskomst gældende  

 opsigelsesvarsel er længere end 3 måneder eller opsigelsesvarslet er  

 forlænget med antallet af feriedage.
§ 11.  Vil bestemmelserne i § 9, stk. 1, som følge af  

 arbejdets sæsonbetonede karakter eller af andre grunde medføre ulempe inden  

 for fag eller faglige områder, kan direktøren for arbejdstilsynet efter  

 forhandling med fagets arbejdsgiver- og lønmodtagerorganisationer tillade, at  

 denne del af ferien gives uden for ferieperioden.
Direktøren kan under samme  

 betingelser tillade, at den deles således, at mindst 12 dage gives i  

 sammenhæng i eller uden for ferieperioden og de resterende dage ligeledes  

 gives i sammenhæng i eller uden for ferieperioden.
 Stk. 2.  Når omstændighederne taler derfor, kan  

 direktøren for arbejdstilsynet tillade det samme med hensyn til enkelte  

 virksomheder eller personer, for så vidt angår virksomheder dog først efter  

 forhandling med de organisationer, der er nævnt i stk. 1.
FERIEGODTGØRELSE OG FERIE MED LØN § 12.  Arbejdsgiveren yder feriegodtgørelse med 12 1/2  

 pct. af lønnen.
 § 13.  Arbejdsgiveren yder tillige feriegodtgørelse  

 under lønmodtagerens fravær af mere end 3 dages varighed på grund af sygdom  

 eller tilskadekomst i virksomheden, således at feriegodtgørelsen beregnes på  

 grundlag af lønmodtagerens løn i de sidste 4 uger før fraværet.
Stk. 2.  Ret til feriegodtgørelse under fravær på grund  

 af sygdom er betinget af, at lønmodtageren forud for sygdommens indtræden har  

 været beskæftiget hos arbejdsgiveren i mindst 12 måneder.
Heri medregnes  

 tidligere beskæftigelse inden for de sidste 24 måneder, såfremt fratræden  

 ikke skyldes lønmodtagerens egne forhold.
 Stk. 3.  Feriegodtgørelse efter stk. 1 ydes for  

 sammenlagt højst 4 måneder inden for et optjeningsår og for højst 4 måneder  

 på grund af samme sygdom eller tilskadekomst.
 Stk. 4.  Arbejdsgiveren kan kræve, at en lønmodtager  

 dokumenterer, at fraværet skyldes sygdom eller tilskadekomst i virksomheden.
 § 14.  Lønmodtagere, der er antaget månedsvis eller  

 for længere tid og således, at der ikke sker fradrag i lønnen for  

 søgnehelligdage, sygedage o.lign., får i stedet for feriegodtgørelse løn  

 under ferie, eventuelt tillagt værdien af kost beregnet efter reglen i § 16,  

 stk. 2. Endvidere ydes et ferietillæg på 1 pct. af den løn, der er indtjent i  

 det foregående optjeningsår.
 Stk. 2.  Sådanne lønmodtagere kan dog forud for et  

 optjeningsårs begyndelse kræve feriegodtgørelse af lønnen i dette  

 optjeningsår, dog kun med 12 pct.
 Stk. 3.  Ved fratræden ydes feriegodtgørelse efter § 12  

 for det løbende optjeningsår samt for den del af tidligere optjeningsår, for  

 hvilken lønmodtageren ved sin fratræden endnu ikke har holdt ferie.
 § 15.  Ved beregning af feriegodtgørelse og  

 ferietillæg ses der bort fra løn, der er udbetalt under ferien, ydet  

 feriegodtgørelse eller udbetalt ferietillæg.
§ 16.  Ved beregning af feriegodtgørelse og  

 ferietillæg ses der bort fra sådanne tillæg til lønnen eller sådanne  

 lønningsandele, som ikke er indkomstskattepligtige.
Arbejdsgiveren yder dog  

 feriegodtgørelse og ferietillæg af lønmodtagerens bidrag til de  

 pensionsordninger m.v., der er omfattet af afsnit I i lov om beskatning af  

 pensionsordninger m.v. samt af lønmodtagerens bidrag til  

 arbejdsmarkedsuddannelsesfonden i medfør af lov om en  

 arbejdsmarkedsuddannelsesfond.
 Stk. 2.  Består lønnen helt eller delvis af kost og  

 logi, beregnes værdien heraf på grundlag af de af ligningsrådet for  

 optjeningsåret fastsatte satser, medmindre værdien ved aftale mellem parterne  

 er fastsat til højere beløb.
 § 17.  Holdes en virksomhed lukket under ferie, kan  

 lønmodtagere, der ikke er berettigede til ferie i alle de dage, i hvilke  

 virksomheden holdes lukket, ikke i anledning af lukningen kræve særlig  

 godtgørelse ud over den feriegodtgørelse, der tilkommer dem efter  

 foranstående bestemmelser.
 § 17 a.  Holder en virksomhed lukket under ferie i  

 tiden mellem 1. oktober og 1. maj, giver arbejdsgiveren lærlinge med  

 lærekontrakt efter lærlingelovens § 1 og personer, der har indgået aftale om  

 et læreforhold efter lærlingelovens § 30, samt elever med uddannelsesaftale  

 efter lov om erhvervsfaglige grunduddannelser løn for de feriedage, for  

 hvilke de ikke har optjent feriegodtgørelse, dog højst for en uge, forudsat  

 at læreforholdet eller ansættelsesforholdet er påbegyndt 1. juli eller senere  

 i samme ferieår.
§ 17 b.  Holdes en virksomhed lukket på hverdage  

 mellem jul og nytår, skal arbejdsgiveren bestemme, at lønmodtageren holder  

 ferie disse dage i det omfang, lønmodtageren er berettiget til mere end 18  

 feriedage efter reglerne i § 6. Træffer arbejdsgiveren ikke sådan  

 bestemmelse, skal arbejdsgiveren betale lønmodtageren løn for de pågældende  

 dage.
Lønnen beregnes på grundlag af lønmodtagerens løn i de sidste 4 uger  

 før jul.
 § 18.  Arbejdsministeren fastsætter regler for  

 beregning af feriegodtgørelse for lønmodtagere, som ikke oppebærer løn  

 direkte fra den virksomhed, for hvilken arbejdet udføres, men aflønnes med  

 betjeningsafgift eller på anden måde, der afviger fra de almindelige  

 lønningssystemer.
§ 19.  Medmindre andet følger af loven, ydes  

 feriegodtgørelsen gennem et system, der sikrer, at feriegodtgørelsen  

 udbetales til lønmodtageren, når ferien holdes.
Arbejdsministeren fastsætter  

 nærmere regler herom.
 § 19 a.  Arbejdsministeren fastsætter regler,  

 hvorefter der ved forsinket betaling af feriegodtgørelse efter §§ 12 og 14,  

 stk. 2 og 3, skal betales renter heraf med 1 1/2 pct. for hver påbegyndt  

 måned fra forfaldsdagen.
§ 19 b.  Feriegodtgørelse for et optjeningsår  

 udbetales ved ferieårets begyndelse til en lønmodtager, uanset om ferie  

 holdes, § 19 c.  Lønmodtagere, der flytter til udlandet for at  

 tage varig bopæl der, kan ved flytningen få udbetalt al optjent  

 feriegodtgørelse, uanset om ferie holdes.
 Stk. 2.  Lønmodtagere, der ved ferieårets begyndelse  

 havde midlertidigt ophold i udlandet, kan fra dette tidspunkt, og så længe de  

 fortsat har ophold i udlandet, få udbetalt optjent feriegodtgørelse svarende  

 til 18 feriedage, uanset om ferie holdes.
 § 19 d.  Arbejdsministeren fastsætter de nærmere  

 regler om udbetaling af feriegodtgørelse efter §§ 19 b og 19 c.
 § 20.  Arbejdsministeren fastsætter regler, hvorefter  

 udbetaling af tidligere optjent feriegodtgørelse kan ske, uden at ferie  

 holdes, for så vidt angår personer, der på grund af aftjening af værnepligt,  

 sygdom, ophold i udlandet eller andre særlige forhold helt eller delvis er  

 afskåret fra at holde ferie.
ALMINDELIGE BESTEMMELSER § 21.  Krav på feriegodtgørelse, løn under ferie eller  

 ferietillæg forældes, hvis det ikke rejses over for arbejdsgiveren inden den  

 1. april i det ferieår, i hvilket ferien skal holdes.
 Stk. 2.  Efterkommer arbejdsgiveren ikke kravet,  

 forældes det, såfremt lønmodtageren ikke uden ugrundet ophold søger kravet  

 gennemført.
 Stk. 3.  Er kravet forældet, tilfalder beløbet  

 Arbejdsmarkedets Feriefond.
§ 22.  Feriegodtgørelse, der ikke er hævet af  

 lønmodtageren inden udløbet af det ferieår, inden for hvilket ferien skulle  

 have været holdt, tilfalder Arbejdsmarkedets Feriefond.
Direktøren for  

 arbejdstilsynet kan dog for områder, for hvilke der efter § 3 er godkendt  

 regulativ eller overenskomst, tillade, at beløbene anvendes til andet  

 ferieformål.
 Stk. 2.  Direktøren kan endvidere under særlige  

 omstændigheder tillade, at indtjent feriegodtgørelse udbetales til  

 lønmodtageren efter ferieårets udløb.
 § 22 a.  (Ophævet).
 § 23.  Enhver aftale, hvorved der gives afkald på den  

 i denne lov hjemlede ret til ferie, feriegodtgørelse, løn under ferie eller  

 ferietillæg, er ugyldig.
 Stk. 2.  Aftaler om overdragelse af beviser for indtjent  

 feriegodtgørelse er ugyldige, ligesom sådanne beviser ikke kan gøres til  

 genstand for retsforfølgning.
 § 24.  Påtager lønmodtageren sig under ferie arbejde  

 mod vederlag, kan direktøren for arbejdstilsynet kræve lønmodtagerens  

 feriegodtgørelse, løn under ferie og ferietillæg for hele eller en del af  

 ferien indbetalt til Arbejdsmarkedets Feriefond.
 § 25.  (* 1) For søfarende udøver handelsministeren de  

 beføjelser, der ved denne lov er henlagt til arbejdsministeren eller  

 direktøren for arbejdstilsynet.
 Stk. 2.  I øvrigt kan handelsministeren efter indhentet  

 udtalelse fra Søfartens Fællesråd foretage sådanne afvigelser fra lovens  

 bestemmelser, som findes nødvendige eller hensigtsmæssige som følge af de  

 særlige forhold, der gælder for søfarende.
 § 25 a.  Arbejdsministeren fastsætter regler om ret  

 til ferie uden feriegodtgørelse eller løn på grundlag af aftjening af  

 værnepligt.
ARBEJDSMARKEDETS FERIEFOND § 26.  Arbejdsmarkedets Feriefond er en selvejende  

 institution.
 Stk. 2.  Fondens midler anvendes til ferieformål for  

 lønmodtagere, herunder særligt gennem støtte til institutioner eller  

 organisationer, der tilvejebringer feriemuligheder for lønmodtagere.
Stk. 3.  Arbejdsministeren udpeger fondens bestyrelse,  

 herunder dennes formand.
Bestyrelsen udpeges for 3 år ad gangen.
Stk. 4.  Den kapital, som fonden råder over pr. 1. juli  

 1974, skal forblive urørt.
Arbejdsministeren kan dog under særlige  

 omstændigheder godkende, at der af denne kapital ydes støtte i form af lån.
Stk. 5.  Fondens regnskab skal revideres af mindst 2  

 revisorer, hvoraf mindst en skal være statsautoriseret revisor.
Bestyrelsen  

 udnævner revisorerne for 3 år ad gangen, men kan til enhver tid trække  

 udnævnelsen tilbage.
 Stk. 6.  Det reviderede årsregnskab indsendes efter  

 godkendelse af bestyrelsen til arbejdsministeren.
 Stk. 7.  Arbejdsministeren fastsætter vedtægter for  

 fonden, herunder bestemmelse om afholdelse af udgifter til fondens  

 administration.
STRAFFEBESTEMMELSER § 27.  Med bøde straffes Stk. 2.  I forskrifter, der udstedes i henhold til  

 loven, kan der fastsættes straf af bøde for overtrædelse af bestemmelser i  

 forskrifterne.
 Stk. 3.  For overtrædelse, der begås af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
REKURS § 28.  De af direktøren for arbejdstilsynet trufne  

 afgørelser kan inden 4 uger indbringes for arbejdsministeren.
IKRAFTTRÆDELSES- OG OVERGANGSBESTEMMELSER § 29.  Loven træder i kraft den 1. januar 1971.
 Stk. 2.  Lov om ferie med løn, jfr. lovbekendtgørelse  

 nr. 197 af 3. juni 1967, ophæves.
 § 30-32. (Overgangsbestemmelser, udeladt).
§ 33.  Loven gælder ikke for Færøerne og Grønland.
Ved  

 kgl. anordning kan loven sættes i kraft for Grønland med de afvigelser, som  

 de særlige grønlandske forhold tilsiger. -------------- Lov nr. 89 af 14. marts 1984, hvis § 1 har ændret § 19 a og indføjet nye  

 §§ 19 b, 19 c og 19 d, indeholder følgende ikrafttrædelsesbestemmelser:
§ 2 Loven træder i kraft den 1. april 1984.
§ 3 Loven har tillige virkning fra den 1. april 1984 for de i ferielovens § 3  

 nævnte regulativer og overenskomster. ------------- Lov nr. 204 af 22. maj 1985 indeholder følgende  

 ikrafttrædelsesbestemmelse:
§ 2 Loven har virkning fra den 1. januar 1985.
ARBEJDSMINISTERIET, DEN 23. FEBRUAR 1987 E.
Edelberg (* 1) Pr. 1/11 1981, industriministeren.
