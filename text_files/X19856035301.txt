I en række fonde er formålet tildeling af ydelser af pensionslignende  

 karakter.
Såfremt tildeling af ydelser forudsætter ansøgning hvert år og det  

 ved udbetaling præciseres at ydelserne kun gives for et år ad gangen, er  

 fondene ikke omfattet af Lov om tilsyn med pensionskasser.
Den 1. januar 1985 trådte lov nr. 300 af 6. juni 1984 om fonde og visse  

 foreninger i kraft.
Ved fondslovgivningen blev der indført pligt til  

 registrering af fonde i fondsregisteret.
Dette har medført, at forsikringstilsynet har fået adskillige fondes  

 vedtægter til udtalelse med henblik på, om den virksomhed, fonden udøver,  

 måtte være omfattet af lov om tilsyn med pensionskasser (lovbekendtgørelse  

 nr. 4 af 12. januar 1984) eller af lov om forsikringsvirksomhed  

 (lovbekendtgørelse nr 127 af 23. marts 1984.) Fælles for en del af de pågældende fonde har været at ydelser af  

 pensionslignende karakter er tildelt tidligere ansatte ved private  

 virksomheder, disses efterladte ægtefæller og/eller efterlevende umyndige  

 børn.
I en del tilfælde fremgik det af fondenes vedtægter, at tildeling af  

 ydelser forudsatte en ansøgning hvert år af den kreds som kunne komme i  

 betragtning efter vedtægterne, og at det ved udbetalingerne blev præciseret,  

 at ydelsen ikke blev givet for mere end et år ad gangen.
I disse tilfælde har  

 forsikringstilsynet meddelt, at fondene efter forsikringstilsynets opfattelse  

 ikke omfattedes af lov om tilsyn med pensionskasser.
Fondene kunne ikke anses  

 for ved udbetalingen at have påtaget sig et bindende tilsagn om pension.
 I det omfang, pensionsfondenes ydelser forudsætter en ansøgning hvert år,  

 og det ved udbetalingerne præciseres, at ydelsen ikke bliver givet for mere  

 end et år ad gangen, vil sådanne fonde heller ikke være omfattet af LFV  

 kapitel 22.
 Forsikringstilsynet har i nogle tilfælde fastslået, at enkeltstående  

 tilsagn om pension afgivet til en virksomheds direktør ikke omfattes af  

 pensionskassesloven, uanset om pensionen blev udredet gennem en dertil  

 etableret fond, når fondens midler var tilvejebragt ved indbetalinger fra  

 selskabet til dette formål.
 Endelig har forsikringtilsynet meddelt, at efter definitionen i PKL § 1  

 falder pensionsfonde oprettet til fordel for selvstændige erhvervsdrivende  

 uden for lovens område.
