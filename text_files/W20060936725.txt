 Det er en betingelse for at klage til  

 Pressenævnet, at klageren har retlig interesse i det forhold, der klages  

 over.  

 Det indebærer, at man selv som person, organisation, virksomhed eller  

 lignende  

 skal være omtalt, afbilledet eller på anden måde identificerbar i mediet.
 Pressenævnet fandt, at det ikke kunne  

 udelukkes, at det var muligt for personer med kendskab til de forhold, der  

 beskrives i artiklerne, at identificere [K] som den omtalte person, hvilket  

 også var sket. [K] havde herefter retlig interesse i, at klagen  

 realitetsbehandledes.
Parterne havde afgivet modstridende  

 forklaringer for Pressenævnet om, hvorvidt [K] frabad sig citeret vedrørende  

 bestemte forhold eller generelt hele historien.
På grund af den begrænsede  

 mulighed for at føre bevis for Pressenævnet, kunne Nævnet ikke afgøre,  

 hvilken  

 forklaring, der var den rigtige.
Pressenævnet fandt imidlertid, at [K]s  

 synspunkter var fremkommet i artiklerne, ligesom oplysningerne var blevet  

 forelagt [K], hvorfor Nævnet ikke fandt anledning til at udtale kritik heraf.
Det følger af de vejledende regler om god  

 presseskik, at et medie skal udvise kritik over for nyhedskilderne, i  

 særdeleshed når disses udsagn kan være farvet af personlig interesse eller  

 skadevoldende hensigt.
Der gælder efter omstændighederne en tilsvarende  

 forpligtelse for mediet til at udvise særlig agtpågivenhed ved  

 offentliggørelse  

 af kommentarer og vurderinger, når disse indgår i nyhedsformidlingen af en  

 sag,  

 hvori den pågældende kan have en særlig personlig eller økonomisk interesse.
Pressenævnet lagde til grund, at Simone  

 selv ønskede at udtale sig og fremlægge dokumenter i forbindelse med  

 artiklen.  

 De sidstnævnte forhold gav JydskeVestkysten anledning til at udvise særlig  

 agtpågivenhed, og JydskeVestkysten burde derved have efterkommet opfordringen  

 til at undersøge Simones troværdighed.
Dertil kommer, at meddelelser, der kan  

 krænke privatlivets fred, skal undgås, medmindre klar almen interesse kræver  

 offentlig omtale.
Det enkelte menneske har krav på beskyttelse af sin  

 personlige anseelse.
Pressenævnet fandt derfor, at det havde påhvilet  

 JydskeVestkysten at sikre sig en effektiv anonymisering af de personer, som  

 var  

 omtalt i artiklerne, og Nævnet udtalte kritik heraf.
Kendelse  

 fra Pressenævnet i sag 2006-6-294 [K] har klaget til  

 Pressenævnet over to artikler i JydskeVestkysten den 8. januar 2006, idet han  

 mener, at god presseskik er tilsidesat.
1. Sagsfremstilling 1.1. JydskeVestkysten, 8.  

 januar 2006.
JydskeVestkysten bragte den  

 8. januar 2006 under overskriften Det forgiftede kys og  

 underoverskriften  

 Fra kærlighed til had: Kort efter brylluppet opdagede Simone, at Anders  

 ikke  

 havde lyst til at røre hende.
Deres ægteskab udviklede sig til et mareridt  

 med  

 direkte kurs mod en skæbnesvanger skilsmisse ti år senere. følgende  

 artikel:
Anders var efterhånden  

 blevet en ungkarl på 41 år.
Mens det åbenbart kneb med at finde ud af det med  

 kærligheden, havde han gang i en lovende karriere inden for politiet.
Simone var nogle få år yngre.  

 Hun blev født i Berlin i 1954, var flyttet til Danmark i 1975, og seks år  

 senere havde hun taget en universitetsuddannelse i Odense.
I 1985 blev hun  

 mor  

 til Lauge, og godt et år senere fødte hun Søren.
Simone havde fået arbejde på  

 en  

 handelshøjskole i Jylland.
Det var en efterårsdag i  

 1989. I retssalen sad Anders som politiets repræsentant.
Der ville blive brug  

 for en tolk, og retten havde indkaldt Simone.
Et par vidner blev væk, og  

 der opstod en pause i retssagen.
Anders havde fået et godt øje til den kønne  

 Simone, og han havde taget mod til sig og foreslået, at de gik hen på en  

 nærliggende restaurant for at drikke et par kopper kaffe.
Det var ungkarlen, der godt  

 vidste, at det var ved at være tid at finde en livsledsager.
Over for ham sad  

 en enlig mor til to små drenge.
Hun havde også brug for et hjem.
Og måske en  

 mand med en god løn.
Anders forelskede sig i  

 kvinden.
Og hun faldt for ham.
Der var noget solidt over Anders, han optrådte  

 begavet, og Simone syntes, at han var god at snakke med.
En julidag 1990 var der sol,  

 sommer og kærlighed over landet.
Anders og Simone blev gift på rådhuset, og  

 bagefter var der fest på det lokale hotel.
De to sad ved hovedbordet.
I  

 det øjeblik, de kyssede hinanden, var lykken gjort.
Troede både Anders og  

 Simone.
Og alle bryllupsgæsterne.
Men det skulle vise sig, at kysset var  

 forgiftet.
Der gik kun få måneder efter  

 brylluppet, før Simone opdagede, at der var noget helt galt i det forhold.  

 Hun  

 havde stor lyst til sex.
Det var bestemt ikke tilfældet for Anders.
I første  

 omgang troede Simone, at hun selv kunne gøre noget for også at få ægteskabet  

 med ind i soveværelset.
Simone gjorde sig sine  

 tanker.
Hvad var der galt? Hun fik efterhånden den opfattelse, at Anders  

 måske  

 var homoseksuel.
At han åbenbart slet ikke havde lyst til at være sammen med  

 en  

 kvinde.
Hun foreslog, at de opsøgte  

 amtets seksualrådgivning.
Men et år senere var de ikke kommet tættere på  

 hinanden.
Jeg mistede tålmodigheden og  

 havde flere udenomsforhold, skriver Simone blandt andet, da hun i  

 november  

 2003 henvender sig til Statsadvokaturen med en alvorlig anklage mod sin nu  

 forhenværende  

 mand.
En anklage om pædofili.
 Tre år efter brylluppet blev  

 Simone og Anders forældre til en lille datter.
 Hanne er resultatet af ét af  

 mine udenomsforhold, påstår Simone i sin omfattende redegørelse til  

 Statsadvokaten.
 - Det er da muligt, at jeg  

 ikke er pigens far, siger Anders over 12 år senere, da han endnu en gang  

 bliver  

 konfronteret med Simones påstand om, at han har forgrebet sig på hendes  

 yngste  

 søn og på datteren.
 I første omgang var Anders  

 dog under alle omstændigheder den lykkelige far til Hanne, og han foreslog  

 Simone, at han også blev adoptivfar for både Lauge og Søren.
Simone sagde ja.
På det  

 tidspunkt var hun mest optaget af den lille datter, og hun havde også lagt  

 mærke til, at Anders og især hendes ældste dreng havde det godt sammen.
 Men hvad var det så, der  

 begyndte at ske mellem Anders og Søren? Hun undrede sig måske nok over, at  

 Anders gik ind på Sørens værelse efter sengetid, men hun så ikke selv noget.
 Og det er først efter  

 skilsmissen, at Simone kommer frem med beskyldningerne om, at Anders har  

 pillet  

 ved Søren.
 Det er også først efter, at  

 Anders og Simone har vendt hinanden ryggen, at hun i anmeldelsen til  

 Statsadvokaten fortæller, at hun selv har set Anders røre ved den lille  

 datters  

 skamlæber.
I 1999 var ægteskabet tæt ved  

 at revne.
Simone kom hjem med Benny, der var én af hendes kolleger.
Han blev  

 en  

 ven af huset.
Men Anders opdagede hurtigt,  

 at han var mere end det.
Simone lagde efterhånden ikke skjul på, at hun havde  

 et forhold til Benny.
Mange nætter og i weekenden flyttede Simone ud i Bennys  

 hus, og Anders var alene tilbage med tre børn.
Det blev for meget for ham.  

 Og Simone ville ikke længere være sammen med en partner, hun betragtede som  

 én,  

 der var til andre mænd og ikke til hende.
Det kom til en uforsonlig  

 skilsmisse,  

 og Simone forlod hjemmet og flyttede sammen med Lauge, Søren og Hanne til et  

 hus i nabobyen.
Det var i 2000.
Bruddet viste sig hurtigt at  

 blive begyndelsen på et drama mellem Simone og Anders, hvor  

 mistænkeliggørelse,  

 anklager og personlig fornedrelse forgiftede luften.
Det er blevet til scener  

 fra en skilsmisse, der i ondskabsfuldhed overgår de fleste. I forbindelse med artiklen  

 bragte JydskeVestkysten under overskriften MAGTKAMPEN følgende  

 faktaboks:
 En skilsmisse for fem år  

 siden har udviklet sig til en noget nær uset magtkamp mellem to, der engang  

 har  

 elsket hinanden.
Simone beskylder Anders for  

 at være homoseksuel og for et pædofilt overgreb på to af hendes egne børn.  

 Selv  

 om Statsadvokaten har afvist anklagen som grundløs, holder hun fast og  

 gentager  

 den.
Hun mener, at hendes tidligere mand, der har en toppost inden for  

 politiet, gør sig skyldig i magtmisbrug.
Først til at undgå en retssag, og  

 dernæst til at forfølge hende.
Anders påstår, at han er  

 udsat for en sindsforvirret kvindes hævngerrighed og afviser alle anklager.  

 Han  

 afgør i den kommende uge, om skilsmisse-dramaet skal ende i en retssal. 1.2. JydskeVestkysten, den 8.  

 januar 2006.
 Samme dag bragte  

 JydskeVestkysten under overskriften Scener fra en skilsmisse  

 følgende underrubrik:
 HÆVNBEGÆR OG ANKLAGER:
 De står lykkeligt foran  

 festlokalet en sommerdag i 1990. Simone og Anders har lige fået papir på  

 hinanden.
Det er blevet efterår og  

 1999, da Simone indleder et forhold til en kollega for øjnene af Anders.
Og  

 ti  

 år efter deres bryllup bliver de skilt.
Det får dramatiske følger for både  

 Simone og Anders.
Uenighed om samvær med en  

 datter, som Simone påstår har en helt anden far end Anders udløser en  

 hadefuld  

 kollision mellem de to.
Helt galt går det, da en søn bliver midtpunkt for en  

 voldsom konflikt.
Simone anklager Anders for at  

 have pillet ved sønnen, da denne var yngre.
Hun mistænker sin eksmand for at  

 være pædofil og homoseksuel.
Anders afviser og kalder anklagerne for det rene  

 nonsens.
Simone oplever det sådan, at Anders gør sin store indflydelse  

 gældende  

 og er årsag til, at hun føler sig mobbet ud fra den skole, hvor hun  

 underviser.  

 Hun tror, at hendes anklager mod eksmanden er afvist som grundløse, fordi det  

 er politiet, der selv har undersøgt en politimand.
Anders stempler Simone som  

 et karakterafvigende menneske, der ville bestemme over alt og alle.
Han  

 indrømmer,  

 at han betaler penge til den søn, han var mistænkt for at have misbrugt, men  

 han  

 afviser, at det er for at købe sønnen til tavshed.
Anders benægter også, at  

 han  

 skulle være homoseksuel.
Han er gift igen.
Simone er flyttet tilbage til  

 Tyskland, hvorfra hun fortsætter sit opgør med manden, hun engang  

 elskede. Artiklen fortsætter:
 En kvinde sidder i sit lille  

 rækkehus, der ligger blot én kilometer inde i Tyskland.
Simone er dansk statsborger,  

 men hun er nu tilbage i sit fødeland.
På en eller anden måde på flugt fra den  

 tidligere ægtemand, hun føler er årsag til, at hun blev mobbet ud af Danmark.
 Måske betaler hun prisen for  

 den meget alvorlige anklage, hun rettede mod manden, der med anerkendt  

 dygtighed og flid har arbejdet sig til en god stilling inden for politiet.
Anders har eget kontor.
Hans  

 vejrtrækning bliver både hurtigere og mere højlydt, når han bliver mindet om  

 ekskonens anklager.
Han afviser og omtaler Simones påstand som det rene  

 nonsens.
 Jeg er naturligvis hverken  

 pædofil eller homoseksuel, som Simone påstår, siger Anders.
 Han har skænket kaffe op, men  

 glemmer helt at drikke.
 I en stue slanger Simones  

 kæreste sig på sofaen, mens hendes 12-årige datter, Hanne, er på vej ud af  

 huset.
- Jeg ved, at min historie  

 lyder usædvanlig.
Måske endda både uhørt og forkert.
Men jeg ved  

 også, at jeg  

 taler sandt.
 Simone trækker vejret dybt,  

 og hendes øjne flakker lidt.
- Der var en periode, da jeg  

 hver dag tænkte på selvmord.
Jeg følte, at jeg bare løb panden mod en mur,  

 fordi min tidligere mand har en så indflydelsesrig stilling.
Men nu er jeg  

 ovenpå igen, og nu har jeg kræfterne til at stå frem.
Hun synes ikke, at Anders  

 skal slippe godt fra det, han ifølge hende har gjort.
Selv om Statsadvokaten  

 klart og tydeligt afviste hendes anklage mod Anders for at have pillet ved  

 både  

 hendes yngste søn og datteren, holder hun fortsat fast i sin mistanke.
Han bedyrer sin uskyld.
Og  

 han er fortvivlet over, at den kvinde, han blev skilt fra for fem år siden,  

 bliver ved med at gentage sin mistanke mod ham.
- Simone er et meget ekstremt  

 menneske.
Det er nærmest helt uvirkeligt, hvad hun kan finde på.
 Scene 1:
Mistanken En klasselærer gør flere  

 gange i 2000 og et par år frem Simone opmærksom på, at hendes yngste søn har  

 et  

 besynderligt forhold til sit eget køn.
I samvær med mandlige lærere og  

 klassekammerater virker Søren afvisende, fjendtlig og aggressiv.
11. april 2002 har Søren og  

 hendes mor en fortrolig samtale.
Søren fortæller ifølge Simone, at Anders er  

 kommet ind på hans værelse, efter at han var kommet i seng.
De gik så ud på  

 toilettet, fordi Anders sagde, at Søren skulle tisse af.
Der skulle Anders  

 have  

 befamlet Søren på kønsdelene.
 Simone erindrer, at hun havde  

 undret sig over, at hendes mand åbenbart havde en homoseksuel omgangskreds  

   

 frem for alt i København  og hun finder også frem til, at Anders før  

 ægteskabet flere gange havde været i Lapland sammen med en homoseksuel ven og  

 nogle spejdere.
 En frygtelig mistanke  

 begynder at tage form og bliver til en anklage, Simone senere retter mod  

 Anders.
 Scene 2:
Eksplosionen I september 2003 er Simone  

 sammen med sine kolleger på en tur til Hamborg.
Hun får en opringning fra sin  

 ældste søn, Lauge, og hun kan straks høre, at der er noget ravruskende galt i  

 hjemmet.
Der er ting, der bliver smadret, der råbes højt, og Lauge er bange,  

 og  

 han fortæller, at også Hanne er skræmt fra vid og sans.
Som hun hører det, er Søren  

 gået amok.
Simone råber til Søren, at han skal forsvinde.
Det gør han.
Få dage senere skal Søren  

 mødes med kommunens socialforvaltning.
Han har Anders ved sin side.
Søren har  

 besluttet sig for, at han under ingen omstændigheder vil tilbage til sin mor,  

 og i et syv sider langt brev, som han aflevere til sagsbehandleren, retter  

 han  

 en hel stribe anklager mod sin mor.
Han skriver, at hun kalder ham for  

 psykopat, at han bliver forfulgt og chikaneret.
Han er også utilfreds med, at  

 han skal vaske op.
Anders læser også brevet.
Han  

 støtter Søren, der lige er fyldt 17 år.
Simone forsøger at få Søren  

 tilbage.
Hun fortæller, at han drikker, at han måske ryger hash, og at han  

 kan  

 være voldelig, Men jeg elsker også den Søren, skriver hun.
Hun får dog ikke Søren hjem  

 igen.
Og kort efter finder Anders en bolig til sin adoptivsøn i sin hjemby.  

 Anders får også tilladelse til at adressere de børnepenge, han skal betale,  

 direkte til Søren og uden om moderen.
Simone bliver rasende.
Hun  

 oplever det sådan, at hendes tidligere mand nu forsøger at købe Søren til at  

 holde kæft med det, der tidligere skulle være sket på toilettet.
Også datteren bliver  

 midtpunkt for en strid mellem Simone og Anders.
Han forsøger at få Statsamtet  

 til at sikre, at han får det ønskede samvær med Hanne, mens Simone gør alt  

 for  

 at forhindre, at de to er sammen.
Hun henviser til, at Hanne altid er syg,  

 når  

 hun kommer tilbage fra et besøg hos Anders.
 Simone henviser blandt andet  

 til en lægeerklæring, der siger, at Hanne ikke kan tåle, at Anders ryger så  

 meget.
 Scene 3:
Anklagen Simone beslutter nu, at hun  

 vil afsløre de pædofili tilbøjeligheder, hun mener, at hendes eksmand har.
I  

 første omgang henvender hun sig til nærmeste statsamt.
Med henvisning til, at  

 der er en forbindelse mellem stedets chef og Anders, bliver Simone i stedet  

 bedt om at henvende sig til et andet statsamt, og det anbefaler hende at gå  

 til  

 Statsadvokaten.
Også her løber Simone ind i,  

 at forbindelsen til den anklagede er et problem.
Hendes sag bliver derfor  

 sendt  

 videre til Statsadvokaten i en anden by.
Simone beskriver de seksuelle  

 problemer i ægteskabet, og hun fremstiller Anders som homoseksuel.
Hun  

 gengiver  

 sin version af den fortrolige samtale med Søren.
Hendes ældste søn bliver også  

 draget ind i anklagen: Lauge har fortalt sin variant af oplevelserne,  

 der  

 passer fint sammen med Sørens beretning.
Lauge oplyser, at han udmærket var  

 klar over, hvad der foregik.
Når Lauge kunne høre Anders komme, sørgede han  

 for, at lyset var slukket, han lå bomstille under dynen og gjorde, som om han  

 sov.
 Ikke alene anklager Simone  

 Anders for et seksuelt overgreb på sin yngste søn  hun tilføjer, at  

 Anders  

 også har pillet ved deres lille datter.
 Ved flere lejligheder så  

 jeg, at Hanne sad på toilettet, og at Anders sad foran på knæ. Med indersiden  

 af hver tommelfinger har han masseret Hannes kønsdele.
 Simone er godt klar over, at  

 hun nu begiver sig ud på dybt vand.
Det bliver ikke rart for  

 mig.
På den anden side har hele sagen gnavet i så lang tid, at jeg ikke lade  

 stå til, skriver hun til Statsadvokaten.
 Simone sender anklagen 2.  

 november 2003.
 Scene 4:
Bagholdsangrebet Der er alt andet end  

 julestemning over december 2003 for Simone.
Den 15. i måneden beslutter otte  

 kolleger på hendes arbejdsplads at skrive til kommunen.
Da Simone får  

 kendskab  

 til aktionen, er det som et bagholdsangreb mod hende, og hun er chokeret.
 Henvendelsen til kommunens  

 familiecenter er et forsvarsskrift for Søren, der ikke længere bor hos sin  

 mor,  

 og der rettes flere barske beskyldninger mod Simone.
Hun har i klassekammeraternes  

 påhør truet Søren, og i forlængelse heraf må de alvorlige trusselsbreve, hun  

 har sendt ham, betegnes som psykisk terror af drengen.
Vi sætter derfor stort  

 spørgsmålstegn ved hendes evne til at varetage forældremyndigheden og  

 endvidere  

 ved hendes troværdighed som person, skriver kollegerne.
To dage senere henvender  

 arbejdspladsens chef sig også til kommunen.
Han giver udtryk for, at han  

 deler  

 den bekymring og den vurdering af situationen, der udtrykkes i brevet.
Simone begynder at se det,  

 der for hende ligner et mønster.
Anders kender lederen, og det samme er  

 tilfældet med mindst én af de otte underskrivere.
Der bliver koldt omkring  

 hende på arbejdspladsen, og hun er sikker på, at det er Anders, der har gjort  

 sin indflydelse gældende og været med til at skrue ned til frysepunktet.
 Scene 5:
Afhøringen Mens Simone kæmper sin kamp  

 mod en følelse af at være udsat for en tiltagende mobning, har Anders også  

 sit  

 at slås med.
Det kommer som et chok for ham, da han får at vide, at han er  

 fremstillet som en homoseksuel pædofil, der har pillet ved to små børn.
Statsadvokaten har besluttet  

 at sætte Rigspolitiets rejsehold på sagen, og Anders kommer igennem et seks  

 timer langt forhør.
Anders føler et stort ubehag over situationen og bliver  

 klar over, at to menneskers indbyrdes opgør efter en skilsmisse er gået over  

 gevind.
Allerede 16. december 2003 er  

 politiet færdig med den usædvanlige sag mod en kollega, og Statsadvokaten  

 sender sin afgørelse til anmelderen Simone.
Hans konklusion er ikke til at  

 tage  

 fejl af: Jeg finder anmeldelsen grundløs.
Det gælder både anmeldelsen  

 om seksuelle krænkelser over for Søren og i forhold til Hanne.
Og selv om det  

 ikke er strafbart at være homoseksuel, afviser Statsadvokaten også den side  

 af  

 Anders.
I anmeldelsen er Simone tillige  

 fremkommet med antydninger af, at Anders lever/har levet en form for  

 dobbeltliv  

 således at forstå, at han har en skjult homoseksuel omgangskreds.
Intet i  

 efterforskningen  

 støtter antydningen af, at Anders lever/har levet en form for  

 dobbeltliv.
 Scene 6:
Flugten Statsadvokatens afgørelse er  

 dog på ingen måde en stopper for opgøret mellem Simone og Anders.
Fortsættelsen følger i 2004.  

 11. april skriver Simone igen til Statsamtet.
Det er et meget følelsesladet  

 og  

 intimt indlæg på ni tætskrevne sider, og hun gentager sin anklage mod Anders,  

 og igen antyder hun, at Anders betaler penge til Søren for at få sønnen til  

 at  

 holde kæft med den seksuelle krænkelse, Simone mener, at han har været udsat  

 for.
Det undrer mig, at Anders  

 ganske vist har råd til at give Søren så mange penge, men Lauge får ikke  

 noget  

 som helst.
Ikke engang en julegave, en julehilsen eller lignende kan det  

 blive  

 til, skriver Simone.
Striden fire år efter  

 skilsmissen handler nu også om børnebidrag.
Simone kræver, at Anders holder  

 op  

 med at betale til Søren og i stedet betaler noget mere til Hanne.
14. august 2004 bliver en  

 afdeling på en amtsgård draget ind i sagen.
Med kopi til hendes fagforening.
Henvendelsen er en klage over  

 hendes nu tidligere chef, men igen omtaler Simone de pædofile anklager mod  

 Anders.
Hun sætter også navn på en forhenværende kollega, som beskyldes for  

 sexchikane.
Chefen bliver beskyldt for  

 ikke bare at have tolereret, men også støttet de mangeartede former for  

 mobning, som Simone føler sig udsat for.
Igen peger hun på, at det er Anders,  

 der i kraft af sin position er med til at forpeste hendes tilværelse.
 I november samme år flytter   

 eller flygter  Simone tilbage til Tyskland efter 29 år i Danmark.
 Scene 7:
Efterspillet Alligevel får opgøret et  

 efterspil. 4. september 2005 skriver Simone igen til et dansk statsamt.
 Anledningen er det fortsatte  

 slagsmål om børnebidraget til Hanne, men Simone er heller ikke færdig med  

 anklagen mod Anders.
 Jeg er stadig rystet over,  

 at en  efter min faste overbevisning  pædofil mand kan have den  

 magt og  

 indflydelse, som han har.
 Simone er åbenbart også  

 fortsat overbevist om, at politimanden Anders var endt i retten, hvis han  

 havde  

 været en hvilken som helt anden.
 Jeg er bestyrtet over, at  

 det nok er hans stilling, hans taktik og hans forbindelse til de rette  

 kredse,  

 der gjorde, at sagen blev nedlagt.
 Scene 8:
Retssagen Skilsmissens ottende scene er  

 muligvis endnu ikke spillet.
Det kan meget vel blive en retssal, der igen  

 placerer Simone og Anders ansigt til ansigt.
Som dengang for 16 år siden, da  

 de  

 forelskede sig i hinanden.
Anders har slået op i  

 straffeloven, paragraf 266 c, der kan give op til fire måneders fængsel til  

 den, der bliver ved med at gentage en anklage, selv om den er blevet  

 underkendt.
Anders siger, at han nu er meget tæt på at have mistet  

 tålmodigheden med Simone.
- Det er i sig selv dybt  

 beklageligt, at en skilsmisse mellem to mennesker kan udløse de hævnfølelser,  

 der er kommet til udtryk i denne sag.
Jeg håber, det er tydeligt for enhver,  

 at  

 min tidligere kone er en person, der bliver helt vild, når hun rager uklar  

 med  

 én.
 Simone siger, at hun er bange  

 for, at Anders igen skal få ram på hende.
 - Men jeg ved, hvad jeg gør.  

 Det er også af hensyn til andre kvinder, der måske har oplevet det samme som  

 jeg, at jeg nu fortæller historien.
 Simone giver udtryk for, at  

 hun trods alt igen har fået et godt liv.
Hun har kun sparsom kontakt  

 med Søren.
Derimod er Søren det eneste af de tre børn, Anders i dag har  

 forbindelse til.
Hver måned får Søren, der går i skole i København, 2500 kr.  

 fra Anders.
 Lauge læser også i København.  

 Han har lige været på en ferierejse sammen med sin mor og lillesøster.
 Han står ved den forklaring,  

 han gav til politiet om Anders.
 - Jeg hørte det, Søren i  

 første omgang også fortalte, men jeg har aldrig set noget.
 Lauge har valgt at støtte sin  

 mor.
 - Det var uenigheden om  

 Hanne, der udløste striden mellem mine forældre.
 Den måde, Anders har reageret  

 på, har ikke altid været sympatisk, og min mor blev ked af det, fortæller  

 Lauge  

 i dag.
Han klarer sig godt og siger  

 selv, at han har lagt forældrenes bitre opgør bag sig.
Selv om brødrene begge  

 bor i København, ser de kun meget lidt til hinanden.
Meget er slået i itu i en  

 skilsmisses efterskælv.
Og den sidste stridbare scene er endda ikke skrevet  

 endnu. Samme dag bragte  

 JydskeVestkysten under overskriften DE MEDVIRKENDE følgende  

 faktaboks:
Anders er en mand i  

 halvtresserne.
Han har gjort karriere i politiet.
Han blev gift med Simone i  

 1990. I 2000 blev de skilt.
Anders bor i en jysk købstad og er gift igen.
Han  

 er registreret som far til parrets datter, Hanne.
Han er adoptivfar til to  

 drenge, Simone havde med ind i ægteskabet.
Simone er født i 1954 og er  

 nogle få år yngre end Anders.
Hun har en universitetsuddannelse og har fået  

 et  

 nyt job i Flensborg.
Hun bor sammen med Hanne i byens udkant.
Lauge var fire år, da hans  

 mor blev gift med Anders.
Han er i dag 19 og bor i København, hvor han læser.  

 Han har ikke længere forbindelse til Anders.
Søren er 15 måneder yngre end  

 Lauge.
Han bor også i København, hvor han går i skole.
Søren betragter  

 fortsat  

 Anders som sin far.
Hanne er 12 år.
Hendes  

 forbindelse til Anders er afbrudt.
Historien bygger først og  

 fremmest på samtaler med Simone og Anders.
Simone har også stillet et  

 omfattende skriftligt materiale til rådighed.
Alle de omtaltes navne er  

 ændret, så de optræder anonymt. Sammen med artiklen bragte  

 JydskeVestkysten et billede af Simone og [K], hvor personerne er sløret ved,  

 at  

 der er sorte felter for ansigterne.
2. Parternes synspunkter 2.1. [K]s synspunkter [K] har anført, at der reelt  

 ikke er tale om en anonymisering, idet han arbejder som [A], og hele egnen  

 ved  

 angiveligt, at det var ham, der blev hængt ud som pædofil. [K] har gjort  

 opmærksom på, at han efter offentliggørelsen af artiklen har modtaget  

 reaktioner  

 fra landsdelen og er blevet kontaktet af journalister.
 [K] har anført, at artiklen  

 ikke er objektiv, men er en ensidig udhængning af ham som pædofil. [K] har  

 videre anført, at han opfordrede JydskeVestkysten til også at belyse sagen  

 fra  

 hans side, men at han kun i begrænset omfang er kommet til orde i artiklen.  

[K]  

 har oplyst, at han kun frabad sig citeret vedrørende oplysninger om Simones  

 seksuelle adfærd. [K] har anført, at han endvidere opfordrede avisen til at  

 undersøge Simones troværdighed, hvilket ikke skete.
 [K] har herudover anført, at  

 artiklen ikke burde være bragt, idet skilsmissehistorien henhører under  

 privatlivets fred, og at han klart gav udtryk for, at han ikke ønskede  

 detaljer  

 fra sit privatliv offentliggjort. [K] har tillige anført, at beskyldningerne  

 mod ham vedrørende seksuelt misbrug allerede i 2003 efter en politimæssig  

 undersøgelse blev afvist af statsadvokaten som grundløse. [K] har endelig  

 anført, at pædofilihistorien er pure opspind og kun interessant, idet han er  

[B],  

 hvilket JydskeVestkysten også har indrømmet.
2.2. JydskeVestkystens  

 synspunkter JydskeVestkysten har anført,  

 at anonymiteten er sikret, idet [K]s titel som [B] ikke er nævnt, ligesom der  

 heller ikke nævnes bynavne.
JydskeVestkysten har videre  

 anført, at [K] har haft lejlighed til at kommentere sagen, men at [K] selv  

 ønskede, at avisen undlod at anvende de oplysninger, han fremkom med, hvilket  

 JydskeVestkysten respekterede.
JydskeVestkysten har herudover anført, at  

 forhold, der fremstår negativt for Simone, også er blevet beskrevet.
JydskeVestkysten har endelig  

 anført, at avisen vurderede, at skilsmissehistorien var af almen interesse,  

 idet kærlighed ofte slår over i had.
JydskeVestkysten har tillige anført, at  

 pædofilianklagerne er meddelt til flere myndigheder så sent som i efteråret  

 2005.
 3. Pressenævnets afgørelse og  

 begrundelse:
 I sagens behandling har  

 følgende nævnsmedlemmer deltaget:
 Lene Pagter Kristensen, Jan  

 Kristensen, Lene Sarup og Leif Max Hansen.
Det er en betingelse for at  

 klage til Pressenævnet, at klageren har retlig interesse i det forhold, der  

 klages over.
Det indebærer, at man selv som person, organisation, virksomhed  

 eller lignende skal være omtalt, afbilledet eller på anden måde  

 identificerbar  

 i mediet.
 Pressenævnet finder, at det  

 ikke kan udelukkes, at det er muligt for personer med kendskab til de  

 forhold,  

 der beskrives i artiklerne, at identificere [K] som den omtalte person,  

 hvilket  

 også er sket. [K] har herefter retlig interesse i, at klagen  

 realitetsbehandles.
Parterne har afgivet modstridende  

 forklaringer for Pressenævnet om, hvorvidt [K] frabad sig citeret vedrørende  

 bestemte forhold eller generelt hele historien.
På grund af den begrænsede  

 mulighed for at føre bevis for Pressenævnet, kan Nævnet ikke afgøre, hvilken  

 forklaring, der er den rigtige.
Pressenævnet finder imidlertid, at [K]s  

 synspunkter er fremkommet i artiklerne, ligesom oplysningerne er blevet  

 forelagt [K], hvorfor Nævnet ikke finder anledning til at udtale kritik  

 heraf.
Det følger af de vejledende  

 regler om god presseskik, at et medie skal udvise kritik over for  

 nyhedskilderne,  

 i særdeleshed når disses udsagn kan være farvet af personlig interesse eller  

 skadevoldende hensigt.
Der gælder efter omstændighederne en tilsvarende  

 forpligtelse for mediet til at udvise særlig agtpågivenhed ved  

 offentliggørelse  

 af kommentarer og vurderinger, når disse indgår i nyhedsformidlingen af en  

 sag,  

 hvori den pågældende kan have en særlig personlig eller økonomisk interesse.
Pressenævnet lægger til  

 grund, at Simone selv ønskede at udtale sig og fremlægge dokumenter i  

 forbindelse med artiklen.
De sidstnævnte forhold gav JydskeVestkysten  

 anledning  

 til at udvise særlig agtpågivenhed, og JydskeVestkysten burde derved have  

 efterkommet opfordringen til at undersøge Simones troværdighed.
Dertil  

 kommer,  

 at meddelelser, der kan krænke privatlivets fred, skal undgås, medmindre klar  

 almen interesse kræver offentlig omtale.
Det enkelte menneske har krav på  

 beskyttelse af sin personlige anseelse.
Pressenævnet finder derfor, at det  

 har  

 påhvilet JydskeVestkysten at sikre sig en effektiv anonymisering af de  

 personer, som er omtalt i artiklerne, og Nævnet udtaler kritik heraf.
 I medfør af  

 medieansvarslovens § 49 pålægger Pressenævnet herefter den ansvarshavende  

 redaktør  

 af JydskeVestkysten at bringe følgende:
   

  

 Kendelse fra Pressenævnet:
 JydskeVestkysten bragte den 8. januar 2006 to artikler, hvori en  

 skilsmisse blandt andet blev omtalt. [K] har klaget til Pressenævnet, idet  

 han  

 mener, at god presseskik er tilsidesat.
 Pressenævnets afgørelse og begrundelse:
Pressenævnet lægger til grund, at Simone selv ønskede at udtale sig og  

 fremlægge dokumenter i forbindelse med artiklen.
De sidstnævnte forhold gav  

 JydskeVestkysten anledning til at udvise særlig agtpågivenhed, og  

 JydskeVestkysten burde derved have efterkommet opfordringen til at undersøge  

 Simones troværdighed.
Dertil kommer, at meddelelser, der kan krænke  

 privatlivets fred, skal undgås, medmindre klar almen interesse kræver  

 offentlig  

 omtale.
Det enkelte menneske har krav på beskyttelse af sin personlige  

 anseelse.  

 Pressenævnet finder derfor, at det har påhvilet JydskeVestkysten at sikre sig  

 en effektiv anonymisering af de personer, som er omtalt i artiklerne, og  

 Nævnet  

 udtaler kritik heraf.
 Afgjort den 9. maj 2006.
