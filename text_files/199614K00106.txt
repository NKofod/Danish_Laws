Nr BTL 106 Betænkning over Forslag til lov om ændring af lov om afgift af affald og  

 råstoffer   

 Nr L 106 1996-97, 1. samling Afgivet af Skatteudvalget Afgivet: 19961213 Udvalget har behandlet lovforslaget i nogle møder.
 Endvidere har udvalget modtaget skriftlige og/eller mundtlige henvendelser  

 fra Dansk Industri og Danske Fjernvarmeværkers Forening.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
Et mindretal inden for flertallet (Enhedslistens medlem af udvalget)  

 ønsker, at der i tilknytning til afgiftsforhøjelsen iværksættes en aktiv  

 indsats for at omlægge affaldsområdet i økologisk retning med henblik på  

 løbende reduktion af forbrænding og deponering af affald og slam, og som  

 drejer håndteringen i mere decentral retning, end de store centrale systemer,  

 som ses i dag.
Således ser Enhedslisten behov for nye initiativer på følgende  

 områder:
 1. Gennemførelse af en kraftig reduktion af emballagemængderne i  

 dagligvarehandelen.
 2. Sikring af slam som en ressource, der kan bruges som gødning i bl.a.  

 økologisk landbrug gennem nye initiativer, som udfaser især industriens  

 bidrag af miljøfremmede stoffer i slammen.
 3. Fremme af decentrale økologiske spildevandssystemer.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Et flertal inden for mindretallet (Venstres og Det Konservative  

 Folkepartis medlemmer af udvalget) bemærker, at dyngerne af affald vokser  

 hvert år med op til 50 pct.
Der mangler sammenhæng i forhold til hele  

 affaldspolitikken.
Mindretallet mener, at der mangler en samlet vurdering af  

 problematikken.
Det er derfor ærgerligt, at man ikke får benyttet lejligheden  

 til at gennemføre en overordnet affaldspolitik.
I stedet for bruges loven til  

 at dække de udgifter, som finanslovsaftalen med venstrefløjspartierne koster.  

 Regeringen strammer altså skatteskruen endnu en gang.
Lovforslaget har rent  

 fiskal karakter.
Det indgår ikke i genanvendelsespolitikken.
Venstre og Det Konservative Folkeparti vil ikke være med til at finansiere  

 Socialistisk Folkepartis og Enhedslistens ideologiske forslag.
Venstre og Det  

 Konservative Folkeparti mener, at hvis befolkningen og erhvervslivet skal  

 have respekt for Folketingets gode hensigter med miljøet, så skal afgifterne  

 ikke bruges som skatteskrue.
 Et mindretal inden for mindretallet (Fremskridtspartiets medlem af  

 udvalget) frygter, at afgiftsforhøjelsen vil resultere i øget illegal  

 deponering af affald på landbrugets arealer samt på offentlige p-pladser m.v.  

 Afgifter skal afspejle de faktiske omkostninger og ikke være en del af de  

 almindelige skattestigninger, som følger af regeringens finanslovsforlig med  

 venstrefløjen.
Jacob Buksti (S) nfmd.
Dorte Dinesen (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke  

 medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet et spørgsmål til skatteministeren, som denne har besvaret skriftligt.
Udvalgets spørgsmål til skatteministeren og dennes svar herpå er optrykt som bilag til tillægsbetænkningen.
 Endvidere har udvalget modtaget skriftlige og/eller mundtlige henvendelser  

 fra:
Brancheforeningen Dansk Returpapir & -plast, Dansk Industri, Dansk Skovforening, Danske Fjernvarmeværkers Forening, GenvindingsIndustrien, I/S Amagerforbrænding og I/S Vestforbrænding.
 En henvendelse fra Dansk Industri af 11. december 1996 og  

 skatteministerens kommentar til henvendelsen er ligeledes optrykt som bilag  

 til betænkningen.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse.
Jacob Buksti (S) nfmd.
Dorte Dinesen (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke  

 medlemmer i udvalget.
Bilag Udvalgets spørgsmål til skatteministeren og dennes besvarelse heraf og  

 henvendelsen fra Dansk Industri af 11. december 1996 samt skatteministerens  

 kommentar hertil Spørgsmål 3:
Hvilke overvejelser har ministeren gjort sig vedrørende afgift for  

 restprodukter fra elproduktion på kraftværker? Svar:
 I handlingsplanen for affald og genanvendelse fra 1992 er det nævnt, at  

 det skal overvejes at lade deponering af restprodukter fra energisektoren  

 være omfattet af affaldsafgiften.
 En sådan vurdering af, om afgiftsfritagelsen for deponering af  

 restprodukterne skal videreføres eller ophæves, vil ske ud fra en vurdering  

 af de fremtidige anvendelsesmuligheder for restprodukterne (flyveaske, jord,  

 slagger m.v.).
Dansk IndustriDen 11. december 1996 DK-1787 København V Folketingets Skatteudvalg Folketinget Christiansborg 1240 København K Forslag til ændring af lov om afgift af affald og råstoffer - L  

 106 Til orientering vedlægges kopi af brev med bilag, som i dag er overbragt  

 til skatteminister Carsten Koch.
Med venlig hilsen Peter Mikkelsen Den 10. december 1996 Notat vedrørende Lovforslag nr.
L 106 Forslag til Lov om ændring af lov om afgift og råstoffer Forslaget har baggrund i regeringens stemmeaftale med SF om finansloven  

 1997. Ud over utilfredshed med den forøgede byrde på industriens  

 konkurrenceevne, som forslaget indebærer, har DI en række bemærkninger til de  

 miljø- og erhvervsmæssige aspekter af forslaget.
Forbrænding af biomasse Med forslaget opstilles der i § 9, stk. 3, i loven om afgift af affald og  

 råstoffer en liste over de affaldstyper, der er fritaget for afgift.
Det  

 drejer sig både om biomasseprodukter og andre produkter.
Der har igennem det seneste års tid været ført forhandlinger mellem  

 industrien og Miljøstyrelsen om en definition af, hvilke former for biomasse  

 der kan undtages fra forbrændingsafgiften.
Så sent som i efteråret har der  

 til høring været udsendt et udkast til bekendtgørelse med hjemmel i  

 miljøbeskyttelsesloven om definition af biomasse, der anvisningsfrit (og  

 dermed afgiftsfrit) kunne forbrændes.
Det må derfor undre, at der ikke er henvist hertil med et ord i forslaget  

 eller bemærkningerne.
Med det foreliggende udkast er der således lagt op til  

 uoverensstemmelser mellem miljøbeskyttelseslovgivningen og  

 afgiftslovgivningen.
 Dette bibringer efter DI's opfattelse urimelig forvirring.
Kommunernes anvisningspligt Kommunerne har i vidt omfang benyttet en såkaldt »passiv« eller  

 stiltiende anvisning over for virksomheder med eget deponi efter  

 kraftvarmeanlæg.
Disse virksomheder er omfattet af registrerings- og  

 afgiftspligten, hvis de modtager kommunalt anvist affald.
Flere virksomheder  

 har uden nogen kommunal anvisning i god tro bortskaffet deres eget  

 produktionsaffald for så at modtage en regning på affaldsafgiften fra Told  

 & Skat på baggrund af en »passiv« kommunal anvisning.
En afgørelse ved Østre Landsret har netop underkendt denne praksis med  

 »passiv« eller stiltiende anvisningspligt over for virksomheder,  

 der bortskaffer produktionsaffald på eget deponi. Østre Landsrets afgørelse  

 (nov. 1996, 11. afd. nr.
B-0785-95) siger: »Registreringspligt med den  

 deraf følgende pligt til at betale afgift må som hævdet af sagsøger kræve, at  

 anvisning sker udtrykkeligt og klart.« Af bemærkningerne til lovforslaget (nr. 6 og 7) fremgår imidlertid  

 følgende: »Det præciseres, at det ikke er en betingelse for  

 registreringspligten, at kommunalbestyrelsen har foretaget en aktiv  

 anvisning.« DI finder det helt uacceptabelt, at der trods landsrettens afgørelse  

 lægges op til en cementering af praksis med passiv anvisning.
Afgørelsen  

 nævnes end ikke, og den manglende retssikkerhed på området, hvor virksomheder  

 i god tro bortskaffer eget affald for senere at blive præsenteret for en  

 regning for afgiften, fortsætter og forværres med de øgede afgiftssatser.
Samforbrænding af affaldsprodukter Der foreslås indføjet en ny bestemmelse som § 11, stk. 4, hvorefter  

 medforbrænding af affald med henblik på udnyttelse af materialer i affaldet i  

 virksomhedens produktion bliver registrerings- og afgiftspligtigt.
 Denne bestemmelse om afgift på affald, der indgår i samforbrænding med  

 andre produkter i en forbrændingsproces med henblik på videre udnyttelse, vil  

 modarbejde genbrug af en lang række sekundære råvarer, som mange virksomheder  

 i de senere år netop har søgt genanvendt.
 DI finder derfor denne bestemmelse helt uacceptabel og i strid med den  

 danske affaldspolitik i øvrigt.
Afgift på forbrænding af slam Afgiften på forbrænding af slam er en ren fiskal afgift, og bemærkningen  

 om, at indførelsen af afgiften vil skabe et incitament til andre anvendelser  

 af slammet end forbrænding, holder ikke stik i praksis.
Det er andre forhold,  

 der bestemmer anvendelsen af slammet, herunder muligheden for anvendelse på  

 landbrugsjord.
Og her er det de gældende grænseværdier, der er afgørende.
 Fritaget for afgift foreslås homogene biprodukter og affaldsprodukter, der  

 ved forbrænding indgår i virksomhedernes produkter.
Cheminova, som er et af DI's medlemmer, fremstiller et gødningsprodukt  

 kaldet »Cheminova-fosfat«.
Produktet fremstilles på grundlag af  

 slam fra virksomhedens renseanlæg, der har en sådan karakter, at det kan  

 anvendes direkte som råvare i gødningsindustrien.
 Som et led i produktionsudviklingen planlægger virksomheden i samarbejde  

 med Kemira at etablere et såkaldt kalcineringsanlæg, hvorved produktet  

 underkastes en varmebehandling, således at den organiske fraktion fjernes.  

 Der forventes behandlet ca. 22.000 ton tørstof pr. år.
DI opfatter denne proces som forarbejdning af et homogent biprodukt og  

 vurderer derfor, at processen ikke vil være omfattet af den kommende afgift  

 på forbrænding af slam.
Lovforslaget er ikke klart på dette punkt, men det  

 ville være åbenlyst urimeligt, hvis den beskrevne proces blev pålagt afgift.
Miljømæssige konsekvenser Det fremgår af lovforslagets bemærkninger, at hensigten er at understøtte  

 regeringens prioritering på affaldsområdet.
Både de ovenfor anførte bemærkninger og andre eksempler viser efter DI's  

 opfatelse, at der er negative miljømæssige konsekvenser af forslaget.
F.eks.  

 vil loven hæmme anvendelsen af kutterspåner til spånpladeproduktion, således  

 at råvarer af god kvalitet anvendes til afgiftsfri forbrænding.  

 Spånpladeproduktionen bliver dermed af konkurrencemæssige grunde tvunget til  

 at anvende råvarer af dårligere kvalitet, som ville være blevet belagt med  

 afgift, såfremt de blev forbrændt.
Afgiften har således en meget  

 uhensigtsmæssig indvirkning på anvendelsen af både primære og sekundære  

 råvarer og er i direkte modstrid med regeringens affaldspolitik.
Erhvervsmæssige konsekvenser Det fremgår af bemærkningerne, at kompensationsordningerne til  

 genanvendelsesvirksomheder, som f.eks. papirproduktion og genbrug af skrot,  

 opretholdes med uændrede takster, dvs. at der kompenseres 120 kr. pr. ton til  

 forbrænding og 155 kr. pr. ton til deponi, svarende til at virksomhedernes  

 egenbetaling udgør 40 kr. pr. ton.
 Med de øgede afgiftstakster, der foreslås indført pr. 1. januar 1997, vil  

 virksomhedernes egenbetaling øges til 90-140 kr. pr. ton til forbrænding og  

 180 kr. pr. ton til deponi, altså en stigning på flere hundrede procent.
Dette medfører en uacceptabel usikkerhed for de berørte virksomheder.
DI  

 må derfor anmode om, at der snarest muligt findes en acceptabel løsning også  

 på den problemstilling.
SkatteministerietDen 12. december 1996 Departementet Til Folketingets skatteudvalg Ad L 106 - bilag 4 Dansk Industri har i en henvendelse til udvalget anført, at forslaget har  

 en række uheldige konsekvenser bl.a. med hensyn til forbrænding af biomasse,  

 samforbrænding af affaldsprodukter og indførelsen af afgift på forbrænding af  

 slam på spildevandsanlæg.
DI mener ligeledes, at der med forslaget fortsat  

 vil herske tvivl om den kommunale anvisningspligt.
Endvidere har Dansk  

 Industri kommentarer til de miljømæssige og erhvervsmæssige konsekvenser i  

 lovforslaget.
 Hertil bemærkes:
Ad.
Forbrænding af biomasse Hvad angår forbrænding af biomasse, henvises der til besvarelsen af bilag  

 3.
Ad.
Den kommunale anvisningspligt I lovforslaget lovfæstes de hidtidige administrative regler for  

 registreringspligten.
Registreringspligten udløses ved deponering eller forbrænding af affald,  

 der er omfattet af den kommunale anvisningspligt.
Som nævnt i bemærkningerne  

 til lovforslaget fastslås det således, »at det ikke er en betingelse for  

 registreringspligten, at kommunalbestyrelsen har foretaget en aktiv  

 anvisning«.
Der kan således ikke længere herske tvivl om, hvornår  

 registreringspligten indtræder, og forslaget kan siges at rette op på den  

 usikkerhed, DI fremfører der måtte herske på området.
Ad.
Samforbrænding af affaldsprodukter Med den foreslåede bestemmelse i forslagets § 1, nr. 10, fritages den del  

 af affaldet, der kan indgå i virksomhedens produkter, for afgiften.
Herved  

 skabes incitament til øget genbrug, når virksomhederne i øget omfang søger at  

 udnytte materiale fra det affald, der forbrændes.
DI fremfører, at  

 bestemmelsen i lovforslagets § 1, nr. 7, vil modarbejde genbrug af en lang  

 række sekundære råvarer, som mange virksomheder i de seneste år netop har  

 søgt genanvendt.
Den foreslåede bestemmelse har til formål at sikre, at  

 virksomhederne kun bliver afgiftspligtige af det anvisningspligtige affald og  

 ikke af anden forbrænding med henblik på udnyttelse i produktionsprocessen.  

 Efter de hidtil gældende regler ville virksomheden blive registreringspligtig  

 og dermed afgiftspligtig af alt affaldet.
Jeg stiller mig derfor noget  

 uforstående over for dette synspunkt, idet de to nævnte bestemmelser netop  

 sigter til at fremme øget genbrug.
Ad.
Afbrænding af slam DI anfører, at afgiften er af ren fiskal karakter.
Efter de gældende  

 regler har slam, der er blevet deponeret eller forbrændt uden for  

 spildevandsanlæg, været omfattet af afgiftspligten.
Det foreslås, at også  

 slam, der forbrændes på spildevandsanlæg, omfattes af afgiften.
Afbrændingen  

 af slam på spildevandsanlæg sidestilles med slam, der afbrændes på  

 forbrændingsanlæg uden for disse anlæg.
Forslaget vil derfor kunne medvirke  

 til en højere genanvendelsesprocent for det slam, der opfylder  

 kvalitetskravene for genanvendelse.
Cheminova Agro A/S producerer gødningsproduktet  

 »Cheminova-fosfat«, der består af presset, tørret og granuleret  

 slam fra et biologisk kemisk spildevandsrensningsanlæg.
Cheminovafosfaten  

 indeholder små rester af pesticider, som er uønsket i gødningsprodukter.
 I dag afsættes Cheminovafosfat efter bestemmelserne i slambekendtgørelsen  

 i samtlige jyske amter.
Cheminova Agro A/S har imidlertid planlagt at etablere et såkaldt  

 kalcineringsanlæg, hvor den organiske del af slammet forbrændes.
Efter  

 kalcineringen vil produktet udelukkende bestå af uorganiske salte.
Formålet  

 med den beskrevne forbrændingsproces er at fremtidssikre afsætningen af  

 produktet, idet forbrændingen vil bringe affaldsproduktet på en sådan form,  

 at det kan anvendes som råvare direkte i gødningsindustrien.
 Cheminova Agro A/S forespørger, om ovennævnte proces vil være omfattet af  

 afgift i henhold til lovforslaget.
 Den beskrevne proces må efter Miljøstyrelsens umiddelbare opfattelse  

 sidestilles med slamforbrænding, hvor der på tilsvarende vis sker en  

 forbrænding af den organiske del af slammet.
 Der skelnes ikke i det fremsatte lovforslag mellem slam fra kommunale og  

 industrielle rensningsanlæg.
 Regeringen finder generelt ikke, at forbrænding af industrielt  

 spildevandsslam bør fritages for afgiften, dels fordi afgiften i lige høj  

 grad bør anspore til genanvendelse af kommunalt og industrielt  

 spildevandsslam, og dels fordi en række virksomheder herved ville kunne undgå  

 afgiften på slamforbrænding ved at etablere selvstændige rensningsanlæg med  

 slamforbrænding.
 Efter det, der er oplyst over for mig, er der foreløbig kun tale om, at  

 Cheminova planlægger at etablere et særligt kalcineringsanlæg.
Jeg er dog indstillet på at tage kontakt til Cheminova med henblik på at  

 få nærmere oplysninger om det planlagte anlæg.
På det grundlag er jeg  

 indstillet på at overveje, om der er behov for særlige regler på dette  

 område.
Ad.
Miljømæssige konsekvenser DI fremhæver, at forhøjelsen af affaldsafgiften ud over de ovenstående  

 eksempler også vil have andre negative miljømæssige konsekvenser.
Forslaget sikrer en øget tilskyndelse til genbrug i forhold til  

 forbrænding og deponering, hvilket er i overensstemmelse med regeringens  

 prioritering på affaldsområdet.
Hvad angår spørgsmålet om spånplader, som DI  

 nævner i henvendelsen, henvises til besvarelsen af bilag 3.
Ad.
Erhvervsmæssige konsekvenser Det fremgår af bemærkningerne, at kompensationsordningen for genbrug  

 foreløbigt bliver videreført, men at der i 1997 vil blive indledt et  

 udvalgsarbejde, der skal undersøge, om ordningen giver  

 genanvendelsesvirksomhederne tilstrækkeligt store incitamenter til øget  

 genanvendelse.
