Fremsat den 5. april 2005 af  

 Poul Henrik Hedeboe (SF),  

 Anne Grete Holmsgaard (SF),  

 Morten Homann (SF) og Ole Sohn (SF) Forslag til folketingsbeslutning om  

 kommunal adgang til at indføre trafikbetalingssystemer Folketinget pålægger regeringen at fremsætte et lovforslag, som  

 giver kommunerne hjemmel til at indføre betalingssystemer til regulering af  

 trafik og fremme af miljøhensyn.
Det forudsættes, at provenuet fra sådanne  

 ordninger alene kan anvendes til anlæggelse og drift af styrket trafikanlæg,  

 drift af kollektiv trafik, fremme af cykeltrafik og lignende.
Bemærkninger til forslaget Almindelige bemærkninger Beslutningsforslaget er en stort set uændret genfremsættelse af  

 beslutningsforslag  

 nr.
B2 fra folketingsåret 2004-05, 1. samling, jf.
Folketingstidende 2004-05,  

 1. samling, Tillæg A side 1041.
De store byer i Danmark er hårdt plaget af trafik.  

 Biltrafikken er alene siden 1990 vokset med 30 pct. (Kilde: Vejdirektoratets  

 hjemmeside  

www.vd.dk, Trafikindeks for biltrafik  

 1984-2001). Luften forurenes dagligt med kulilte, kvælstofilter, kulbrinter,  

 ozon, partikler og benzen, stoffer som tilsammen er giftige og allergi- og  

 kræftfremkaldende og giver luftvejslidelser.
Samtidig er flere hundrede  

 tusinde boliger plaget af støj fra biltrafik.
Trafikken er ikke kun et miljøproblem.
Den er også blevet et problem for  

 trafikanterne selv.
De daglige lange køer på indfaldsvejene til de største  

 byer viser, at vejene og det øvrige trafiksystem ikke kan bære de store  

 mængder biltrafik.
En rapport, der for nylig er udgivet med støtte fra  

 Trafikministeriet i forbindelse med det såkaldte »projekt trængsel«, viser  

 således, at  

 trafikanterne dagligt spilder 100.000 timer på vejnettet i hovedstadsområdet  

 på  

 grund af trængsel.
Bilerne optager stadig mere og mere plads i byernes rum, hvor  

 gader, veje, pladser og gårdrum ellers kunne have været brugt til kollektiv  

 trafik, cykelstier, legepladser og friarealer.
Bilen er en nødvendighed for  

 mange mennesker, og derfor er det hverken muligt eller ønskeligt at afskaffe  

 den.
Men det skal gøres noget lettere at træffe det valg at lade bilen stå,  

 når  

 man ikke har særlig brug for den.
Denne situation er ikke kun et dansk fænomen.
Over hele Europa  

 er de store byer ved at sande til i trafik, og derfor finder man det flere og  

 flere steder nødvendigt at indføre forskellige løsninger på  

 trængselsproblemerne.
Forholdene er naturligvis forskellige fra by til by, og derfor  

 er der også brug for forskellige løsninger.
Mange steder  bl.a. i Oslo  

 og  

 London  har man indført bompenge, road pricing eller lignende ordninger  

 med  

 stor succes.
Styrken ved at benytte vejafgifter som supplement til andre  

 foranstaltninger til at nedbringe trafikken er, at der gives et ekstra  

 incitament til, at de, der har mindst behov for bilen, kan fravælge denne,  

 hvorved de, der har mest brug for den, sammen med f.eks. busser, kommer  

 lettere  

 og hurtigere frem.
Samtidig er det netop i de store byer, at der er et reelt  

 alternativ til bilkørsel i form af et velfungerende kollektivt trafiksystem,  

 og  

 mange ture er korte, hvorved cyklen er et effektivt og billigt alternativ.  

 Yderligere kan provenuet fra vejafgifterne anvendes til at finansiere en  

 udbygning af den kollektive trafik, når denne ikke fungerer optimalt.
Bemærkninger til forslagets enkelte bestemmelser Netop fordi der er en sådan forskellighed i situationerne i byerne,  

 er der også brug for at have fleksibilitet i løsningerne.
Den fleksibilitet  

 mangler i dag, idet det ikke er muligt for kommunerne at indføre bompenge,  

 vejafgifter eller lignende tiltag.
 Intentionen med det foreliggende forslag er at gøre det muligt  

 for kommunerne at indføre den slags betalingssystemer med henblik på at gøre  

 det muligt at styre trafikken i de områder, hvor biltrafikken er stærkt  

 belastende.
Det er derimod ikke hensigten blot at skaffe ekstra provenu til  

 kommunekasserne, der med regeringens økonomiske politik landet over er meget  

 slunkne.
Derfor indeholder forslaget nogle klare klausuler om, hvorledes  

 provenuet på disse betalingsordninger kan anvendes.
Det forudsættes således, at provenuet alene kan bruges til at  

 finansiere anlægs- og driftsudgifter i forbindelse med trafikanlæg som veje,  

 baner, cykelfaciliteter og lign.
Provenuet kan ligeledes anvendes til at  

 finansiere drift af kollektiv trafik, da det i storbyerne oftest er den mest  

 effektive måde at løse trængselsproblemerne på, hvis man kan øge kapaciteten  

 i  

 den kollektive trafik og gøre den tilstrækkelig attraktiv.
Det er forslagsstillernes opfattelse, at der med fordel kunne  

 etableres betalingssystemer i København og Århus.
Men det skal understreges,  

 at  

 der ikke med det foreliggende forslag tages stilling til dette.
Forslaget  

 indebærer alene, at der gives adgang for de pågældende kommuner til at træffe  

 beslutninger  

 om betalingssystemer, såfremt man ud fra en lokal vurdering finder det  

 nødvendigt.
Skriftlig fremsættelse Poul Henrik Hedeboe  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om kommunal adgang til at indføre  

 trafikbetalingssystemer.
(Beslutningsforslag nr.
B 57).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
