 Ved Noteveksling mellem den danske og den britiske Regering er der truffet  

 nærmere Aftale angaaende den Ret, der tilkommer de paagældende Landes  

 Konsularembedsmænd til i det andet Land at optræde som Repræsentanter for  

 Ejere af strandet Skib og Gods, tilhørende Undersaatter i det Land, de  

 repræsenterer.
 Fra dansk Side vil ifølge Aftalen være at iagttage følgende:
 I alle Tilfælde, hvor et Skib, der er hjemmehørende i Storbritannien,  

 strander paa de danske Kyster, og Ejeren eller en Repræsentant for denne ikke  

 er til Stede, eller er til Stede og anmoder derom, er de britiske konsulære  

 Myndigheder berettigede til i Forening med de stedlige Myndigheder at træde  

 til for at yde deres Landsmænd fornøden Bistand.
Endvidere skal strandet Skib eller Gods, der er inddrevet eller indbjerget  

 fra strandet Skib, og som tilhører britiske Undersaatter, forsaavidt Ejeren  

 eller en Repræsentant for denne ikke er til Stede, Straks udleveres til de  

 britiske konsulære Myndigheder, naar disse fremsætter Begæring derom inden  

 Udløbet af den i Strandingslovens § 10 - jfr.
Lov Nr. 85 af 30. April 1909 §  

 11 - ommeldte Frist.
Hvor dette er sket, skal vedkommende konsulære Myndighed  

 indenfor et passende Tidsrum fremskaffe en egentlig Fuldmagt fra Ejeren til  

 at optræde paa dennes Vegne.
 Ved at meddele dette skal man anmode D'Herrer om at iagttage de saaledes  

 fastsatte Regler.
 Justitsministeriet, den 25. August 1923.
 P.M.V.
 Schrøder.
 /Bilfeldt.
