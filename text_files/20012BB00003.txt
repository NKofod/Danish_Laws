Fremsat den 6. december 2001 af  

 Tove Videbæk (KRF), Bodil Kornbek (KRF),  

 Ole M.
Nielsen (KRF) og Jann Sjursen (KRF) Forslag til folketingsbeslutning om udvidelse af adgangen for fysisk og psykisk handicappede  

 til selv at vælge hjemmehjælper Folketinget pålægger regeringen inden den 1.  

 juli 2002 at fremsætte lovforslag om, at den øvre  

 aldersgrænse på 67 år i servicelovens § 76, stk. 2  

 ophæves, så personer over 67 år med betydeligt og varigt  

 nedsat fysisk eller psykisk funktionsevne og med et visiteret behov for  

 hjemmehjælp på over 20 timer om ugen kan få udbetalt et  

 kontant tilskud efter lov om social service § 76, stk. 2, uanset om behovet  

 er opstået før eller efter overgangen til folkepension.
Bemærkninger til forslaget I forbindelse med vedtagelsen af  

 socialreformen,  som trådte i kraft i 1998, blev der indført en  

 ret i servicelovens § 76, stk. 2 for personer under 67 år, der modtager  

 mere end 20 timers hjemmehjælp m.v. ugentlig, til at vælge at  

 få udbetalt et kontant beløb i stedet for naturalydelsen og  

 dermed mulighed for selv at vælge, hvem der skal udføre  

 hjælpen.
 Bestemmelsen blev indført blandt andet for at  

 sikre, at personer med betydeligt og varigt nedsat fysisk og psykisk  

 funktionsevne får mulighed for et liv, der nærmer sig det  

 almindelige mest muligt.
Muligheden for selv at vælge en personlig  

 hjælper kan være nyttig, fordi den handicappede kan have behov  

 for fleksibilitet i fremmødetidspunkter m.m. i forhold til den  

 traditionelle hjemmehjælp og kan have behov for at få hjælp  

 fra en, der kender personens særlige behov, og som personen selv har  

 instrueret.
Hvis behovet for hjælp skal tilgodeses ved hjælpere,  

 som en person ikke selv har valgt, vil det kunne virke hindrende for et  

 privatliv og en selvstændig tilværelse.
 Forslagsstillerne finder, at det er udtryk for en klar  

 forskelsbehandling på grund af alder, når det kun er personer  

 under 67 år, der er omfattet af ordningen.
Aldersgrænsen foreslås derfor ophævet  

 både for personer, der tidligere har benyttet muligheden efter lov om  

 social service § 76, stk. 2, og personer der efter 67 års-alderen har  

 behov for hjemmehjælp i over 20 timer om ugen.
Det forudsættes,  

 at de øvrige betingelser er opfyldt, herunder at personen selv kan  

 administrere tilskuddet.
Det er svært at se begrundelsen for, at bestemmelsen  

 ikke skal gælde for personer over 67 år, i det § 71 i kommunerne  

 fortsat har pligt til at yde den praktiske og personlige hjælp til  

 personer over 67 år, jf. lov om social service.
Det kontante  

 beløb svarer til den hjemmehjælp, som personen er visiteret til  

 i forhold til traditionelle visitationskriterier, og denne hjælp skal  

 stadig ydes uanset den pågældendes alder.
Behovet for hjælp vil normalt være det samme,  

 som før personen fyldte 67 år, fordi vilkårene næppe  

 ændres markant ved aldersskiftet.
Funktionsnedsættelsen og dermed  

 kompensationsbehovet ophører normalt ikke, blot fordi personen  

 passerer en vilkårlig fastsat dato.
Behovet for selv at have  

 indflydelse på, hvem der skal yde hjælpen, hvordan og  

 hvornår, ændres heller ikke ved overgangen til folkepension.
Aldersgrænsen virker desuden vilkårlig,  

 når andre sammenlignelige ydelser kan videreføres og i nogle  

 tilfælde også bevilges uanset alder.
Eksempelvis kan nævnes  

 hjælpeordningen i henhold til § 77 i lov om social service, hvorefter  

 personer med betydeligt og varigt nedsat funktionsevne, der har et  

 aktivitetsniveau, som gør det nødvendigt at yde en ganske  

 særlig støtte,  uden øvre aldersgrænse kan få  

 dækket udgifter ved ansættelse af hjælpere til pleje,  

 overvågning og ledsagelse.
Begrænsningen af, hvem der er omfattet af muligheden  

 for at få udbetalt et kontant tilskud til selv at ansætte  

 hjælpere, er antagelig fastsat ud fra en formodning om, at udgifterne  

 vil øges, hvis der indføres en generel mulighed for alle over  

 67 år.
Der er ingen økonomiske begrundelser for at opretholde  

 denne aldersgrænse.
Kommunen er ikke forpligtet til at udbetale mere  

 end et beløb, der svarer til kommunens faktiske udgifter, inkl.  

 administration, og en afskaffelse af aldersgrænsen fører  

 således ikke til flere udgifter for kommunerne.
 Der vurderes således ikke at være  

 økonomiske merudgifter forbundet med at ophæve  

 aldersgrænsen.
Skriftlig fremsættelse Tove Videbæk Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udvidelse af  

 adgangen for fysisk og psykisk handicappede til selv at vælge  

 hjemmehjælper.
(Beslutningsforslag nr.
B 3).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
