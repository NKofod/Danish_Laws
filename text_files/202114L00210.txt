Betænkning afgivet af Børne- og Undervisningsudvalget den 11. november 2021 Betænkning over Forslag til lov om ændring af lov om erhvervsuddannelser, lov om Arbejdsgivernes Uddannelsesbidrag og forskellige andre love (Udmøntning af trepartsaftale om flere lærepladser og entydigt ansvar) [af børne- og undervisningsministeren (Pernille Rosenkrantz-Theil)]:
1.  Ændringsforslag Børne- og undervisningsministeren har stillet 14 ændringsforslag til lovforslaget.
2. Indstillinger Et flertal i udvalget (udvalget med undtagelse af NB) indstiller lovforslaget til vedtagelse med de stillede ændringsforslag.
 Et mindretal i udvalget (NB) indstiller lovforslaget med de stillede ændringsforslag til forkastelse ved 3. behandling.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre Venstres medlemmer af udvalget støtter lovforslaget, der udmønter dele af trepartsaftalen om flere lærepladser og entydigt ansvar.
Venstre har under udvalgsbehandlingen stillet en række spørgsmål for at skabe større klarhed om effekterne af lovforslaget.
Venstre har bl.a. spurgt ind til kritikken af, at den foreslåede tilskudsomlægning ikke tager forbehold for konjunkturudsving, der kan påvirke skolernes mulighed for at opfylde måltallene.
Det fremgår af ministerens svar, at den foreslåede tilskudsomlægning samlet set tager højde for konjunkturerne, idet antallet af indgåede aftaler kan variere fra år til år.
Skulle konjunkturerne lede til et fald i antallet af indgåede aftaler, vil taksten pr. aftale stige, således at det samlede tilskud til institutionerne forbliver det samme.
Svaret bliver taget til efterretning, men Venstre kan stadig være bekymret for, at de stærke økonomiske incitamenter kommer til at udgøre en betydelig risiko for erhvervsskolerne.
For Venstre har det været afgørende, at uddannelsesinstitutionerne ikke oplever en mærkbar indtægtsnedgang som følge af udmøntning af trepartsaftalen.
I et svar har ministeren oplyst, at ministeriets beregninger viser indtægtstab, der er langt mindre end beregningerne fra uddannelsesinstitutionerne NEXT og TEC.
Venstre har noteret sig ministeriets mere optimistiske beregninger og ministeriets villighed til at gå i dialog med de pågældende institutioner om de forventede effekter af omlægningen af institutionernes økonomi.
Enhedslisten Enhedslistens medlemmer af udvalget finder det særdeles positivt, at der med lovens udmøntning af trepartsaftalen om flere lærepladser lægges op til, at mange flere uddannelsesaftaler skal indgås tidligere end i dag, og at der opstilles en målsætning om, at der ved 20. undervisningsuge i grundforløbet skal være indgået uddannelsesaftaler for 80 pct. af eleverne.
Den opstillede målsætning kan imidlertid forværre det allerede eksisterende problem, hvor en del af eleverne står uden forsørgelsesgrundlag efter endt grundforløb, hvis uddannelsesaftalen ikke træder i kraft umiddelbart i forlængelse heraf.
Det må således forventes, at det opstillede mål for aftaleindgåelsen vil føre til, at flere elever vil få en fremdateret uddannelsesaftale, der først træder i kraft nogen tid efter afsluttet grundforløb.
Da der, jf lovbemærkningerne, ikke vil være krav om, hvor længe efter afslutningen af grundforløbet en uddannelsesaftale bør træde i kraft, er der en betydelig risiko for, at der både vil blive flere elever, der i en periode står uden forsørgelse, og at disse perioder vil blive længere.
 Enhedslisten havde gerne set dette problem håndteret i loven, således at der dels blev sat en tidsbegrænsning på fremdateringen af uddannelsesaftaler til højst 3 måneder efter færdiggørelsen af grundforløbet, dels blev indført en ydelse svarende til skolepraktikydelsen til de elever, der i en periode efter grundforløbet afventer ikrafttræden af en fremdateret uddannelsesaftale.
 Børne- og undervisningsministeren opfordres derfor til at have opmærksomhed på dette problem og tage initiativ til justering af lovgivningen, hvis der konstateres et voksende problem med fremdaterede uddannelsesaftaler.
 Enhedslisten støtter lovforslaget.
4. Ændringsforslag med bemærkninger Ændringsforslag Til § 1 Af børne- og undervisningsministeren, tiltrådt af et flertal (udvalget med undtagelse af NB):
 1) Efter nr. 16 indsættes som nyt nummer:
»01. I § 31, stk. 1, 1. pkt., ændres »stk. 3« til: »stk. 2«.« [Lovteknisk ændring] 2) I nr. 22 ændres i den indledende tekst »§ 38, stk. 6, 1. pkt.« til: »§ 38, stk. 6«.
[Lovteknisk ændring] 3) Nr. 23 affattes således:
»23. I § 38, stk. 6, ændres »3-5« til: »3-6«.« [Lovteknisk ændring] 4) Nr. 28 affattes således:
 »28. I § 43, stk. 1, indsættes efter 2. pkt. som nye punktummer:
»Den lærepladsopsøgende og formidlende indsats skal tilrettelægges fra begyndelsen af grundforløbets 2. del, dog fra 20 undervisningsuger inde i det studiekompetencegivende forløb, for så vidt angår elever på merkantile eux-forløb.
Skolen skal efter 15. undervisningsuge på grundforløbets 2. del formidle lærepladser til øvrige uddannelser, som elevens grundforløb giver adgang til, og som eleven finder relevante.
For elever på merkantile eux-forløb skal skolen efter 35. undervisningsuge på det studiekompetencegivende forløb formidle lærepladser til øvrige uddannelser, som elevens studiekompetencegivende forløb giver adgang til, og som eleven finder relevante.«« [Lovteknisk ændring] 5) I nr. 45 ændres »før § 66 a« til: »til kapitel 7 a«.
[Lovteknisk ændring] 6) Efter nr. 45 indsættes som nyt nummer:
»02. I § 66 a, stk. 1, 2. pkt., udgår », jf. dog stk. 5,«.« [Lovteknisk ændring] 7) I den under nr. 48  foreslåede ændring af § 66 c, stk. 1, 5. og 6 pkt., indsættes efter »studiekompetencegivende«: »forløb«.
[Lovteknisk ændring] 8) I den under nr. 57  foreslåede ændring af § 66 i, stk. 2, 4. pkt., indsættes efter »studiekompetencegivende«: »forløb,«.
[Lovteknisk ændring] 9) Efter nr. 59 indsættes som nyt nummer:
»03. I § 66 s, stk. 1, 2. pkt., ændres »stk. 2-4« til: »stk. 2 og 3«.« [Lovteknisk ændring] Til § 2 10) I det under nr. 12  foreslåede kapitel 2 b udgår § 5 b, stk. 2 og 3, og i stedet indsættes:
 »Stk. 2. Hvis eleven eller lærlingen skifter arbejdsgiver fra en kommune til en anden kommune efter overgangen til hovedforløbet, tilfalder tilskuddet den kommune, som har indgået uddannelsesaftalen med eleven eller lærlingen på grundforløbet.
 Stk. 3. Satser for tilskuddet og den periode, for hvilken der ydes tilskud, fastsættes i de årlige finanslove.
Stk. 4. Bestyrelsen for Arbejdsgivernes Uddannelsesbidrag kan fastsætte nærmere regler om afgrænsning, udbetalingsgrundlag, beregning, udbetaling, efterregulering, periodeafgrænsning og administration af ordningen i øvrigt.« [Præcisering af berettiget kommune] 11) I det under nr. 31 foreslåede kapitel 4 b affattes §§ 12 g og 12 h således:
»§ 12 g.
Arbejdsgivernes Uddannelsesbidrag kan yde tilskud til uddannelsesinstitutioner og øvrige aktører til tiltag, der er rettet mod at understøtte rekruttering og fastholdelse af elever og lærlinge i alderen 18 til 25 år på erhvervsuddannelserne.
 Stk. 2. Den samlede økonomiske ramme for tilskud efter stk. 1 dækkes af følgende:
 1) Et beløb fastsat til formålet på de årlige finanslove.
 2) Tilskudsmidler, som Arbejdsgivernes Uddannelsesbidrag ikke har disponeret over i foregående år.
 3) Uforbrugte, tilbagebetalte tilskudsmidler, jf. stk. 3.
Stk. 3. Tilskudsmodtagere skal tilbagebetale uforbrugte dele af det udbetalte tilskud til Arbejdsgivernes Uddannelsesbidrag.
Udbetalte tilskud kan kræves tilbagebetalt, i det omfang tilskuddene ikke er anvendt i henhold til de betingelser og til de formål, hvortil de blev ydet.
Tilskud, som tilbagebetales, videreføres til udmøntning i det efterfølgende finansår.
 Stk. 4. Bestyrelsen for Arbejdsgivernes Uddannelsesbidrag fastsætter nærmere regler om ordningen i stk. 1, herunder om størrelsen af den økonomiske støtte samt betingelserne for ydelse af støtte og regnskabs-, revisions- og dokumentationskrav, herunder om undtagelser fra revisionskrav, og udbetaling af støtten.
§ 12 h.
Arbejdsgivernes Uddannelsesbidrag kan yde et driftstilskud til Center for viden om erhvervsuddannelserne.
 Stk. 2. Den samlede økonomiske ramme for driftstilskud efter stk. 1 dækkes af følgende:
 1) Et beløb fastsat til formålet på de årlige finanslove.
 2) Tilskudsmidler, som Arbejdsgivernes Uddannelsesbidrag ikke har disponeret over i foregående år.
 3) Uforbrugte, tilbagebetalte tilskudsmidler, jf. stk. 3.
Stk. 3. Center for viden om erhvervsuddannelserne skal tilbagebetale uforbrugte dele af det udbetalte driftstilskud til Arbejdsgivernes Uddannelsesbidrag.
Udbetalte driftstilskud kan kræves tilbagebetalt, i det omfang driftstilskuddet ikke er anvendt i henhold til de betingelser og til de formål, det blev ydet.
Driftstilskud, som tilbagebetales, videreføres til udmøntning i det efterfølgende finansår.« [Præcisering af anvendelsesområdet for de foreslåede §§ 12 g og 12 h] Til § 3 12) Nr. 1 affattes således:
»1. I § 18 a, stk. 1, og § 38 a ændres »elever, kursister« til: »elever, lærlinge, kursister«, i § 18 d, stk. 2, ændres »Elever, kursister« til: »Elever, lærlinge, kursister«, og i § 38 a ændres »eleven, kursisten« til: »eleven, lærlingen, kursisten«.« [Lovteknisk ændring] Til § 4 13) I nr. 1 ændres »§ 3, stk. 1, nr. 2, 2. pkt., og i stk. 2, 4. pkt.« til: »§ 3, stk. 1, nr. 2, 3. pkt., og stk. 2, 5. pkt.« [Lovteknisk ændring] Til § 8 14) I § 8 indsættes efter stk. 7 som nyt stykke:
»Stk. 8. Tilskudsmidler hidrørende fra tekstanmærkning nr. 300 i aktstykke nr. 1 af 7. oktober 2021, som Arbejdsgivernes Uddannelsesbidrag ikke har disponeret over i 2021, er omfattet af § 12 h, stk. 2, nr. 2, i lov om Arbejdsgivernes Uddannelsesbidrag som affattet ved denne lovs § 2, nr. 31. Tilbagebetalte tilskudsmidler hidrørende fra tekstanmærkning nr. 300 i aktstykke nr. 1 af 7. oktober 2021 er omfattet af § 12 h, stk. 2, nr. 3, i lov om Arbejdsgivernes Uddannelsesbidrag som affattet ved denne lovs § 2, nr. 31.« Stk. 8-11 bliver herefter stk. 9-12.
[Ny overgangsbestemmelse] Bemærkninger Til nr. 1 Der er med det foreslåede ændringsforslag tale om en lovteknisk konsekvensændring som følge af det fremsatte lovforslags § 1, nr. 17, hvori § 31, stk. 2, i lov om erhvervsuddannelser foreslås ophævet og stk. 3 og 4 herefter bliver stk. 2 og 3.
 Henvisningen i § 31, stk. 1, til bestemmelsens stk. 3 foreslås dermed konsekvensændret til en henvisning til stk. 2.
Til nr. 2 Der er med det foreslåede ændringsforslag tale om en lovteknisk korrektion, som følge af at den foreslåede ændring skal indsættes i § 38, stk. 6, i lov om erhvervsuddannelser og ikke i bestemmelsens 1. pkt., da kolon efter stk. 6 har punktumvirkning.
Til nr. 3 Der er med det foreslåede ændringsforslag tale om en lovteknisk korrektion, som følge af at den foreslåede ændring vedrører § 38, stk. 6, i lov om erhvervsuddannelser og ikke bestemmelsens 2. pkt., og da henvisningen, der foreslås ændret ved det fremsatte lovforslags § 1, nr. 23, alene optræder et enkelt sted i § 38, stk. 6, i lov om erhvervsuddannelser.
Til nr. 4 Der er med det foreslåede ændringsforslag tale om en lovteknisk korrektion, således at de foreslåede ændringer i § 43, stk. 1, i lov om erhvervsuddannelser, jf. det fremsatte lovforslags § 1, nr. 28, indsættes i § 43, stk. 1, efter bestemmelsens 2. pkt. som nye punktummer.
Til nr. 5 Der er med det foreslåede ændringsforslag tale om en lovteknisk korrektion, således at det fremgår, at den foreslåede ændring, jf. det fremsatte lovforslags § 1, nr. 45, skal indsættes i kapiteloverskriften til kapitel 7 a.
Til nr. 6 Der er med ændringsforslaget tale om en lovteknisk konsekvensændring, som følge af at § 66 a, stk. 5, i lov om erhvervsuddannelser foreslås ophævet ved det fremsatte lovforslags § 1, nr. 46.
Til nr. 7 Der er med ændringsforslaget  tale om en lovteknisk korrektion, da ordet forløb ved en fejl ikke indgik i ordlyden i det fremsatte lovforslags § 1, nr. 48.
Til nr. 8 Der er med ændringsforslaget  tale om en lovteknisk korrektion, da ordet forløb ved en fejl ikke indgik i ordlyden i det fremsatte lovforslags § 1, nr. 57.
Til nr. 9 Der er med det foreslåede ændringsforslag tale om en lovteknisk konsekvensændring, som følge af at § 31, stk. 2, i lov om erhvervsuddannelser foreslås ophævet og stk. 3 og 4 herefter bliver stk. 2 og 3, jf. det fremsatte lovforslags § 1, nr. 17.
 Henvisningen i § 66 s, stk. 1, 2. pkt., i lov om erhvervsuddannelser til § 31, stk. 2-4, foreslås dermed konsekvensændret til en henvisning til § 31, stk. 2 og 3.
Til nr. 10 Med ændringsforslag nr. 10 foreslås § 5 b, stk. 2 og 3, i det foreslåede kapitel 2 b i det fremsatte lovforslags § 2, nr. 12, at udgå, og i stedet foreslås der indsat stk. 2-4 i den foreslåede § 5 b.
De materielle ændringer, der foreslås med nærværende ændringsforslag set i forhold til det fremsatte lovforslags § 2, nr. 12, findes i det foreslåede nye § 5 b, stk. 2, i lov om Arbejdsgivernes Uddannelsesbidrag.
Den foreslåede nye affattelse af § 5 b, stk. 3 og 4, i lov om Arbejdsgivernes Uddannelsesbidrag i nærværende ændringsforslag er alene lovteknisk begrundet og svarer ordret til den foreslåede affattelse af § 5 b, stk. 2 og 3, i lov om Arbejdsgivernes Uddannelsesbidrag i § 2, nr. 12, i det fremsatte lovforslag.
For så vidt angår disse bestemmelser henvises der i sin helhed til bemærkningerne til det fremsatte lovforslags § 2, nr. 12, jf.
Folketingstidende 2021-22, tillæg A, L 34 som fremsat, side 54 ff.
 Som anført findes der materielle ændringer set i forhold til det fremsatte lovforslags § 2, nr. 12, i det foreslåede nye § 5 b, stk. 2, i lov om Arbejdsgivernes Uddannelsesbidrag.
 Efter det foreslåede nye § 5 b, stk. 2, skal tilskuddet, hvis eleven eller lærlingen skifter arbejdsgiver fra en kommune til en anden kommune efter overgangen til hovedforløbet, tilfalde den kommune, som har indgået uddannelsesaftalen med eleven eller lærlingen på grundforløbet.
Det foreslåede vil indebære, at i de tilfælde hvor en elev eller lærling skifter arbejdsgiver under hovedforløbet fra en kommune til en anden kommune, tilfalder tilskuddet efter forslaget den kommune, som har indgået uddannelsesaftalen med eleven eller lærlingen på grundforløbet.
Herved sikres en enkel, effektiv og digitaliseringsklar administration af tilskuddet, når en elev eller lærling skifter arbejdsgiver i løbet af uddannelsesaftalens løbetid.
Det bemærkes, at i tilfælde, hvor en elev eller lærling skifter arbejdsgiver under grundforløbet eller imellem grund- og hovedforløbet, vil de kumulative betingelser i det foreslåede § 5 b, stk. 1, i det fremsatte lovforslagets § 2, nr. 12, ikke være opfyldt.
I sådanne tilfælde ydes der ikke tilskud til nogen kommune.
Det bemærkes derudover i forlængelse af ovenstående om virkningen af det foreslåede nye stk. 2, at ændringsforslag nr. 10 ikke ændrer på, at det vil være uden betydning for beregningen af tilskuddet, om der for de konkrete elever eller lærlinge er en overgang mellem grund- og hovedforløb, der er kortere eller længere end gennemsnittet på aktuelt 4,3 uger.
En kommune, der er omfattet af det nye stk. 2, og hvis elev eller lærlinge opfylder betingelserne i det foreslåede stk. 1, i det fremsatte lovforslagets § 2, nr. 12, vil således være berettiget til et tilskud, der beregnes som 1 elev x sats x 4,3. Niveauet på 4,3 uger vil kunne blive ændret på finansloven, såfremt den konstaterede gennemsnitlige varighed ændrer sig.
Til nr. 11 Med ændringsforslag nr. 11 nyaffattes §§ 12 g og 12 h i det foreslåede kapitel 4 b i § 2, nr. 31, i det fremsatte lovforslag.
De materielle ændringer, der foreslås med nærværende ændringsforslag set i forhold til det fremsatte lovforslags § 2, nr. 31, findes i det foreslåede nye § 12 g, stk. 1, i lov om Arbejdsgivernes Uddannelsesbidrag og den foreslåede nye § 12 h i lov om Arbejdsgivernes Uddannelsesbidrag.
Den foreslåede nye affattelse af § 12 g, stk. 2-4, i lov om Arbejdsgivernes Uddannelsesbidrag i nærværende ændringsforslag er alene lovteknisk begrundet og svarer ordret til den foreslåede affattelse af § 12 g, stk. 2-4, i lov om Arbejdsgivernes Uddannelsesbidrag i § 2, nr. 31, i det fremsatte lovforslag.
For så vidt angår denne del af bestemmelsen, henvises der i sin helhed til bemærkningerne til det fremsatte lovforslags § 2, nr. 31, jf.
Folketingstidende 2021-22, tillæg A, L 34 som fremsat, side 68 ff.
 Som anført findes der materielle ændringer set i forhold til det fremsatte lovforslags § 2, nr. 31, i det foreslåede nye § 12 g, stk. 1, i lov om Arbejdsgivernes Uddannelsesbidrag.
 Der foreslås på baggrund af trepartsaftalens ordlyd en præcisering af anvendelsesområdet for den foreslåede ordning med midler til øget rekruttering af 18+-årige til erhvervsuddannelserne i § 12 g, stk. 1, i lov om Arbejdsgivernes Uddannelsesbidrag i det fremsatte lovforslags § 2, nr. 31.
Den foreslåede præcisering af § 12 g, stk. 1, i ændringsforslag nr. 11 vil indebære, at Arbejdsgivernes Uddannelsesbidrag kan yde tilskud til uddannelsesinstitutioner og øvrige aktører til tiltag, der er rettet mod at understøtte rekruttering og fastholdelse af elever og lærlinge i alderen 18 til 25 år på erhvervsuddannelserne.
Det foreslåede vil således indebære en øvre aldersafgrænsning i forhold til mulige tiltag, som Arbejdsgivernes Uddannelsesbidrag vil kunne yde tilskud til efter bestemmelsen.
Ordlyden foreslås endvidere præciseret, så der kan ydes tilskud til tiltag, der er rettet mod at understøtte rekruttering og fastholdelse.
Det bemærkes i forlængelse af de foreslåede præciseringer, at Arbejdsgivernes Uddannelsesbidrag ikke vil være afskåret fra at yde tilskud efter den foreslåede, præciserede bestemmelse, hvis et givent initiativ måtte vurderes tillige at kunne have en positiv effekt i forhold til at understøtte rekruttering og fastholdelse af yngre eller ældre elev- og lærlingegrupper end de 18-25-årige på erhvervsuddannelserne.
Det er dog en forudsætning, at Arbejdsgivernes Uddannelsesbidrag vurderer, at et givent tiltag først og fremmest er rettet mod at understøtte rekruttering og fastholdelse af elever og lærlinge i alderen 18 til 25 år på erhvervsuddannelserne.
 Endvidere foreslås der med ændringsforslaget materielle ændringer set i forhold til det fremsatte lovforslags § 2, nr. 31, med den foreslåede nye § 12 h i lov om Arbejdsgivernes Uddannelsesbidrag.
 Der foreslås på baggrund af drøftelser med arbejdsmarkedets parter en justering af den foreslåede ordning med midler til sikring af viden og udvikling på erhvervsuddannelserne i § 12 h i lov om Arbejdsgivernes Uddannelsesbidrag i det fremsatte lovforslags § 2, nr. 31.
Den foreslåede ordning i det fremsatte lovforslag skulle hjemle, at Arbejdsgivernes Uddannelsesbidrag kan yde tilskud til videninstitutioner, uddannelsesinstitutioner og andre relevante aktører til at sikre viden og udvikling på erhvervsuddannelsesområdet, og at midlerne skal anvendes til at sikre viden og udvikling på erhvervsuddannelsesområdet med henblik på at styrke videngrundlaget om den del af uddannelserne, der finder sted i virksomheden, om samspillet mellem teori og praksis.
Det er endvidere hensigten, at anvendelsen af midlerne skal styrke videngrundlaget om årsager til erhvervsuddannelseselevers frafald i grund- og hovedforløb, jf. også Folketingstidende 2021-22, tillæg A, L 34 som fremsat, side 69.
 Finansudvalget tiltrådte den 7. oktober 2021 aktstykke nr. 1, hvorved Børne- og Undervisningsministeriet anmodede om Finansudvalgets tilslutning til, at der på forslag til lov om tillægsbevilling for 2021 optages tekstanmærkning nr. 300 ad finanslovskonto 20.31.11.
Det fremgår af aktstykkets b-stykke, at der med trepartsaftale om flere lærepladser og entydigt ansvar afsættes 7,5 mio. kr. årligt i 2021-2024 til at sikre viden og udvikling på erhvervsuddannelsesområdet med henblik på at styrke videngrundlaget i den del af uddannelserne, der finder sted i virksomheden om samspillet mellem teori og praksis.
De afsatte midler skal endvidere styrke vidensgrundlaget om årsager til erhvervsuddannelseselevers frafald i grund- og hovedforløb.
Det betones i b-stykket, at parterne efterfølgende er blevet enige om at udmønte midlerne som et tilskud til et videncenter for viden om erhvervsuddannelserne.
Formålet med videncenteret er at etablere et stærkt videnmiljø for ny viden og udvikling på erhvervsuddannelsesområdet.
Videncentret skal i dialog med øvrige interessenter iværksætte og gennemføre projekter, der bygger på et samarbejde mellem de væsentligste danske udviklings- og forskningsmiljøer inden for uddannelses- og arbejdsmarkedsområdet og formidle forskningsresultater og bidrage til udvikling af praksis, så ny viden kan udfoldes og anvendes bredt.
Det fremgår videre af b-stykket, at videncenteret etableres som et konsortium mellem flere relevante forsknings- og videnmiljøer.
Inden for konsortiet udpeges en værtsinstitution med et etableret forskningsmiljø inden for erhvervsuddannelser og arbejdsmarkedsforhold, f.eks. et universitet eller en professionshøjskole.
Arbejdsgivernes Uddannelsesbidrag gennemfører en ansøgningsrunde med hensyn til at udpege det konsortium, der varetager opgaven som videnscenter.
 Endelig fremgår det af b-stykket at:
 - Materialet til brug for ansøgningsrunden skal beskrive indholdet af en resultataftale mellem Arbejdsgivernes Uddannelsesbidrag og konsortiet, herunder bl.a. anvendelse af driftstilskuddet, udbetaling, regnskabsaflæggelse, dokumentationskrav og administration af ordningen i øvrigt.
- Der skal være et formelt samarbejde inden for konsortiet, det vil sige mellem værtsinstitution og en/flere samarbejdspartnere fra relevante forsknings- og videnmiljøer.
Værtsinstitutionen vil være ansvarlig for den daglige drift af centeret og administrationen af og afrapportering for anvendelsen af tilskudsmidlerne.
Tilskuddet udbetales af Arbejdsgivernes Uddannelsesbidrag til værtsinstitutionen.
 - Bestyrelsen for Arbejdsgivernes Uddannelsesbidrag og konsortiet indgår en resultataftale om videncentret, som bl.a. fastlægger centrets formål og opgaver, mål og succeskriterier for videncenteret, og krav til afrapportering om centerets virke i perioden 2021-2024. Udkast til resultataftale skal offentliggøres i forbindelse med ansøgningsrundens offentliggørelse.
Med tekstanmærkningens stk. 1 bemyndiges Arbejdsgivernes Uddannelsesbidrag til at disponere 7,5 mio. kr. i 2021, som anvendes til et driftstilskud til Center for viden om erhvervsuddannelserne.
Ordningen inklusive udviklings- og administrationsudgifter hertil afholdes af bidraget efter § 18, stk. 1, i lov om Arbejdsgivernes Uddannelsesbidrag.
Det følger af tekstanmærkningens stk. 2, at Center for viden om erhvervsuddannelserne placeres på en værtsinstitution med et etableret forskningsmiljø inden for erhvervsuddannelserne.
Arbejdsgivernes Uddannelsesbidrag udpeger centeret på baggrund af en ansøgningsrunde.
Det er et krav, at centeret etableres som et samarbejde med en eller flere partnere fra relevante forsknings- og vidensmiljøer.
 Center for viden om erhvervsuddannelsernes nærmere formål, opgaver, mål og lign. beskrives i en resultataftale mellem centeret og Arbejdsgivernes Uddannelsesbidrag, jf. tekstanmærkningens stk. 3.
Det følger af tekstanmærkningens stk. 4, at Center for viden om erhvervsuddannelserne skal tilbagebetale uforbrugte dele af det udbetalte tilskud til Arbejdsgivernes Uddannelsesbidrag.
Udbetalte tilskud kan kræves tilbagebetalt, i det omfang tilskuddene ikke er anvendt i overensstemmelse med de betingelser og til de formål, hvortil de blev ydet.
Tilskud, som tilbagebetales, tilfalder Arbejdsgivernes Uddannelsesbidrag.
 Dette ændringsforslag skal tilpasse den foreslåede § 12 h i det fremsatte lovforslag til den ordning, som er udmøntet ved aktstykke nr. 1 af 7. oktober 2021, med henblik på at Arbejdsgivernes Uddannelsesbidrag skal kunne yde tilskuddet efter det foreslåede § 12 h til det kommende Center for viden om erhvervsuddannelserne.
 Arbejdsgivernes Uddannelsesbidrag forventer at kunne udpege det konsortium, der skal varetage opgaven som videncenter på baggrund af gennemført ansøgningsrunde i december 2021.
 Det foreslås med det nye § 12 h, stk. 1, i lov om Arbejdsgivernes Uddannelsesbidrag, at Arbejdsgivernes Uddannelsesbidrag skal kunne yde et driftstilskud til det kommende Center for viden om erhvervsuddannelserne.
Der ændres ikke herved på intentionen med de afsatte midler, det vil sige, at midlerne skal anvendes til at sikre viden og udvikling på erhvervsuddannelsesområdet, og at midlerne skal anvendes til at sikre viden og udvikling på erhvervsuddannelsesområdet med henblik på at styrke videngrundlaget om den del af uddannelserne, der finder sted i virksomheden, om samspillet mellem teori og praksis.
Det er endvidere fortsat hensigten, at anvendelsen af midlerne skal styrke videngrundlaget om årsager til erhvervsuddannelseselevers frafald i grund- og hovedforløb.
Det er i stedet hensigten, at dette reguleres i resultataftalen mellem centeret og bestyrelsen for Arbejdsgivernes Uddannelsesbidrag.
 De beslutninger, der er truffet med aktstykket, nødvendiggør en ajourføring af § 12 h i det fremsatte lovforslags § 2, nr. 31. Det bemærkes, at ændringsforslaget vil begrænse mulige tilskudsmodtagere fra »vidensinstitutioner, uddannelsesinstitutioner og andre relevante aktører« til det kommende Center for viden om erhvervsuddannelserne, og at midlerne i perioden 2021-2024 samlet set vil gå til Center for viden om erhvervsuddannelserne.
Det foreslåede nye § 12 h, stk. 2, svarer med en enkelt sproglig præcisering til det foreslåede § 12 h, stk. 2, i det fremsatte lovforslags § 2, nr. 31. For så vidt angår denne bestemmelse, henvises der i sin helhed til bemærkningerne til det fremsatte lovforslags § 2, nr. 31, jf.
Folketingstidende 2021-22, tillæg A, L 34 som fremsat, side 69.
Det foreslås, at det foreslåede nye § 12 h, stk. 3, i lov om Arbejdsgivernes Uddannelsesbidrag affattes således, at Center for viden om erhvervsuddannelserne skal tilbagebetale uforbrugte dele af det udbetalte driftstilskud til Arbejdsgivernes Uddannelsesbidrag.
Udbetalte driftstilskud kan kræves tilbagebetalt, i det omfang driftstilskuddet ikke er anvendt i henhold til de betingelser og til de formål, det blev ydet.
Driftstilskud, som tilbagebetales, videreføres til udmøntning i det efterfølgende finansår.
Det foreslåede nye § 12 h, stk. 3, svarer med enkelte sproglige justeringer i sit indhold til det foreslåede § 12 h, stk. 3, i det fremsatte lovforslags § 2, nr. 31. For så vidt angår denne bestemmelse, henvises der i sin helhed til bemærkningerne til det fremsatte lovforslags § 2, nr. 31, jf.
Folketingstidende 2021-22, tillæg A, L 34 som fremsat, side 69.
Som noget nyt i forhold til den foreslåede § 12 h i det fremsatte lovforslags § 2, nr. 31, foreslås det, at den foreslåede bemyndigelse til bestyrelsen for Arbejdsgivernes Uddannelsesbidrag udgår.
Bestyrelsen vil dermed ikke være bemyndiget til at fastsætte nærmere regler om ordningen, herunder om størrelsen af den økonomiske støtte og betingelserne for ydelse af støtte og regnskabs-, revisions- og dokumentationskrav, herunder om undtagelser fra revisionskrav, og udbetaling af støtten.
Det fremgår af forarbejderne til det foreslåede § 12 h, stk. 4, i det fremsatte lovforslag, jf.
Folketingstidende 2021-22, tillæg A, L 34 som fremsat, side 69, at den foreslåede bemyndigelse i det fremsatte lovforslag f.eks. vil kunne anvendes af bestyrelsen til at fastsætte regler om, at der kan ydes tilskud til flerårige tiltag, at bestyrelsen endvidere vil kunne fastsætte regler om, at regnskaber vedrørende tilskuddet kan undtages for krav om indsendelse af en revisorerklæring og et revisionsprotokollat, hvis de tildelte midler ikke overstiger en beløbsgrænse, som forventes at være på op til 200.000 kr., og at tilskudsmodtageren alene skal indsende en ledelseserklæring, hvor ledelsen skriver under på, at midlerne er anvendt inden for formålet.
Disse forhold vil i stedet kunne reguleres i resultataftalen mellem centeret og bestyrelsen for Arbejdsgivernes Uddannelsesbidrag.
Ændringsforslag nr. 11 ændrer ikke på, at den foreslåede § 12 h i lov om Arbejdsgivernes Uddannelsesbidrag foreslås at være tidsbegrænset, jf. § 7, stk. 4, i det fremsatte lovforslag.
For så vidt angår denne bestemmelse, henvises der i sin helhed til bemærkningerne til det fremsatte lovforslags § 2, nr. 31, jf.
Folketingstidende 2021-22, tillæg A, L 34 som fremsat, side 69, og det fremsatte lovforslags § 7, stk. 4, jf.
Folketingstidende 2021-22, tillæg A, L 34 som fremsat, side 82 og 83.
Til nr. 12 Der er med ændringsforslaget tale om en lovteknisk korrektion, som følge af at ordet elever står anført med stort begyndelsesbogstav i § 18 d, stk. 2, i lov om institutioner for erhvervsrettet uddannelse.
Til nr. 13 Der er med ændringsforslaget tale om en lovteknisk korrektion, som følge af at ordet elev står i § 3, stk. 1, nr. 2. 3. pkt., og i § 3, stk. 2, 5. pkt., i lov om erhvervsfaglig studentereksamen i forbindelse med erhvervsuddannelse (eux).
Til nr. 14 Med ændringsforslag nr. 14 indsættes en ny overgangsbestemmelse i det fremsatte lovforslags § 8. Det foreslås, at der i det fremsatte lovforslags § 8 efter stk. 7 indsættes et nyt stykke 8.
 Efter det foreslåede stk. 8, 1. pkt., vil tilskudsmidler hidrørende fra tekstanmærkning nr. 300 i aktstykke nr. 1 af 7. oktober 2021, som Arbejdsgivernes Uddannelsesbidrag ikke har disponeret over i 2021, være omfattet af § 12 h, stk. 2, nr. 2, i lov om Arbejdsgivernes Uddannelsesbidrag.
Det foreslåede stk. 8, 1. pkt., vil indebære, at tilskudsmidler hidrørende fra tekstanmærkning nr. 300 i aktstykke nr. 1 af 7. oktober 2021, som Arbejdsgivernes Uddannelsesbidrag ikke måtte have disponeret over i 2021, vil indgå i midler omfattet af § 12 h, stk. 2, nr. 2, og dermed også vil kunne anvendes i henhold til § 12 h.
For så vidt angår tidsbegrænsningen af ordningen, henvises til det fremsatte lovforslags § 7, stk. 4, jf.
Folketingstidende 2021-22, tillæg A, L 34 som fremsat, side 82 og 83.
 Efter det foreslåede stk. 8, 2. pkt., vil tilbagebetalte tilskudsmidler hidrørende fra tekstanmærkning nr. 300 i aktstykke nr. 1 af 7. oktober 2021 være omfattet af § 12 h, stk. 2, nr. 3, i lov om Arbejdsgivernes Uddannelsesbidrag.
Det foreslåede stk. 8, 2. pkt., vil indebære, at tilbagebetalte (og dermed også uforbrugte) tilskudsmidler hidrørende fra tekstanmærkning nr. 300 i aktstykke nr. 1 af 7. oktober 2021 vil indgå i midler omfattet af § 12 h, stk. 2, nr. 3, i lov om Arbejdsgivernes Uddannelsesbidrag og dermed også vil kunne anvendes i henhold til § 12 h.  For så vidt angår tidsbegrænsningen af ordningen, henvises til det fremsatte lovforslags § 7, stk. 4, jf.
Folketingstidende 2021-22, tillæg A, L 34 som fremsat, side 82 og 83.
 Ændringsforslag nr. 14 om et nyt § 8, stk. 8, er uafhængigt af ændringsforslag nr. 11 om bl.a. nyaffattelse af det foreslåede § 12 h i det fremsatte lovforslags § 2, nr. 31.
 Den foreslåede nyaffattelse af § 12 h i ændringsforslag nr. 11 skal hjemle, at Arbejdsgivernes Uddannelsesbidrag kan yde et driftstilskud til det kommende Center for viden om erhvervsuddannelserne.
Det fremgår af ændringsforslag nr. 11, at de foreslåede § 12 h, stk. 2, nr. 2 og 3, i lov om Arbejdsgivernes Uddannelsesbidrag foreslås affattet således, at den samlede økonomiske ramme for driftstilskud efter den foreslåede nye § 12 h bl.a. dækkes af tilskudsmidler, som Arbejdsgivernes Uddannelsesbidrag ikke har disponeret over i foregående år, og af uforbrugte, tilbagebetalte tilskudsmidler.
Den foreslåede nyaffattelse af § 12 h, stk. 2, i ændringsforslag nr. 11 svarer med en enkelt sproglig præcisering til det foreslåede § 12 h, stk. 2, i det fremsatte lovforslags § 2, nr. 31.
Det fremgår endvidere af ændringsforslag nr. 11, at det foreslåede nye § 12 h, stk. 3, i lov om Arbejdsgivernes Uddannelsesbidrag fastsætter, at Center for viden om erhvervsuddannelserne skal tilbagebetale uforbrugte dele af det udbetalte driftstilskud til Arbejdsgivernes Uddannelsesbidrag.
Udbetalte driftstilskud kan kræves tilbagebetalt, i det omfang driftstilskuddet ikke er anvendt i henhold til de betingelser og til de formål, det blev ydet.
Driftstilskud, som tilbagebetales, vil skulle videreføres til udmøntning i det efterfølgende finansår.
 Nyaffattelsen af § 12 h i ændringsforslag nr. 11 har baggrund i aktstykke nr. 1 af 7. oktober 2021, som hjemler, at Arbejdsgivernes Uddannelsesbidrag kan disponere 7,5 mio. kr. i 2021, som anvendes til et driftstilskud til Center for viden om erhvervsuddannelserne.
Det fremgår af aktstykkets b-stykke, at der med trepartsaftale om flere lærepladser og entydigt ansvar afsættes 7,5 mio. kr. årligt i 2021-2024 til at sikre viden og udvikling på erhvervsuddannelsesområdet.
Det betones i b-stykket, at parterne efterfølgende er blevet enige om at udmønte midlerne som et tilskud til et videnscenter for viden om erhvervsuddannelserne.
Arbejdsgivernes Uddannelsesbidrag gennemfører en ansøgningsrunde med henblik på at udpege det konsortium, der varetager opgaven som videncenter.
 Det fremgår endvidere af aktstykkets b-stykke, at bestyrelsen for Arbejdsgivernes Uddannelsesbidrag og det vindende konsortium indgår en resultataftale om videncentret, som bl.a. fastlægger centerets formål og opgaver, mål og succeskriterier for videncentret, og krav til afrapportering om centerets virke i perioden 2021-2024. Med aktstykket bemyndiges Arbejdsgivernes Uddannelsesbidrag til at finansiere og administrere ordningen inden for den afsatte ramme på 7,5 mio. kr. årligt.
 Med tekstanmærkningens stk. 1 bemyndiges Arbejdsgivernes Uddannelsesbidrag til at disponere 7,5 mio. kr. i 2021, som anvendes til et driftstilskud til Center for viden om erhvervsuddannelserne, det vil sige de afsatte midler ikke nødvendigvis alle vil skulle udbetales i 2021.
Det følger af tekstanmærkningens stk. 4, at Center for viden om erhvervsuddannelserne skal tilbagebetale uforbrugte dele af det udbetalte tilskud til Arbejdsgivernes Uddannelsesbidrag.
Udbetalte tilskud kan kræves tilbagebetalt, i det omfang tilskuddene ikke er anvendt i overensstemmelse med de betingelser og til de formål, hvortil de blev ydet.
Tilskud, som tilbagebetales, tilfalder Arbejdsgivernes Uddannelsesbidrag.
 Der henvises i øvrigt til bemærkningerne til ændringsforslag nr. 11, for så vidt angår ordningen, der er hjemlet ved tekstanmærkning nr. 300 i aktstykke nr. 1 af 7. oktober 2021, og for så vidt angår den foreslåede nyaffattelse af den foreslåede § 12 h i lov om Arbejdsgivernes Uddannelsesbidrag i lovforslagets § 2, nr. 31.
5. Udvalgsarbejdet Lovforslaget blev fremsat den 7. oktober 2021 og var til 1. behandling den 14. oktober 2021. Lovforslaget blev efter 1. behandling henvist til behandling i Børne- og Undervisningsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og børne- og undervisningsministeren sendte den 22. juni 2021 dette udkast til udvalget, jf.
BUU alm. del  bilag 227. Den 7. oktober 2021 sendte børne- og undervisningsministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Spørgsmål Udvalget har under udvalgsarbejdet stillet 13 spørgsmål til børne- og undervisningsministeren til skriftlig besvarelse, som ministeren har besvaret.
Anders Kronborg (S) fmd.
Kim Aas (S) Jens Joel (S) Jan Johansen (S) Julie Skovsby (S) Kasper Sand Kjær (S) Orla Hav (S) Jacob Mark (SF) Ina Strøjer-Schmidt (SF) Astrid Carøe (SF) Lotte Rod (RV) Anne Sophie Callesen (RV) Marianne Jelved (RV) Jakob Sølvhøj (EL) Pernille Skipper (EL) Uffe Elbæk (FG) Anni Matthiesen (V) Marie Bjerre (V) Ellen Trane Nørby (V) Kenneth Mikkelsen (V) Marlene Ambo-Rasmussen (V) Stén Knuth (V) nfmd.
Marie Krarup (DF) Jens Henrik Thulesen Dahl (DF) Alex Ahrendtsen (DF) Katarina Ammitzbøll (KF) Mai Mercado (KF) Mette Thiesen (NB) Henrik Dahl (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
