Udbetaling af overskydende skat kunne ikke bevirke en afbrydelse af 9  

 måneders perioden i bistandslovens § 37, stk. 4, men alene af den blev  

 suspenderet.
Derimod ansås 9 måneders perioden perioden for at være afbrudt  

 fra det tidspunkt, hvor ansøgeren havde klaret sig uden kontanthjælp og levet  

 af sygedagpenge.
 REDEGØRELSE FOR SAGEN:
 En gift ansøger havde på grund af arbejdsløshed modtaget supplerende  

 kontanthjælp til ægtefællens lønindtægt fra november 1980.
 I 1982 fik ansøgeren udbetalt kontanthjælp i perioden 1. januar - 3.  

 september og igen fra 2. december.
I 1983 fik ansøgeren supplerende hjælp hele året, bortset fra perioden 24.  

 februar - 1. april, hvor ansøgerens ægtefælle fik udbetalt overskydende skat  

 for indkomståret 1982 med et beløb på 6.593 kr., som blev modregnet i den  

 beregnede hjælp for ovennævnte periode, og bortset fra perioden 7. oktober -  

 20 oktober, hvor ansøgeren modtog sygedagpenge.
Ansøgeren havde fået arbejde  

 den 26. september 1983, men måtte sygemeldes allerede den 27. september 1983.  

 Sygedagpenge var udbetalt for sygeperioden 27. september - 9. oktober 1983.
 Den 16. september 1983 besluttede socialforvaltningen, at ansøgeren skulle  

 overgå til at modtage hjælp efter bistandslovens § 37, stk. 4.
Den 15. februar 1984 fik ansøgerens ægtefælle udbetalt overskydende skat  

 for indkomståret 1983 med et beløb 12.966 kr.
Af denne grund standsede  

 socialforvaltningen udbetalingen ved kontanthjælp i perioden 15. februar -  

 16. juni 1984, idet den overskydende skat blev modregnet i den beregnede  

 kontanthjælp for denne periode.
 I maj 1984 anmodede ansøgeren om, at hjælpen fra den 16. juni 1984 måtte  

 blive udmålt efter bistandslovens § 37, stk. 2, i en ny 9 måneders periode.
 Det sociale udvalg afviste dette med henvisning til, at dette automatisk  

 ville medføre, at det offentlige indirekte havde financieret perioden uden  

 supplerende støtte.
 Overfor amtsankenævnet anførte det sociale udvalg bl.a., at udvalget  

 fandt, at perioden i oktober måned 1983, hvor ansøgeren fik udbetalt  

 sygedagpenge, ikke havde haft et sådant omfang, at det berettige til en ny 9  

 måneders periode med udmåling af hjælp efter bistandslovens § 37, stk. 2.  

 Vedrørerende den overskydende skatteudbetaling anførte udvalget, at udvalget  

 indirekte havde været med til at financiere denne, idet ægtefællens nettoløn  

 året igennem ville have været større, hvis skatten havde været beregnet  

 korrekt, og den supplerende hjælp i henhold til bistandslovens § 37, stk. 2,  

 og senere § 37, stk. 4, ville dermed have været mindre.
 AFGØRELSEN, DER KLAGES OVER:
 Amtsankenævnet fandt, at betingelserne for at overføre ansøgeren til  

 kontanthjælp efter reglerne i bistandslovens § 37, stk. 4, ikke havde været  

 til stede den 16. september 1983, hvorfor ansøgeren også efter denne dato var  

 berettiget til hjælp, udmålt i henhold til bistandslovens § 37, stk. 2.  

 Nævnet henviste til, at der ikke var foretaget udbetaling af hjælp til  

 ansøgeren for perioden 24. februar - 1. april 1983. Nævnet henviste videre  

 til, at da der ikke var udbetalt hjælp for perioden 7. oktober til 20.  

 oktober 1983 samt for perioden 15. februar til 16. juni 1984, havde der på  

 intet tidspunkt været tale om en sammenhængende perioden på 9 måneder.  

 Ansøgeren var derfor efter den 16. juni 1984 fortsat berettiget til at få  

 udmålt hjælp efter principper i bistandslovens § 37, stk. 2.
 KLAGEN TIL ANKESTYRELSEN:
 Sagen blev anket af det sociale udvalg.
 LOVGRUNDLAG:
 Bistandsloven, § 37, stk. 4.
 Socialministeriets cirkulære af 22. december 1982 om kontanthjælp efter  

 bistandsloven, pkt. 9.
 Socialministeriets cirkulære af 19. december 1983 om ændring af  

 socialministeriets cirkulære af 22. december 1982 om kontanthjælp efter  

 bistandsloven, pkt. 7.
 ANKESTYRELSENS AFGØRELSE:
 Når ansøgeren i perioderne fra 24. februar til 1. april 1983 og fra 15.  

 februar til 16. juni 1984 har kunnet klare sig uden kontanthjælp, skyldes  

 det, at ægtefællen i disse tidsrum har fået udbetalt overskydende skat,  

 d.v.s. en opsparing fra en forudgående periode gennem for høj skattebetaling  

 ( samt iøvrigt har bevirket, at den udbetalte kontanthjælp i de forudgående  

 perioder har været forholdsmæssig højere).
Da dette ikke har været udtryk for, at familien ved egen indsats er blevet  

 i stand til at forsørge sig selv, bør udbetalingen af den overskydende skat  

 ikke medføre, at 9 måneders perioden i bistandslovens § 37, stk. 4, afbrydes,  

 men alene at den suspenderes.
Heraf følger, at ansøgeren har været berettiget  

 til kontanthjælp efter bistandslovens § 37, stk. 2, også efter den 16.  

 september 1983, idet den første 9 måneders periode først er udløbet den 6.  

 oktober 1983.
 Ankestyrelsen ændrer således amtsankenævnets afgørelse om, at 9 måneders  

 perioden i forbindelse med udbetaling af overskydende skat.
 Derimod tiltræder ankestyrelsen amtsankenævnets afgørelse om, at 9  

 måneders perioden må anses for afbrudt den 7. oktober 1983, hvorefter  

 ansøgeren har klaret sig uden kontanthjælp og levet af sygedagpenge.
 Ankestyrelsen har lagt vægt på, at ansøgeren ikke har modtaget  

 kontanthjælp, men forsørget sig selv ved hjælp af sygedagpenge, som trådte i  

 stedet for for løn.
 Dette betyder, at en ny 9 måneders periode således startede den 20.  

 oktober 1983 og at den - i overensstemmelse med, hvad der er anført ovenfor -  

 blev suspenderet i perioden fra den 15. februar til den 16. juni 1984, hvor  

 ægtefællen fik udbetalt overskydende skat, således at denne sidste 9 måneders  

 periode først udløb den 20. november 1984.
Ankestyrelsens afgørelse medfører ikke pligt for ansøgeren til at  

 tilbagebetale hjælp, der er ydet i overensstemmelse med amtsankenævnets  

 afgørelse.
Eventuel fremtidig kontanthjælp skal imidlertid beregnes i  

 overensstemmelse med de angivne principper.
