Bekendtgørelse om ændring af bekendtgørelse om registrering af og tilsyn med visse private sygehuse, klinikker og praksis § 1 I bekendtgørelse nr. 835 af 27. juni 2014 om registrering af og tilsyn med visse private sygehuse, klinikker og praksis foretages følgende ændringer:
 1. Indledningen affattes således:
»I medfør af § 215 a, stk. 8, og § 272, stk. 2, i sundhedsloven, jf. lovbekendtgørelse nr. 1202 af 14. november 2014, fastsættes:« 2. § 17 affattes således:
 »§ 17. Betalingen af de i §§ 11 og 12 nævnte gebyrer forfalder årligt i december måned, jf. dog stk. 3.
 Stk. 2. Betalingen af de i §§ 15 og 16 nævnte gebyrer vil blive opkrævet efter hvert enkelt besøg.
Stk. 3. Betalingen af det i § 11 nævnte registreringsgebyr for registreringer foretaget i 2015 forfalder i februar måned 2016. Betalingen af det i § 12 nævnte årlige gebyr for 2016 forfalder i februar måned 2016.« § 2 Bekendtgørelsen træder i kraft den 25. december 2015.
