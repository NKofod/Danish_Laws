Forord Forkortelser Begreber Indholdsfortegnelse over hovedafsnit Bilagshenvisninger Bemyndigelser Forord Told- og Skattestyrelsen udgiver nu for første gang en momsvejledning, der  

 er en samling af de gældende momsregler.
 I den elektroniske udgave er bilagsdelen (momsloven mm.) ikke medtaget.
 Reglerne fremgår af Skatteministeriets lovbekendtgørelse nr. 41 af 1.  

 februar 1993 (momsloven). Paragrafhenvisningerne i vejledningen er derfor,  

 hvor intet andet er anført, henvisninger til de relevante paragraffer i denne  

 lov.
 Vejledningen er som udgangspunkt opbygget efter 6. momsdirektiv, og følger  

 derfor på visse områder ikke momslovens systematik.
Vejledningen har til formål at være en hjælp i det praktiske arbejde med  

 momsreglerne.
Det vil sige en hjælp for de ca. 400.000 momsregistrerede  

 virksomheder og deres revisorer, advokater mfl. i arbejdet med at sikre en  

 korrekt momsafregning.
Vejledningen giver en udførlig beskrivelse af momsreglerne, og der er i  

 teksten bl.a. henvist til de bekendtgørelser, som er udstedt i medfør af  

 momsloven.
Såvel loven som bekendtgørelserne er optrykt i vejledningen.
I den  

 elektroniske udgave er bilagsdelen ikke medtaget.
Der er endvidere henvist til afgørelser truffet af Momsnævnet,  

 Skatteministeriet, henholdsvis Departementet og Told- og Skattestyrelsen,  

 samt domstolene.
Samtlige afgørelser, der er nævnt i vejledningen, er optrykt  

 i bindet "Afgørelser". Det drejer sig om både tidligere  

 offentliggjorte afgørelser til og med TOLD*SKAT Nyt nr. 9, maj 1993 og  

 afgørelser, der først nu offentliggøres, men som er udtryk for Told*Skats  

 opfattelse af gældende praksis.
 Såvel i vejledningen som i afgørelsesbindet findes et omfattende  

 stikordsregister.
 Vejledningen vil blive revideret og genoptrykt efter behov.
Det er ikke tanken at ajourføre afgørelsesbindet.
Nye afgørelser bliver  

 offentliggjort i TOLD*SKAT Nyt.
 Momsvejledningen har været behandlet i et redaktionsudvalg bestående af  

 repræsentanter fra told- og skatteregionerne samt fra styrelsens afdelinger.
 Derudover har repræsentanter fra Det danske Advokatsamfund, Foreningen af  

 Statsautoriserede Revisorer samt Foreningen af Registrerede Revisorer  

 bidraget med råd og vejledning.
 Told- og Skattestyrelsen vil gerne takke alle, der har deltaget i  

 arbejdet, for den indsats, de har ydet i forbindelse med udarbejdelsen af  

 momsvejledningen.
Skatteministeriet Told- og Skattestyrelsen Amaliegade 44 1256 København K.
Forkortelser Dep.
Skatteministeriet, Departementet TSS.
Skatteministeriet, Told- og Skattestyrelsen DfT.
Direktoratet for Toldvæsenet Mn.
Momsnævnet UfR Ugeskrift for Retsvæsen Hvor intet andet er anført, refererer de anførte paragrafhenvisninger til  

 momsloven (Skatteministeriets lovbekendtgørelse nr. 41 af 1. februar 1993).
 Henvisninger til andre afsnit i Momsvejledningen sker ved angivelse af det  

 pågældende afsnits punktbetegnelse, fx E.1.1.2.
Henvisning til afgørelser er anført med et nummer samt ved en markering af  

 hvilken instans, der har truffet afgørelsen, fx Mn.687, dvs.
Momsnævnets  

 afgørelse nr. 687. Samtlige nævnte afgørelser og domme mv. findes i  

 afgørelsesbindet.
 Ikke tidligere offentliggjorte afgørelser er markeret med bogstavet  

 "A" efter afgørelsesnummer og årstal.
Begreber Nedenfor er nogle begreber, som anvendes i denne vejledning, kort  

 beskrevet Lovens centrale begreber udgående moms og indgående moms er ændret pr.  

 1.1.93 i forbindelse med gennemførelsen af EF's indre marked, hvor opkrævning  

 af importmoms ved handel mellem EF-landene bortfaldt.
Fra dette tidspunkt  

 skal virksomhederne selv beregne momsen af varer, der erhverves i andre  

 EF-lande og medregne beløbet til den udgående moms.
Indgående moms er  

 tilsvarende udvidet til at omfatte momsbeløb, der er beregnet af varer  

 erhvervet fra andre EF-lande.
Udgående moms Herved forstås:
- moms af virksomhedens salg mv. af varer og momspligtige ydelser  

 (salgsmoms), tillagt - moms af virksomhedens varekøb mv. i andre EF-lande (erhvervelsesmoms).
Indgående moms (Købsmoms) Herved forstås moms af de indkøb af varer og momspligtige ydelser, som  

 virksomheden kan fratrække dvs:
- moms af virksomhedens indkøb af varer og momspligtige ydelser her i  

 landet (indenlandsk købsmoms) - moms af varer, som virksomheden har indført fra steder uden for EF  

 (importmoms) - moms, som virksomheden har beregnet af varekøb mv. i andre EF- lande  

 (erhvervelsesmoms) Fælles er, at der er tale om indkøb til brug i virksomheden.
 I denne vejledning er begrebet indgående moms derfor erstattet med  

 begrebet købsmoms.
Momstilsvaret Herved forstås forskellen mellem udgående moms og indgående moms  

 (købsmoms).
Afgiftstilsvaret Herved forstås det beløb, som virksomheden skal indbetale eller have  

 udbetalt.
Beløbet fremkommer ved fra momstilsvaret at fratrække godtgørelse  

 for olie, el, gas, kul, og CO2-afgift.
Udlandet Herved forstås områder uden for det danske afgiftsområde.
Det danske  

 afgiftsområde omfatter de danske landområder, de indre territoriale farvande,  

 de ydre territoritale farvande i en afstand af 4 sømil (7.408 m ) fra  

 kystlinien eller sådanne rette basislinier, som er eller bliver fastsat, samt  

 luftrummet over de nævnte områder.
Afgiftsområdet omfatter ikke Færøerne og  

 Grønland.
Steder uden for EF Herved forstås lande uden for EF samt følgende områder, der ikke er  

 omfattet af de pågældende EF-landes afgiftsområde:
For Danmarks vedkommende: Færøerne Grønland For Englands vedkommende: Kanaløerne For Frankrigs vedkommende: De oversøiske Departementer For Grækenlands vedkommende: Bjerget Athos For Italiens vedkommende: Livigno Campione d'Italia Luganosøens nationale  

 farvande For Spaniens vedkommende: Ceuta Melilla De kanariske Øer For Tysklands vedkommende: Øen Helgoland Området Büsingen Andorra Gibraltar San Marino Vatikanstaten.
Indholdsfortegnelse over hovedafsnit 

Afsnit A Indledning A.1 Historisk baggrund A.2 Momssystemet - generelt 

Afsnit B Anvendelsesområdet B.1 Lovens anvendelsesområde (§ 1 samt § 29 d, stk. 4) B.2 Momspligtens omfang (§ 2) 

Afsnit C Momspligtig virksomhed og registrering C.1 Momspligtige virksomheder (§ 2 a) C.2 Pligt til at betale moms - registrering og anmeldelse (§ 3, stk. 1, §  

 4, stk. 3, § 29 b og § 38 a) C.3 Virksomheder, der ikke skal registreres eller anmeldes (§ 3, stk. 3-6  

 og § 4, stk. 1 og 4) C.4 Registrering (§§ 5-6) 

Afsnit D Momspligtig omsætning D.1 Den momspligtige omsætnings omfang (§ 11) D.2 Momsfri omsætning (§ 12) D.3 Afmeldelse fra registrering D.4 Transportydelser inden for EF (§ 29 c) 

Afsnit E Opgørelse af den momspligtige omsætning og erhvervelse E.1 Opgørelse af den momspligtige omsætning (§ 13) E.2 Opgørelse af den momspligtige erhvervelse (§ 13 a) 

Afsnit F Momspligtig værdi F.1 Leverancer mod betaling i penge (§ 7) F.2 Udtagelse af varer og momspligtige ydelser (§ 8, stk. 1) F.3 Byttehandel (§ 8, stk. 2) F.4 Opførelse, ombygning, modernisering, reparation og vedligeholdelse af  

 fast ejendom (momspålæg) (§ 8, stk. 3) F.5 Interessefællesskab (§ 9) F.6 Brugte motorkøretøjer (§ 10) 

Afsnit G Momsfritagelser og -godtgørelser G.1 Ydelser, der er undtaget fra momspligten (§ 2, stk. 3) G.2 Fritagelse for velgørende arrangementer mv. (§ 2, stk. 5) G.3 Fritagelse for at betale moms af erhvervelse fra andre EF-lande (§ 29  

 d) G.4 Refusion for konsummælksprodukter mv. (§ 30 a) G.5 Godtgørelse af moms til diplomatiske udsendinge og internationale  

 organisationer mfl. (§ 39, stk. 2 og 4) G.6 Godtgørelse af moms til visse transport-, bank-, finansierings- og  

 forsikringsvirksomheder (§ 39, stk. 3) G.7 Tilbagebetaling af moms til udenlandske virksomheder for indkøb mv.  

 til brug her i landet (§ 39 a) G.8 Tilbagebetaling af moms til museer (§ 39 b) G.9 Godtgørelse af energiafgifter 

Afsnit H Momssats, momstilsvar og fradragsregler H.1 Momssats (§ 14) H.2 Momstilsvar (§ 15, stk. 1) H.3 Fradrag (§ 16) H.4 Investeringsgoder (§ 16, stk. 2) H.5 Skader og erstatninger H.6 Tvangsmæssig tilbagetagelse af driftsmidler H.7 Generelle afgørelser om fradragsret 

Afsnit I Fakturerings- og regnskabsbestemmelser I.1 Indledning (§§ 17-19) I.2 Faktureringsbestemmelser (§ 17) I.3 Listesystemet (§ 17 a, stk. 1) I.4 Regnskabsbestemmelser (§ 18, stk. 1) I.5 Opbevaringspligt og lageropgørelse (§ 19) 

Afsnit J Angivelse og betaling J.1 Angivelsesregler (§ 20) J.2 Betalingsregler J.3 Lejlighedsvis registrering (§ 22 a, stk. 1) J.4 Kreditbegrænsning J.5 Tilbagebetaling af negativt momstilsvar (§ 23) J.6 Forskudsvis udbetaling af overskydende moms (§ 23) J.7 Hæftelse for moms (§ 24) 

Afsnit K Særlige regler for landbrug og fiskeri mv.
