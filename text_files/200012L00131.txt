Fremsat den 13. december 2000 af  

 erhvervsministeren (Pia Gjellerup) Forslag til Lov om ændring af lov om  

 Handelsflådens Velfærdsråd (Bortfald af statens finansiering af TV-betjeningen af  

 søfarende) § 1 I lov nr. 253 af 25. april 1990 om Handelsflådens  

 Velfærdsråd foretages følgende ændringer:
 1. Overalt i loven ændres »Industriministeren« til:  

»Erhvervsministeren« og  

»industriministeren «  

 til: »erhvervsministeren«.
 2. § 1, stk. 2, affattes således:
» 3. § 5, stk. 2, 2. pkt., ophæves.
§ 2 Loven træder i kraft den 1. februar 2001.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de  

 ændringer, der følger af de særlige grønlandske  

 forhold.
Bemærkninger til lovforslaget Almindelige bemærkninger 1.Indledning 1.1.Lovforslagets formål og indhold Lovforslaget har til formål at afskaffe  

 statsfinansieringen af den særlige TV-betjening af søfarende og  

 skal ses i sammenhæng med § 26.41.15.60 i finanslovsforslaget for 2001.
1.2.Baggrunden for lovforslaget Handelsflådens Velfærdsråd blev oprettet  

 ved lov i 1948, og de gældende regler findes i lov nr. 253 af 25. april  

 1990. Rådets opgave er at sikre de søfarendes velfærd til  

 søs og under ophold i land i så vel ind- som udland.
Herved  

 opfylder Danmark sine forpligtelser efter ILO-konvention nr. 163, om  

 søfarendes velfærd til søs og i havn, der blev  

 ratificeret af Danmark i 1993.
Siden 1978 har Velfærdsrådet endvidere  

 administreret den ikke konventionsbundne ordning om TV-betjening af  

 søfarende.
Den har til formål at sikre danske søfarende  

 mulighed for at kunne følge med i dansk nyheds- og kulturformidling.  

 Ordningen er baseret på 2 produktions- og ophavsretsaftaler med  

 Danmarks Radio, TV 2 og COPY-DAN og indebærer, at der tappes og  

 kopieres ca. 400 minutters dansk producerede tv-programmer fra de to  

 TV-selskaber for 14 dages perioder.
Programmerne udsendes derefter på  

 videokassetter af Velfærdsrådet til danske handelsskibe og  

 olieboreplatforme.
Der er i dag tilmeldt ca. 425 skibe til ordningen.
Statens  

 udgifter var i 1999 på 4,9 mio. kr., og det skønnes, at  

 udgifterne i år 2000 vil være af nogenlunde samme  

 størrelse.
Af de samlede udgifter dækker 3,2 mio. kr. produktion  

 og betaling af ophavsrettigheder, medens de resterende vedrører  

 administration mv.
Finansieringen af den særlig TV-betjening for  

 søfarende kan ikke længere anses for en statsopgave, men  

 må påhvile søfartserhvervet som led i den almindelige  

 sikring af de søfarendes trivsel, medens de er til søs.
Det  

 står i denne forbindelse søfartserhvervet frit at  

 videreføre TV-ordningen, hvis erhvervet afholder udgifterne hertil.  

 Den teknologiske udvikling med mangfoldige udbud af TV-kanaler har globalt  

 medført, at det er muligt i de fleste kystnære områder  

 på jorden at følge med i den internationale nyhedsformidling.  

 Endelig er de søfarendes muligheder for at kunne følge med i  

 kulturformidlingen i Danmark blevet væsentligt forbedrede gennem  

 kortere udmønstringsperioder.
Lovændringen indebærer, at erhvervsministerens  

 pligt til at afholde udgifterne til ordningen ophæves.  

 Erhvervsministeren forventes dog i 2001 at yde et tilskud på op til 3  

 mio. kr.
Såfremt søfartserhvervet undlader at føre  

 ordningen videre for egne midler, vil det have personalemæssige  

 konsekvenser for Handelsflådens Velfærdsråd.
2. Høring Et udkast til forslaget har været sendt til  

 høring hos de på vedlagte høringsliste anførte  

 offentlige og private institutioner, jf. bilag 1.
3. Økonomiske og administrative konsekvenser for det  

 offentlige Statens udgifter til ordningen var som anført  

 ovenfor i 1999 på ca. 4,9 mio. kr., og der er på finansloven for  

 2000 afsat et tilsvarende beløb.
Som led i afviklingen af  

 statsfinansieringen vil erhvervsministeren som følge af de  

 kontraktsmæssige forpligtelser kunne yde et tilskud på op til 3  

 mio. kr. i 2001. Der henvises til finanslovsforslagets § 24.41.15.60.  

 Udgiften vil bortfalde helt fra 2002.
 4. Økonomiske og administrative konsekvenser for erhvervslivet  

 mv.
De eventuelle økonomiske og administrative  

 konsekvenser for erhvervslivet afhænger af i hvilket omfang  

 søfartserhvervet ønsker at føre TV-ordningen videre for  

 egne midler.
Dette vil også være afgørende for de  

 personalemæssige konsekvenser for Handelsflådens  

 Velfærdsråd.
Rådets udgifter til administration af  

 ordningen var i 1999 på ca. 1,7 mio. kr.
5. Miljømæssige konsekvenser Lovforslaget har ikke miljømæssige  

 konsekvenser.
6. Administrative konsekvenser for borgerne Lovforslaget har ikke administrative konsekvenser for  

 borgerne 7. Vurdering af konsekvenser af lovforslaget Positive konsekvenser/ Mindreudgifter Negative konsekvenser/ Merudgifter Økonomiske konsekvenser for stat, kommuner og amtskommuner Afskaffelsen af statens finansiering vil føre til en besparelse  

 på mindst 1,9 mio. kr. i 2001 og derefter på 4,9 mio. kr.  

 årligt.
Ingen Administrative konsekvenser for stat, kommuner og amtskommuner TV-ordningen har været administreret af den private selvejende  

 institution Handelsflådens Velfærdsråd, hvorfor  

 lovforslaget ikke vil have administrative konsekvenser for staten.
Ingen Økonomiske konsekvenser for erhvervslivet Ingen Såfremt søfartserhvervet ønsker at føre  

 TV-ordningen videre vil erhvervet selv skulle afholde udgifterne hertil.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ingen EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Titlen industriminister er ændret til  

 erhvervsminister.
Til nr. 2 Det foreslås at ophæve  

 Handelsflådens Velfærdsråds pligt til at administrere den  

 særlige ordning om TV-betjening af søfarende, der ikke  

 længere vil være statsfinansieret.
Det ligger fortsat inden for  

 Velfærdsrådets formål at kunne varetage administrationen af  

 en TV-ordning for søfarende på frivillig basis.
Til nr. 3 Forslaget indebærer bortfald af den  

 lovbundne statsfinansiering af TV-betjeningen af søfarende.
Den  

 økonomiske besparelse er samtidig led i finanslovsforslaget for 2001  

 og har sammenhæng med opsigelsesvarslerne i kontrakterne med Danmarks  

 Radio, TV 2 og COPY DAN.
Det forudsættes derfor, at erhvervsministeren  

 for 2001 yder et statsligt tilskud til TV-ordningen på op til 3 mio.  

 kr., der sikrer, at der vil kunne ske afvikling af ordningen, såfremt  

 erhvervet ikke ønsker at videreføre den for egne midler.  

 Tilskuddet vil fremgå af finansloven for 2001.
Bilag 1 Høringsliste Danmarks Rederiforening, Bilfærgernes Rederiforening, Rederiforeningen for mindre Skibe, Rederiforeningen af 1895, Danmarks Fiskeriforening, Dansk Navigatørforening, Maskinmestrenes Forening, Radiotelegrafistforeningen af 1917, Metal Søfart, Specialarbejderforbundet i Danmark, Sømændenes Forbund i Danmark, Dansk Sø-Restauration Forening, RestaurationsBranchens Forbund, Hotel-, Restaurant- og Turisterhvervets Arbejdsgiverforening, Handelsflådens Velfærdsråd, Søfartens Arbejdsmiljøråd, Dansk Sømandskirke i fremmede Havne, Sømandskoneforeningen af 1976, Fiskernes Forbund, Justitsministeriet, Trafikministeriet, Statsministeriet, Finansministeriet, Arbejdsministeriet, Socialministeriet, Kulturministeriet, Forsvarsministeriet, Miljø- og Energiministeriet, Danmarks Radio, TV 2, COPY-DAN, Funktionærernes og Tjenestemændenes Fællesforbund, Statsansattes Kartel, Statstjenestemændenes Centralorganisation II, Forbundet for Offentligt Ansatte, Dansk Arbejdsgiverforening, Landsorganisationen i Danmark, Amtsrådsforeningen i Danmark, Kommunernes Landsforening, Arbejderbevægelsens Erhvervsråd, Rigsombudsmanden i Grønland, Grønlands Hjemmestyre, Rigsombudsmanden på Færøerne, Færøernes Landsstyre.
Bilag 2 Lovforslaget sammenholdt med gældende  

 lov Gældende formulering Lovforslaget 1. Overalt i loven ændres »Industriministeren« til:  

»Erhvervsministeren« og  

» industriministeren«  

 til: »erhvervsministeren«.
 § 1. Der oprettes en privat selvejende institution,  

 Handelsflådens Velfærdsråd.
Stk.2. Handelsflådens Velfærdsråd har til  

 opgave 1)	at varetage og fremme foranstaltninger om søfarendes  

 velfærd til søs og under ophold i havn, i såvel ind- som  

 udland, samt 2)	at administrere ordningen om tv-betjening af søfarende.
 2. § 1, stk. 2, affattes således:
» § 5. Midlerne til velfærdsarbejdet tilvejebringes ved en  

 afgift på 100 øre pr. dag for hver søfarende, der er  

 forhyret på et dansk handelsskib, herunder skibsførere, og som  

 er forsikret mod følger af ulykkestilfælde i henhold til lov om  

 arbejdsskadeforsikring.
Afgiften påhviler den søfarende og  

 rederen med halvdelen til hver.
 Stk. 2. Industriministeren yder et tilskud, der svarer  

 til den afgift, som samlet er pålagt rederne og de søfarende.  

 Herudover afholder industriministeren udgifterne til tv-betjeningen af  

 søfarende.
 3. § 5, stk. 2, 2. pkt., ophæves.
