Skriftlig fremsættelse (6. april 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af lov om tobaksafgifter (Ændring i  

 forfaldstidspunktet for tobaksafgifter) (Lovforslag nr.
L 147).
 Baggrunden for lovforslaget er, at Kommissionen i  

 åbningsskrivelse af 18. oktober 2002 (første led i traktatkrænkelsessag)  

 meddelte, at Danmark efter Kommissionens opfattelse har overtrådt  

 Fællesskabets  

 bestemmelser i direktiv 92/12/EØF ved, at punktafgifterne på tobak forfalder  

 ved rekvireringen af stempelmærkerne og ikke i forbindelse med varernes  

 overgang til forbrug.  

 Udover Danmark har  

 5 andre EU-lande modtaget en åbningsskrivelse vedrørende samme  

 problemstilling.
Kommissionen finder, at den danske ordning forhindrer  

 virksomhederne i at drage fordel af at transportere afgiftspligtige varer,  

 under suspension af afgiften, mellem EU-landene.
Efter direktiv 92/12/EØF kan  

 registrerede virksomheder transportere varer rundt i EU under den såkaldte  

 suspensionsordning.
Ved suspensionsordningen forstås, at en registreret  

 virksomhed, der er registreret som oplagshaver, har ret  

 til (under visse betingelser) at have varer  

 liggende uden at afgiftsberigtige varerne.
Dette skal først ske ved varens  

 overgang til forbrug  altså når varen sælges videre til en  

 ikke-oplagshaver.
Endvidere kan det efter Kommissionens opfattelse føre til  

 dobbeltbeskatning.
Der kan eksempelvis være tale om en  

 dobbeltbeskatningssituation, hvis cigaretter produceret og påsat danske  

 stempelmærker i Tyskland til det danske marked, bliver stjålet i Tyskland.  

 Det  

 betyder, at  

 cigaretterne anses for at  

 være overgået til forbrug i Tyskland og dermed udløser afgift i Tyskland, men  

 da cigaretterne er påsat danske stempelmærker, har det som udgangspunkt  

 udløst  

 dansk afgift.
Med lovændringen vil denne situation kunne undgås, da en  

 eventuel  

 dansk afgift nu vil kunne godtgøres.
I brev af 14. januar 2004 har Kommissionen foreslået nogle  

 modeller for, hvordan stempelmærkeordningen kan sammensættes for at være i  

 overensstemmelse med EU-retten.
Danmark har valgt en ordning, der svarer til  

 Kommissionens forslag.
Ved udlevering af stempelmærkerne betales en værdi,  

 der  

 svarer til den værdi stempelmærkerne repræsenterer.  

 På  

 tidspunktet for varernes overgang til forbrug vil stempelmærkeværdien  

 herefter overgå til afgift.
 Det fremsatte forslag vurderes derfor at være i  

 overensstemmelse med EU-retten  herunder at opfylde de tilsigtede  

 virkninger  

 af art. 14 og 20 i direktiv 92/12/EØF.
Lovforslaget var planlagt til fremsættelse FEB II med  

 ekstern høring midt i januar.
På grund af udskrivelsen, i januar, til  

 Folketingsvalget var det ikke muligt at udsende lovforslaget i høring.  

 Høringsfasen kunne således først gennemføres efter valget, og det var således  

 ikke muligt at fremsætte lovforslaget inden 1. april 2005.
 Forslaget forventes ikke at få nævneværdig betydning for  

 provenuet.
 Med disse bemærkninger skal jeg anbefale forslaget til  

 Folketingets velvillige behandling.
