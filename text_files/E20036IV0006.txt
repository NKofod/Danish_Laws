F.1 Betalingsevnevurdering Ved fastsættelse af afdragsordninger og ved lønindeholdelse er det  

 nødvendigt at foretage en  

 betalingsevnevurdering.
F.1.1 Hjemmel Det fremgår af KSL § 73, stk. 3, at der ved pålæg om lønindeholdelse  

 skal overlades skatteyderen det nødvendige til eget og familiens  

 underhold.
Der kan højest lønindeholdes med 20%. Såfremt der lønindeholdes  

 med mere end 15%, skal skattemyndighederne i hvert enkelt tilfælde sikre  

 sig, at der overlades skyldneren de nødvendige midler.
 Som følge af denne principielle bestemmelse er det nødvendigt i den  

 enkelte sag at foretage en vurdering af skyldnerens og familiens økonomi,  

 dvs. der tages udgangspunkt i en opgørelse over husstandens indtægter og  

 udgifter.
F.1.2 Beregning af betalingsevnen I forbindelse med beregningen af skyldnerens betalingsevne skal  

 familiens indtægter samt rimelige og nødvendige faste udgifter medregnes.  

 Udgifter er rimelige, når de står i forhold til familiens størrelse og  

 dens økonomiske forhold.
Endvidere skal der i beregningen indgå et såkaldt  

 rådighedsbeløb, dvs. et månedligt beløb, der overlades til skyldneren og  

 familien til dækning af kost, tøj, fornøjelser  

 mv.
F.1.2.1 Rådighedsbeløbet Rådighedsbeløbet er som nævnt det månedlige beløb, der overlades til  

 skyldneren og familien til dækning af kost, tøj, fornøjelser mv.  

 Rådighedsbeløbets størrelse skal bero på en konkret vurdering og kan ikke  

 beregnes efter en fast takst.
Praksis på gældssanerings- og  

 eftergivelsesområdet er vejledende.
Rådighedsbeløbets størrelse bør ses i  

 sammenhæng med det samlede budget, og særlige hensyn kan gøre, at der  

 fastsættes et højere rådighedsbeløb.
Dette kan være tilfældet ved fx  

 sygdom, lettere eller sværere handicap, ekstra læsehjælp mv.
Med støtte i Højesterets kendelse i UfR 1998, 45 skal  

 et tillæg til invaliditet ikke medregnes som indtægt i forbindelse med  

 betalingsevneberegningen.
For så vidt angår udgifter, der er relateret til  

 handicappet, er det nødvendigt at vurdere, om tillægget til invaliditet  

 dækker de udgifter, der er forbundet med handicappet.
Er dette ikke  

 tilfældet, skal eventuelle overskydende udgifter godkendes i budgettet.  

 Det er i disse situationer særlig vigtigt at få skyldnerens situation  

 grundigt belyst.
F.1.2.2 Samlevende En samlevers indtægter og udgifter - også selvom denne ikke har  

 forsørgelsespligt over for skyldneren - skal medtages ved vurderingen af  

 betalingsevnen.
Dette er fastslået i UfR 1994, 449 VLK, der omhandlede  

 løntilbageholdelse efter lov om inddrivelse af underholdsbidrag.
Der bør  

 dog, under hensyn til Inddrivelsesstrategien, være en lempeligere praksis  

 i de tilfælde, hvor skyldneren får en ny ægtefælle/samlever efter gældens  

 stiftelse.
Der kan her bl.a. lægges vægt på, hvor lang tid der er gået  

 mellem gældens stiftelse og påbegyndelsen af det nye samliv.
Der skal i  

 alle tilfælde foretages en konkret vurdering.
F.1.2.3 Hjemmeboende børn For hjemmeboende børn over 18 år må det bero på en konkret vurdering,  

 hvorvidt disse skal medtages ved beregningen af betalingsevnen.  

 Udgangspunktet er, at hvis personen bidrager til husholdningen, skal  

 indtægten medregnes ved beregningen af betalingsevnen.
Medregnes  

 indtægten, skal der tillige afsættes et rådighedsbeløb til personen over  

 18 år.
 F.1.2.4 Børnebidrag mv.
Børnefamilieydelse, børnetilskud og børnebidrag mv. skal medtages på  

 indtægtssiden, og udgifter vedrørende børnene medtages på udgiftssiden.  

 Ved vurderingen af betalingsevnen skal der afsættes et rimeligt beløb til  

 barnet/børnene, der må afspejle det konkrete behov i hvert enkelt  

 tilfælde.
Fremkommer der et mindre overskud som følge af børneydelser, bør  

 dette ikke kritikløst medtages som indtægt ved betalingsevnevurderingen.  

 Der henvises i denne forbindelse særligt til kontanthjælpsmodtagere, hvor  

 en betalingsevne hovedsagelig kan fremkomme som følge af, at der er et  

 sådant overskud.
F.1.2.5 Boligudgifter Ved vurderingen af familiens boligudgifter, skal der naturligvis tages  

 hensyn til familiens størrelse og økonomiske formåen.
Endvidere må  

 familien levnes rimelig tid til at finde en anden bolig, hvis den  

 nuværende skønnes for kostbar.
 Der accepteres som udgangspunkt følgende udgifter: Nettoudgift til  

 lejebolig (boligsikring fratrækkes), terminsydelser, ejendomsskatter,  

 nødvendige forsikringer (lovpligtig brand-, hus- og grundejerforsikring),  

 el, varme, gas og vand samt afdrag på boligindskudslån til nuværende  

 bolig.
 Udgifter til sommerhus og lignende accepteres  

 ikke.
F.1.2.6 Udgifter til bil Udgifter til bil kan accepteres, hvis bilen er nødvendig for  

 beskæftigelsen (udgift til benzin accepteres kun for så vidt angår benzin,  

 der anvendes til transport til/fra arbejde), eller hvis bilen er nødvendig  

 som følge af et handicap eller lignende.
F.1.2.7 Udgifter til forsikringer Af forsikringer accepteres som udgangspunkt: Husstands-, indbo-,  

 familie- og ulykkesforsikringer samt brand- hus- og grundejerforsikringer,  

 som nævnt oven for i afsnit F.1.2.5.
 Hvis udgifter til bil accepteres, kan nødvendige bilforsikringer efter  

 en konkret vurdering accepteres.
 Udgifter til frivillige livs- og pensionsordninger accepteres som  

 udgangspunkt ikke.
F.1.2.8 Udgifter til afdrag på lån Afdrag på en igangværende afdragsordning vedrørende studielån  

 accepteres som udgangspunkt.
Afdrag på lån til sædvanligt indbo accepteres  

 som udgangspunkt, især under hensyn til RPL § 509 (trangsbeneficiet), der  

 fastslår, at udlæg ikke kan foretages i løsøre, der er nødvendigt for at  

 opretholde et beskedent hjem og en beskeden levefod.
Også afdrag på lån  

 til aktiver omfattet af RPL § 509, stk. 2, accepteres.
I medfør af RPL §  

 509, stk. 2, er aktiver, der er nødvendige for skyldnerens erhverv eller  

 uddannelse, og som har en værdi af maksimalt 3.000 kr., fritaget for  

 udlæg.
Trangsbeneficiet skal således accepteres ved fastsættelse af en  

 afdragsordning.
 Afdrag på gæld til andre kreditorer, afdrag på kontoordninger eller  

 afdrag på gæld til luksusprægede genstande kan som udgangspunkt ikke  

 accepteres.
 F.1.2.9 Udgifter til fagforening mv.
 Udgifter til løbende kontingent til fagforening og/eller A-kasse  

 accepteres som udgangspunkt.
 F.1.2.10 Udgifter til børnepasning  

 mv.
 Udgifter til daginstitution, børnepasning, dagpleje og lignende  

 accepteres.
 For så vidt angår udgifter til efterskole og privatskole samt sociale  

 udgifter (fx udgifter til samværsret) må der ved en konkret vurdering  

 tages stilling til, om der er særlige hensyn, der kan begrunde  

 udgiften.
F.1.2.11 Øvrige udgifter Af øvrige udgifter godkendes:
 TV-licens og telefonabonnement (gælder ikke samtaler, dvs. udgifter til  

 samtaler må afholdes af rådighedsbeløbet).
 Nødvendige medicinudgifter, briller mv. godkendes, mens udgifter til  

 kost, tøj og fornøjelser skal afholdes af rådighedsbeløbet.
 Også løbende udgifter til underholdsbidrag  

 accepteres.
F.1.3 Partshøring Er der usikkerhed om, hvorvidt skyldneren og familien overlades det  

 nødvendige til familiens underhold, skal beregningsgrundlaget fremsendes  

 til skyldneren til partshøring.
Der henvises til forvaltningslovens  

 bestemmelser samt afsnit F.3., der omhandler partshøring i forbindelse med  

 lønindeholdelse.
F.2 Afdragsordninger F.2.1 Indledning Der er i skatte- og afgiftslovgivningen fastsat bestemmelser om,  

 hvordan skatte- og afgiftspligtige virksomheder/personer skal afregne  

 skatter og afgifter.
 ToldSkat har ikke pligt til at yde kredit ud over den, der følger  

 af de almindelige og særlige betalingsfrister.
 Der er ikke i dansk ret nogen forpligtelse for en fordringshaver i et  

 skyldforhold, der ikke er indgået ved aftale, til at modtage betalingen i  

 afdrag.
 Inddrivelsesmyndigheden kan således som fordringshaver nægte, at  

 tiltræde en ansøgning om afdragsordning uden, at deres retsstilling derved  

 forringes.
 En afdragsordning kan imidlertid være den eneste mulighed for hel eller  

 delvis betaling af en restance.
 Skyldner opnår heller ikke en bedre retsstilling ved at tilbyde  

 afdragsvis betaling.
F.2.1.1  

 Betalingsaftale/betalingsordning Mellem skyldner og told- og skatteregionen kan der indgås en  

 betalingsaftale.
Efter en sådan aftale afvikles restancen på nærmere  

 anførte betingelser med faste aftalte månedlige afdrag, jf.
F.2.5.9.
Mellem skyldner og told- og skatteregionen kan der også indgås en  

 betalingsordning.
Efter en sådan ordning tilbyder skyldner at betale hele  

 restancen senest en nærmere fastsat dato.
En sådan ordning gives på  

 nærmere anførte betingelser, jf.  

 F.2.5.9 .
F.2.2 Afdragsordning i forbindelse med  

 udlæg I forbindelse med foretagelsen af udlæg for et skyldigt beløb bestemmer  

 retsplejelovens § 525, stk. 1, at ved udlæg i løsøre kan fogedretten  

 bestemme, at det udlagte ikke må fratages skyldner, så længe denne  

 overholder en afdragsordning, der er fastsat af fogedretten og tiltrådt af  

 skyldner.
 Bestemmelsens formål er at hindre, at genstande, der har en betydelig  

 brugsværdi for skyldner sælges på tvangsauktion, inden skyldner har haft  

 rimelig mulighed for at betale restancen.
 Principperne i RPL § 525, stk. 1, er også gældende for de  

 afdragsordninger, der fastsættes af  

 inddrivelsesmyndigheden.
F.2.3 Eftergivelse og henstand Det fremgår af Inddrivelsesvejledningen, jf.
E.7.2.2.2. om eftergivelse  

 og henstand, at de indførte regler vedrører eftergivelse og henstand efter  

 ansøgning fra debitor.
Reglerne omhandler ikke de aftaler, f.eks.  

 henstand, der ud fra rene opkrævningshensyn indgås med skyldner af  

 opkrævningsmyndighederne.
F.2.4 Retsvirkninger af en indgået  

 afdragsordning Tiltræder inddrivelsesmyndigheden en afdragsordning, afskæres den fra  

 at inddrive restancen på anden måde, før end ordningen udløber eller  

 misligholdes.
Dette indebærer eksempelvis, at der ikke kan foretages modregning,  

 medmindre der er taget et særskilt modregningsforbehold.
Der skal derfor  

 som hovedregel altid tages et modregningsforbehold i forbindelse med  

 tiltrædelse af en afdragsordning.
Forbehold for indregnet skatterestance  

 kan kun foretages, hvis der ved en betalingsevneberegning gives mulighed  

 derfor.
 Der skal gives klagevejledning, når der ved tilladelse til afdragsvis  

 betaling tages forbehold for modregning, jf. forvaltningslovens § 25, stk.  

 1.
F.2.5 Retningslinjer for indgåelse af aftale om  

 afdragsordning Ved indgåelse af en afdragsordning skal der sondres mellem aktive og  

 afmeldte virksomheder.
F.2.5.1 Hvilke krav kan omfattes af en  

 afdragsordning? Alle de skatter og afgifter, herunder bøder, renter og omkostninger,  

 der opkræves og inddrives af told- og skatteregionerne, kan omfattes af en  

 afdragsordning.
F.2.5.2 Betingelser for en  

 afdragsordning En igangværende virksomhed kan få tilladelse til en afdragsordning,  

 såfremt det skønnes, at Virksomhedens samlede restance skal være fuldt indbetalt eller kraftigt  

 nedbragt ved udløbet af afdragsperioden.
Det vil endvidere altid være en betingelse for en afdragsordning,  

 at Herudover skal det gøres klart for virksomheden, at afdragsordningen  

 betragtes som misligholdt, såfremt afdrag ikke betales rettidigt, og/eller  

 der ikke sker rettidig angivelse og betaling af løbende skatter og  

 afgifter.
Misligholdelsen indebærer, at hele restancen (på ny) forfalder  

 til betaling, samt at inddrivelsen uden yderligere varsel vil blive  

 genoptaget i fuld omfang.
 Virksomheden skal endvidere orienteres om, at afdragsordningen fritager  

 virksomheden for kreditbegrænsning efter momslovens § 62, stk. 4, ligesom  

 virksomheden vil kunne undgå en eventuel indberetning til RKI Kredit  

 Information A/S, se kapitel 1. Indgåelse af en afdragsordning kan derimod  

 ikke fritage for kreditbegrænsning efter LAL § 10 eller for et krav om  

 sikkerhedsstillelse efter OPKL § 11.
 Afdragsordningen bevirker ikke, at et eventuelt strafansvar efter OPKL  

 § 17. stk. 1, nr. 3 bortfalder.
F.2.5.3 Afdragsordningens længde En afdragsordning kan som hovedregel kun indgås på maksimalt 12 måneder  

 ad gangen.
Når forholdene ud fra et opkrævningsmæssigt synspunkt tilsiger  

 det, kan afdragsordningen forlænges efter en revurdering/genforhandling af  

 aftalen.
Revurderingen kan udover en uændret videreførelse, fx medføre  

 forhøjelse/nedsættelse af afdrag.
 F.2.5.4 Fratagelse af autorisationer,  

 bevillinger mv.
I forarbejderne til bestemmelserne om fratagelse af autorisationer og  

 bevillinger forudsættes det, at en autorisation, bevilling mv. ikke kan  

 fratages, forinden skyldner har haft mulighed for at indfri restancen  

 inden for en rimelig frist.
Skyldner skal have mulighed for at forhindre,  

 at reglen om nægtelse/fratagelse af autorisationer mv. bringes i  

 anvendelse, ved at indgå en betalingsaftale med de myndigheder, der har et  

 krav på vedkommende.
En afdragsordning for disse virksomheder vil normalt ikke kunne strække  

 sig ud over 12 måneder.
Der kan dog foreligge sådanne omstændigheder, at  

 betingelsen for en genforhandling og herefter en forlængelse efter de 12  

 måneder vil være opfyldt.
Virksomhedens samlede restance skal dog stadig  

 være kraftigt nedbragt ved udløbet af de 12  

 måneder.
F.2.5.5 Fremgangsmåde Virksomheden kan opnå en afdragsordning på baggrund af F.2.5.6 Afdragsordninger for afmeldte  

 virksomheder En afmeldt virksomhed kan få tilladelse til en afdragsordning, såfremt  

 told- og skattefogeden/told- og skatteregionen skønner, at skyldner ikke  

 har mulighed for at betale restancen, og en afdragsordning er fornuftig og  

 hensigtsmæssig ud fra et inddrivelsesmæssigt synspunkt.
Afdragsordningen skal være så kort som muligt.
Restancen skal dog som  

 hovedregel være afviklet senest 36 måneder efter ordningens etablering.
Ved fastsættelse af afdragets størrelse skal der tages hensyn til  

 størrelsen af en mulig lønindeholdelse.
I den forbindelse skal  

 det tilstræbes, at afdragets størrelse, fastsat på baggrund af en  

 betalingsevneberegning, ikke får skyldneren til at foretrække en  

 lønindeholdelse.
Udgangspunktet er dog, at der kan kræves betaling op  

 til betalingsevnen.
Til brug for vurderingen af en ansøgning om afdragsordning, skal der  

 foreligge en redegørelse for skyldners aktuelle økonomiske forhold.
Kravet  

 til dokumentationsmaterialets omfang og art må afpasses efter den konkrete  

 sag.
 Der bør så vidt muligt foretages udlæg til sikkerhed for det skyldige  

 beløb.
F.2.5.7 Afdragsordning i stedet for  

 lønindeholdelse Skyldnere, der beder om en afdragsordning i stedet for lønindeholdelse,  

 kan i almindelighed få tilladelse hertil, såfremt de almindelige  

 betingelser for en af- dragsordning er opfyldt.
F.2.5.8 Afdragsordning for skatterestancer der  

 inddrives af kommunerne Kommunerne kan indgå afdragsordninger under de samme omstændigheder,  

 samme betingelser og samme længder, som gælder for regionernes  

 restancer.
F.2.5.9 Krav til betalingsaftale og  

 betalingsordning Såfremt en afdragsordning tiltrædes skal der være en skriftlig  

 aftale mellem virksomheden og told- og skatteregionen.
 En betalingsaftale eller betalingsordning skal indeholde følgende  

 betingelser:
Såfremt ordningen eller aftalen er indgået for at afværge en  

 kreditbegrænsning og/eller indberetning til RKI Kredit Information A/S  

 kan de nævnte betingelser anvendes.
I modsat fald skal  

 sidstnævnte tekst om misligholdelse udgå.
F.3 Lønindeholdelse F.3.1 Indledning Ved lønindeholdelse forstås, at inddrivelsesmyndigheden skriftligt  

 pålægger skyldnerens arbejdsgiver at indeholde en del af skyldnerens løn  

 og afregne det indeholdte beløb til inddrivelsesmyndigheden.  

 Lønindeholdelse er et retsmiddel, der kun kan anvendes ved inddrivelse af  

 visse offentlige fordringer.
 Lønindeholdelse er således et tvangsinddrivelsesmiddel over for  

 skyldneren på linie med fx udlæg, men modsat udlæg giver lønindeholdelse  

 mulighed for inddrivelse i skyldnerens kommende lønudbetalinger.
 Pålæg om lønindeholdelse til arbejdsgiveren og afregning af indeholdte  

 beløb sker i praksis via Det Fælles Lønindeholdelsesregister (DFLS), der  

 har til opgave at påse, at indbetalinger finder sted i overensstemmelse  

 med afgørelsen om lønindeholdelse og efterfølgende fordele og afregne  

 indbetalingerne til inddrivelsesmyndighederne.
F.3.2 Lovhjemlen Lønindeholdelse kan kun iværksættes, når der er udtrykkelig lovhjemmel  

 hertil.
Hjemlen til at foretage lønindeholdelse findes fx i KSL § 73, der  

 omhandler inddrivelse af personlige skatter.
OPKL § 14 hjemler adgang til  

 lønindeholdelse for beløb omfattet af OPKL.
Herudover er der i en lang  

 række særlove enten direkte hjemmel til lønindeholdelse eller henvisning  

 til, at krav i den pågældende lov kan inddrives ved lønindeholdelse efter  

 reglerne i KSL § 73.
F.3.2.1 Hvornår kan lønindeholdelse  

 foretages Det fremgår af KSL § 73, stk. 1, at lønindeholdelse kan foretages på  

 det tidspunkt, hvor udlæg kan begæres.
Udlæg for krav, der er tillagt  

 udpantningsret, kan tidligst begæres dagen efter sidste rettidige  

 betalingsdag, jf.
RPL § 486. Lønindeholdelse skal derfor ikke afvente den  

 i INDL § 9 foreskrevne forkyndelse eller bekendtgørelse.
Der kan foretages  

 lønindeholdelse, indtil fordringen er forældet, og lønindeholdelse kræver  

 ikke, at udlæg først har været forsøgt.
At der er foretaget udlæg hos  

 skyldneren hindrer ikke, at der samtidig kan iværksættes lønindeholdelse,  

 jf.
UfR 1998, 542 ØLK.
F.3.3 Krav der kan lønindeholdes for Lønindeholdelse kan kun iværksættes for krav, hvor det i lovgivningen  

 udtrykkeligt er nævnt, at inddrivelsen kan ske på denne måde.
 KSL § 73, stk. 1, hjemler adgang til lønindeholdelse for indkomstskat  

 til staten, amtskommunal indkomstskat, kommunal indkomstskat, kommunal og  

 amtskommunal ejendomsværdiskat, samt kirkelige afgifter.  

 Lønindeholdelsesadgangen omfatter også påløbne renter, gebyrer og  

 tillæg.
KSL § 73, stk. 2, hjemler adgang til lønindeholdelse for indeholdt,  

 ikke afregnet A-skat, samt indeholdt beløb, som arbejdsgiveren er pålagt  

 at lønindeholde, jf.
KSL § 73, men som ikke er afregnet.
Også tilknyttede  

 gebyrer, tillæg og renter er der hjemmel til at foretage lønindeholdelse  

 for.
Der er hjemmel til lønindeholdelse for visse offentlige krav i mange  

 forskellige særlove (omkring 50), herunder for en række sociale krav samt  

 told- skatte- og afgiftskrav.
Der kan fx ske lønindeholdelse: for  

 AM-bidrag, jf.
AMFL § 15, stk. 4, for Det Særlige Pensionsbidrag, jf.  

 ATP-lovens § 17 f (lovbekendtgørelse nr. 5 af 4. januar 2001), for  

 toldkrav, jf.
TDL § 37, stk. 4, for boafgift, jf. boafgiftsloven § 39,  

 stk. 2, (lovbekendtgørelse nr. 752 af 23.08.01) og for studiegæld til  

 Statens Uddannelsesstøtte, jf.
SU-lovens § 37 (lovbekendtgørelse nr. 627  

 af 28.06.2001).
 Ved opkrævningslovens ikrafttræden er hjemlen til lønindeholdelse i  

 henhold til momsloven, lønsumsafgiftsloven og registreringsafgiftsloven  

 overflyttet til OPKL.
Lønindeholdelse for bøder kan ske efter SKL § 23 A, KSL § 79 A, stk. 2,  

 OPKL § 18, stk. 4, samt straffuldbyrdelseslovens § 91, stk. 2, (lov nr.  

 432 af 31.05.2000) og AMFL § 20, stk. 4, jf.
KSL § 79  

 A.
F.3.4 Ydelser der kan foretages lønindeholdelse  

 i F.3.4.1 Arbejdsvederlag Det fremgår af KSL § 73, stk. 1, at der kan ske lønindeholdelse i  

 skatteyderens løn, provision eller andet arbejdsvederlag samt forskudsvis  

 udbetaling af løn mv.
Også i indkomst fra partsfiskeri, tantième, gratiale  

 og overarbejdsbetaling kan der foretages lønindeholdelse.
 KSL § 73, stk. 4, giver adgang til lønindeholdelse i ventepenge,  

 pensioner og lignende understøttelse, hvis ikke særlige hensyn taler  

 derimod.
KSL § 73, stk. 5, giver adgang til lønindeholdelse i kommunale og  

 statslige tjenestemænds lønninger, jf.
KSL § 73, stk. 1-4.
 Lønindeholdelse kan ikke ske i ydelser, der tilkommer skyldnerens  

 ægtefælle.
 Udgangspunktet er herefter, at der kan ske lønindeholdelse i A-indkomst  

 af enhver art, dog ikke i skatteværdien af fri kost og logi eller  

 godtgørelse for merudgifter til fx befordring og telefon.
 En definition af A-indkomst følger af § 43, stk. 1, i KSL og af § 20 i  

 kildeskattebekendtgørelsens (bekendtgørelse nr. 1154 af 14.12.2000), som  

 supplerer KSL § 43, stk. 1.
 Der skal ikke i beregningsgrundlaget medtages beløb, der ved  

 lønforskrivning efter § 57 i tjenestemandslovens, lovbekendtgørelse nr.  

 678 af 17.09.1998, indeholdes i løn til dækning af tjenestemandslån.
 Godtgørelse for slid og merudgifter, fx værktøjspenge, skurpenge eller  

 befordringsgodtgørelse mv., kan ikke gøres til genstand for  

 lønindeholdelse.
Lønindeholdelse kan foretages i feriegodtgørelse.
Indeholdelse  

 foretages månedligt i optjeningsåret på grundlag af den feriegodtgørelse,  

 der er optjent i den forløbne måned, jf. kildeskattebekendtgørelsens § 22,  

 stk. 2.
Feriegodtgørelse, der tilfalder lønmodtageren ved ansættelseforholdets  

 ophør, eller afspadseringsgodtgørelse og kontant godtgørelse for  

 opsparet/konverteret frihed, der tilfalder lønmodtageren ved  

 ansættelsesforholdets ophør, beskattes i fratrædelsesåret.
Indeholdelse  

 skal foretages i fratrædelsesmåneden, jf. kildeskattebekendtgørelsens §  

 22, stk. 3. Om kompensation for feriefridage mv., se  

 kildeskattebekendtgørelsens § 22, stk. 4 Er der tale om arbejdsvederlag, kan ydelsen gøres til genstand for  

 lønindeholdelse, uanset vederlaget er B-indkomst.
 Såfremt regninger vedrører såkaldte frie ydelser, fx bolig-, telefon-,  

 og biludgifter, og disse udskrives og sendes til skyldneren, men betales  

 af arbejdsgiveren efter anmodning af skyldneren, må sådanne udgifter anses  

 som værende betaling af skyldnerens private udgifter og derfor indgå i det  

 beløb, som lønindeholdelsesbeløbet skal beregnes af.
De afgørende kriterier for, hvilke tillæg der kan foretages  

 lønindeholdelse i, er, om disse ydelser er - eller kan sidestilles med -  

 et arbejdsvederlag, og om det efter sin art udbetales.
Der kan således  

 ikke lønindeholdes i vederlag for udgifter, der er forbundet med  

 tjenesten, og som ikke udbetales til eller godskrives lønmodtageren.
Afgrænsningen af ydelser, der kan foretages lønindeholdelse i, kan  

 volde problemer.
Nedenfor nævnes tre afgørelser, der kan være vejledende  

 for afgrænsningen:
F.3.4.2 Ventepenge, pension og lignende  

 understøttelse KSL § 73, stk. 4, omhandler ventepenge og pensioner, fx folkepension,  

 førtidspension og invalidepension; bestemmelsen omfatter også ydelser som  

 efterløn, arbejdsløshedsunderstøttelse, sygedagpenge og lignende.
Såfremt der iværksættes lønindeholdelse i ydelser omfattet af denne  

 bestemmelse, er inddrivelsesmyndigheden pålagt en skærpet pligt til at  

 foretage en konkret vurdering af skyldnerens betalingsevne ud fra en  

 formodning om, at der i sådanne situationer normalt ikke foreligger en  

 betalingsevne, der kan legitimere iværksættelse af lønindeholdelse.
Det  

 skal således vurderes, om særlige hensyn taler imod en  

 lønindeholdelse.
Der kan ikke foretages lønindeholdelse i forsikringsydelser.  

 Assurandør-Societet har for Folketingets Ombudsmand indbragt en sag om  

 indeholdelse i en invaliderente, der blev udbetalt af et  

 forsikringsselskab.
Justitsministeriet udtalte i den anledning, at  

 livrenter og andre forsikringsbeløb, der udbetales af  

 forsikringsselskaber, næppe var omfattet af KSL § 73, stk. 4. Som følge af  

 denne udtalelse anmodede Skattedepartementet om, at man fremtidigt undlod  

 at anvende KSL § 73, stk. 4, på forsikringsydelser, indtil der ved en  

 revision af KSL kommer en aldeles sikker hjemmel herfor.
 Der er fra 1. januar 1994 sket en bruttoficering af ydelser i henhold  

 til lov om social service (før bistandsloven), således at ydelser efter  

 lov om social service som udgangspunkt er skattepligtige.
Af kildeskattebekendtgørelsens § 20, stk. 1, nr. 3, følger, at  

 udbetalinger i henhold til lov om social pension, lov om delpension, lov  

 om social service, lov om aktiv socialpolitik samt udbetalinger i henhold  

 til lov om fleksydelse er skattepligtige.
Udgangspunktet er derfor, at der  

 kan foretages lønindeholdelse i sådanne ydelser, jf.
KSL § 73, stk. 4.
 Der bør som hovedregel ikke foretages lønindeholdelse i kontanthjælp.  

 Hvis udbetalingen af kontanthjælp efter bruttoprincippet fører til en  

 betalingsevne - fx fordi kontanthjælpsmodtageren har ingen eller kun  

 beskedne boligudgifter, eller har indtægt ud over kontanthjælpen, eller  

 kontanthjælpsmodtageren på grund af fremført underskud har fået frikort -  

 vil der kunne foretages indeholdelse i medfør af KSL § 73, stk. 3 og 4.  

 Men der påhviler inddrivelsesmyndigheden en skærpet pligt til at sikre, at  

 den pågældende kontanthjælpsmodtager har en betalingsevne, der overstiger  

 en såkaldt almindelig kontanthjælpmodtagers betalingsevne.
 En sådan praksis må siges at være i overensstemmelse med UfR 1998, 1709  

 VLK, hvor skyldneren fik medhold i, at tilbagebetaling af bistandshjælp  

 kun kan kræves, når betalingsevnen overstiger, hvad der svarer til  

 kontanthjælp.
Stipendier fra SU er A-indkomst, og de stipendier, der udbetales efter  

 lov om Statens Uddannelsesstøtte er principielt omfattet af KSL § 73, stk.  

 4. I henhold til formålet med SU og ud fra størrelsen af beløbet bør der  

 ikke foretages lønindeholdelse i stipendier fra SU.
Skoleydelser der  

 udbetales af produktionsskoler skal behandles på samme måde som stipendier  

 fra SU, således at der heller ikke bør foretages lønindeholdelse heri.
For så vidt angår voksenuddannelsesstøtte (SVU), så er den omfattet af  

 kildeskatteloven § 73, stk. 4. Denne form for uddannelsesstøtte bør  

 behandles på samme måde som kontanthjælp, således at der som hovedregel  

 ikke bør foretages lønindeholdelse i SVU.
I visse situationer vil  

 udbetalingen af SVU føre til en betalingsevne - fx. fordi den  

 uddannelsessøgende ikke har nogen eller kun har beskedne boligudgifter  

 eller har indtægter ud over SVU, eller den uddannelsessøgende på grund af  

 fremført underskud har frikort - og der vil i sådanne situationer kunne  

 foretages indeholdelse i medfør af KSl § 73, stk. 4. Det påhviler dog  

 altid inddrivelsesmyndigheden en skærpet pligt til at sikre, at den  

 uddannelsessøgende har en betalingsevne, der overstiger betalingsevnen for  

 en såkaldt almindelig uddannelsessøgende på SVU.
F.3.4.3 Lønmodtagere aflønnet med  

 drikkepenge I ansættelsesforhold, hvor arbejdstageren aflønnes med drikkepenge, der  

 ansættes til en bestemt brøkdel af det beløb, som arbejdstageren indtjener  

 på arbejdsgiverens vegne, finder KSL § 73, stk. 6, anvendelse.
 Lønindeholdelse foretages i disse tilfælde ved, at arbejdsgiveren  

 skriftligt pålægges ved hver afregning med arbejdstageren at afkræve det  

 beløb, hvormed drikkepenge medregnes ved opgørelsen af den skattepligtige  

 indkomst.
Såfremt lønmodtageren vægrer sig ved at indbetale det beløb, som  

 arbejdsgiveren er pålagt at opkræve, kan den pågældende - uanset det  

 mellem parterne gældende opsigelsesvarsel - afskediges til øjeblikkelig  

 fratrædelse.
Lønmodtageren skal underrettes skriftligt om lønindeholdelsen  

 og om muligheden for afskedigelse ved manglende afregning.
F.3.5 Forholdet til forældelse Som nævnt under afsnit F. 3.2.1. kan begæring om lønindeholdelse  

 tidligst fremsættes dagen efter sidste rettidige betalingsdag.
Retten til  

 at begære lønindeholdelse for et krav bevares, så længe selve kravet ikke  

 er forældet.
 Statslige og kommunale skatte- og afgiftskrav forældes efter 5 år, jf.  

 § 1, nr. 4, i lov om forældelse af visse fordringer af 1908.  

 Forældelsesfristen regnes fra forfaldsdagen, og fordringen fortabes  

 medmindre skyldneren inden fristens udløb erkender at skylde fordringen,  

 eller kreditor foretager retsligt skridt mod skyldneren.
Der har været rejst spørgsmål om, hvorvidt iværksættelse af  

 lønindeholdelse er et retsligt skridt, der afbryder 1908-lovens 5-årige  

 forældelsesfrist.
Ved UfR 1998, 1709 VLK er det afgjort, at et pålæg om  

 lønindeholdelse ikke kan anses for et retsligt skridt, der efter § 2 i  

 1908-loven kan afbryde forældelsen.
 Inddrivelsesmyndigheden skal derfor sørge for, såfremt  

 forældelsesfristen er ved at udløbe, at der bliver foretaget udlæg for  

 kravet, eller at opnå skyldnerens anerkendelse af gælden.
 Der henvises i øvrigt til kapitlet om forældelse af skatte- og  

 afgiftskrav.
F.3.6 Lønindeholdelsesprocenten Der kan kun forlanges lønindeholdelse for krav, der overstiger 1.000  

 kr. (bagatelgrænsen). Det er muligt at sammenlægge flere forskellige  

 mindre krav, hvis alle kravene administreres af samme  

 inddrivelsesmyndighed.
Det fremgår af KSL § 73, stk. 3, at lønindeholdelse højst kan udgøre  

 20% af lønudbetalingen efter fradrag af den i KSL §§ 46 og 49 indeholdte  

 skat.
I praksis er grundlaget for lønindeholdelsen bruttoindkomsten efter  

 fradrag af A-skat, AM-bidrag, SP-bidrag, ATP-bidrag samt arbejdsgivers  

 pensionsindbetaling (dog kun hvis denne er omfattet af  

 pensionsbeskatningslovens § 19) Eksempel:
 Grundlaget for lønindeholdelse:
I alt kr.  23.325,00 Indbetalinger til  

 arbejdsgiveradministrerede pensionsordninger, herunder  

 ATP kr.  20.438,80 Værdi af fri bil og fri telefon (tilbageført) Grundlaget for lønindeholdelse er således kr. 7.507,57, og der skal  

 ikke foretages andre fradrag, før lønindeholdelsesbeløbet beregnes.
Procentsatsen kan ikke forhøjes i tilfælde, hvor der ikke indeholdes  

 A-skat, fx fordi skyldneren har frikort eller udelukkende optjener  

 B-indkomst.
I disse tilfælde er beregningsgrundlaget  

 bruttolønnen.
F.3.6.1 Trangsbeneficiet Ved lønindeholdelse skal inddrivelsesmyndigheden altid iagttage  

 trangsbeneficiet, når lønindeholdelsesprocenten fastsættes.
Dette princip  

 er fastslået i KSL § 73, stk. 3, og RPL § 509, således at der altid skal  

 overlades skyldneren det nødvendige til eget og familiens underhold samt  

 til opretholdelse af et beskedent hjem og en beskeden levefod.
 Der henvises i øvrigt til afsnit F.1. om  

 betalingsevnevurdering.
 F.3.6.2 Lønindeholdelse med op til 15  

 pct.
 For så vidt angår lønindeholdelse efter KSL § 73, stk. 1, er der ved  

 fastsættelsen af en lønindeholdelsesprocent på op til 15% som udgangspunkt  

 taget hensyn til, at skyldneren ikke herved berøves sit eksistensgrundlag.  

 Er der ud fra de foreliggende oplysninger om skyldnerens - og dennes  

 husstands - indkomst-, bolig- og formueforhold tvivl om, at der overlades  

 skyldneren det nødvendige til eget og familiens underhold, bør der  

 foretages partshøring efter forvaltningsloven, inden lønindeholdelsen  

 iværksættes.
 Ønsker inddrivelsesmyndigheden at foretage lønindeholdelse efter KSL §  

 73, stk. 4 (pensioner mv.), må der ikke være særlige hensyn, der taler  

 imod dette.
 F.3.6.3 Lønindeholdelse på mere end 15  

 pct.
Af KSL § 73, stk. 3, fremgår det, at 20% er den maksimale  

 lønindeholdelsesprocent.
Det vil sige, at selvom skyldneren har en  

 betalingsevne på mere end 20%, er det ikke lovligt at foretage  

 lønindeholdelse udover 20%.
 Foretages lønindeholdelse med en procentsats på mellem 15 og 20%, skal  

 der i hvert enkelt tilfælde foretages en nøje vurdering af, om der  

 overlades skyldneren de nødvendige midler i henhold til trangsbeneficiet  

 (se afsnit 3.6.1. om trangsbeneficiet og afsnit F.1. om  

 betalingsevnevurdering). Til brug for denne vurdering skal  

 inddrivelsesmyndigheden være i besiddelse af aktuelle oplysninger, der  

 entydigt peger på, at lønindeholdelsen vil være  

 forsvarlig.
F.3.6.4 Afgørelse om lønindeholdelse Afgørelse om iværksættelse af lønindeholdelse træffes af  

 inddrivelsesmyndigheden.
En sådan beslutning er omfattet af  

 forvaltningsloven, jf.
FVL § 2, hvorfor inddrivelsesmyndigheden i alle  

 tilfælde skal efterleve forvaltningslovens sagsbehandlingskrav, herunder  

 især FVL § 19 om partshøring, FVL §§ 22 og 24 om begrundelse samt FVL § 25  

 om klagevejledning.
 Endvidere skal inddrivelsesmyndigheden efterleve officialmaksimen, dvs.  

 princippet om at den myndighed, der afgør sagen, har ansvaret for at den  

 nødvendige sagsforberedelse - herunder at sagen er tilstrækkeligt oplyst -  

 finder sted.
F.3.6.4.1 Partshøring ved  

 lønindeholdelse Afgørelse om lønindeholdelse træffes på grundlag af oplysninger om  

 skyldnerens og dennes husstands økonomiske forhold.
Hvis disse oplysninger  

 indhentes fra skyldneren selv til brug for afgørelsen, skal der normalt  

 ikke ske partshøring, inden der træffes afgørelse i sagen.
 Er myndigheden i besiddelse af oplysninger om faktiske forhold, der har  

 betydning for sagens udfald, og som skyldneren ikke kan antages at være  

 bekendt med - eller er oplysningerne indhentet fra skyldneren til  

 anvendelse i anden forbindelse - skal der ske partshøring.
 Inddrivelsesmyndigheden kan som udgangspunkt ikke antage, at skyldneren  

 er bekendt med, at den seneste årsopgørelse og seneste  

 forskudsregistrering indgår i lønindeholdelsesafgørelsen.
 Er oplysningerne indhentet fra andre forvaltningsgrene inden for samme  

 myndighed - eller andre offentlige myndigheder - medfører  

 partshøringsreglerne, at skyldneren i almindelighed skal høres om  

 oplysningerne.
Hvis det skønnes, at der skal ske partshøring, inden der træffes  

 afgørelse, skal parten modtage en høringsskrivelse, der indeholder de  

 relevante oplysninger.
Det anføres i skrivelsen, at parten inden 14 dage  

 efter modtagelsen af denne kan rette henvendelse, såfremt vedkommende har  

 supplerende eller korrigerende oplysninger.
Det skal endvidere fremgå af  

 skrivelsen, at såfremt parten ikke reagerer, vil afgørelsen blive truffet  

 på det foreliggende grundlag.
F.3.6.4.2 Underretning ved  

 lønindeholdelse Den inddrivelsesmyndighed, der træffer beslutning om, at gælden til det  

 offentlige skal inddrives ved lønindeholdelse, skal - senest samtidig med  

 iværksættelsen - give skyldneren underretning herom.
Denne  

 underretningsskrivelse skal indeholde en begrundelse for afgørelsen og en  

 klagevejledning.
Underretning kan gives samtidig med indsendelsen af  

 begæringen til DFLS.
Har der inden underretningen været udsendt en  

 høringsskrivelse, skal underretningsskrivelsen indeholde en henvisning  

 hertil.
F.3.6.4.3 Begrundelse ved  

 lønindeholdelse En afgørelse skal, når den meddeles skriftligt, være ledsaget af en  

 begrundelse, medmindre afgørelsen giver den pågældende fuldt medhold, jf.  

 FVL § 22. Begrundelsen skal indeholde en henvisning til de retsregler, i  

 medfør af hvilke afgørelsen er truffet.
I det omfang afgørelsen efter  

 disse regler beror på et administrativt skøn, skal begrundelsen tillige  

 angive de hovedhensyn, der har været bestemmende for skønsudøvelsen, jf.  

 FVL § 24. Henvisningen kan fx være KSL § 73, og begrundelsen for den  

 fastsatte indeholdelsesprocent kan ske med henvisning til KSL § 73,  

 stk.3.
 Begrundelsen skal indeholde en kort redegørelse for de faktiske  

 omstændigheder, der udgør sikre oplysninger om, at der overlades  

 skatteyder det nødvendige til eget og familiens  

 underhold.
F.3.6.4.4 Klagevejledning ved  

 lønindeholdelse Efter FVL § 25 skal bebyrdende afgørelser ledsages af en  

 klagevejledning.
De kommunale myndigheders afgørelser om lønindeholdelse,  

 jf.
KSL § 73, skal således ledsages af en vejledning om, at afgørelsen kan  

 påklages til den lokale told- og skatteregion, jf.  

 sagsudlægningsbekendtgørelsens § 21.
 Told- og skatteregionens afgørelse i første instans skal tilsvarende  

 ledsages af en vejledning om, at afgørelsen kan påklages til Told- og  

 Skattestyrelsen, jf. sagsudlægningsbekendtgørelsens § 22. Der gælder i  

 begge tilfælde en klagefrist på 3 måneder fra afgørelsens dato, jf.  

 sagsudlægningsbekendtgørelsens § 20.
 Skyldneren har krav på en revurdering af en iværksat lønindeholdelse,  

 hvis der er sket væsentlige ændringer i dennes eller husstandens  

 økonomiske forhold, da en lønindeholdelse altid skal foretages med respekt  

 af trangsbeneficiet i RPL § 509 og KSL § 73, stk.  

 3.
F.3.6.5 Lønindeholdelse hos en skyldner i  

 betalingsstandsning Selv om der er anmeldt betalingsstandsning til skifteretten, kan der  

 ske lønindeholdelse.
Det gælder både en påbegyndt lønindeholdelse og  

 iværksættelse af en ny lønindeholdelse.
F.3.6.6 Lønindeholdelse hos en skyldner under  

 konkurs Ifølge KL § 32 omfatter konkursen skyldnerens formue ved afsigelsen af  

 konkursdekretet, og hvad der under konkursen tilfalder ham.
Skyldnerens  

 indtægter ved egen virksomhed under konkursen - og hvad der træder i  

 stedet for - indgår derimod ikke i konkursmassen, dvs. der er mulighed for  

 lønindeholdelse i skyldnerens indtægt.
Er der iværksat lønindeholdelse før konkursdekretet er afsagt, kan  

 lønindeholdelsen fortsætte, med mindre en revurdering af skyldners  

 økonomiske situation er påkrævet.
Er dette tilfældet, må skyldneren rette  

 henvendelse til inddrivelsesmyndigheden og anmode herom.
Lønindeholdelse vil også kunne iværksættes efter konkursdekret er  

 afsagt, såfremt den anmeldte restance nedskrives med det beløb, der  

 inddrives via lønindeholdelse.
Konkurs frigør ikke skyldneren for  

 ufyldestgjort gæld, og lønindeholdelse kan derfor efter konkursens  

 afslutning foretages for den ufyldestgjorte del af  

 gælden.
F.3.6.7 Lønindeholdelse hos en skyldner under  

 akkord Det følger af KL § 171, stk.1, at der fra akkordforhandlingens åbning  

 og indtil dens slutning ikke kan foretages arrest eller udlæg.
Endvidere  

 kan skyldners ejendom ikke tages til brugeligt pant.
Ved lønindeholdelse  

 hos skyldneren under akkord skal der sondres mellem akkordforhandlingens  

 åbning og akkordens stadfæstelse, samt om kravene er omfattet af  

 akkorden.
Af UfR 1983, 252 ØLD følger det, at en påbegyndt lønindeholdelse kan  

 fortsættes efter akkordens åbning, og at en ny lønindeholdelse kan  

 iværksættes.
Lønindeholdelse kan ske både for krav, der er omfattet af  

 akkorden og for krav, der ikke er omfattet.
 Såfremt der foretages indeholdelse for krav, der er omfattet af  

 akkorden, skal den anmeldte fordring nedskrives med det indeholdte  

 beløb.
Efter akkordens stadfæstelse, kan lønindeholdelse kun ske for krav, der  

 ikke er omfattet af akkorden.
Misligholder skyldneren akkorden, uden at  

 denne ophæves, kan forfaldne og ikke betalte afdrag ligeledes inddrives  

 ved lønindeholdelse.
F.3.6.8 Lønindeholdelse hos en skyldner under  

 gældssanering Efter KL §§ 72 og 74 kan betaling af gæld efter fristdagen fordres  

 omstødt, hvis betalingen er i strid med konkurslovens princip om ligelig  

 fordeling blandt kreditorerne.
 Af skifteretsafgørelsen i TfS 1996, 304 følger det, at  

 en frivillig afdragsordning til erstatning af en lønindeholdelse ikke er  

 omstødelig i medfør af KL § 74. Retten lagde ved afgørelsen vægt på, at de  

 frivillige beløb ikke oversteg, hvad man kunne have lønindeholdt for, at  

 betalingerne var sket som et led i inddrivelsesmyndighedernes almindelige  

 rutiner for inddrivelse, og at afdragsordningen var etableret af hensyn  

 til skyldneren.
 Højesteret har i UfR 1987, 755 HD fastslået, at  

 skattemyndighedernes pålæg om lønindeholdelse under en gældssanering  

 hverken var omstødelig efter KL § 72 eller § 74. Dette begrundedes med, at  

 lønindeholdelse ikke var omfattet af de pågældende bestemmelser, og at  

 forarbejderne til den daværende gældssaneringslov ikke gav grundlag for at  

 anvende omstødelsesreglerne i videre omfang end ved konkurs og  

 tvangsakkord.
Dommen havde den konsekvens, at inddrivelsesmyndighederne i flere  

 tilfælde, efter at en gældssaneringssag var indledt, opsagde en overholdt  

 betalingsordning og i stedet iværksatte lønindeholdelse.
Men en overholdt  

 betalingsordning skal søges fastholdt.
Er en lønindeholdelse iværksat, inden en gældssanering indledes, kan  

 lønindeholdelsen fortsætte.
Er en gældssanering allerede indledt, må der  

 foreligge særlige forhold, før inddrivelsesmyndigheden iværksætter  

 lønindeholdelse, fx hvis en gældssanering trækker urimeligt længe  

 ud.
F.3.7 Arbejdsgivere Det er skyldnerens arbejdsgiver, der med hjemmel i KSL § 73 kan  

 pålægges at foretage lønindeholdelse og som skal indeholde  

 A-skat.
F.3.7.1 Hvem er arbejdsgiveren? Det er ikke nærmere præciseret, hvornår der er tale om en arbejdsgiver,  

 men der har dannet sig en praksis i tilknytning til begrebet.
Ved afgørelsen af om der er tale om et  

 arbejdsgiver/arbejdstagerforhold, lægges der i praksis vægt på, om der  

 består et over/underordnelsesforhold mellem parterne.
Herved forstås  

 blandt andet en kompetence for arbejdsgiveren til at føre tilsyn med  

 medarbejderen og give pålæg om arbejdets udførelse.
 Det er også af betydning, om arbejdsforholdet har været af en vis  

 varighed, eller om der kun er tale om levering af enkeltstående  

 tjenesteydelser.
Udføres arbejdet som et led i skyldnerens selvstændige virksomhed, er  

 lønindeholdelse udelukket.
Herunder hører fx vederlag til advokater,  

 revisorer, læger, håndværksmestre og entreprenører.
Det kan endvidere være  

 af vejledende betydning, om der skal indeholdes A-skat af det beløb, der  

 udbetales til skyldneren.
En betingelse for at foretage lønindeholdelse er, at arbejdsgiveren har  

 hjemting her i landet, jf.
RPL kap. 22, §§ 235-240 om stedlig kompetence,  

 eller at han lader lønudbetaling ske via en fuldmægtig, som har hjemting  

 her i landet.
Lønindeholdelse kan således ikke ske ved fremmede landes  

 diplomatiske repræsentationer i Danmark.
 Derimod er det uden betydning, om skyldneren har hjemting eller er  

 skattepligtig af sin indtægt i Danmark, hvis blot udbetalingen foretages  

 af en person, der har hjemting her, og som på grund af status som  

 arbejdsgiver kan pålægges at indeholde.
Ved en udlægsforretning har skyldneren pligt til at give  

 inddrivelsesmyndigheden oplysning om, hvem hans arbejdsgiver er, jf.
RPL §  

 497, stk. 1.
F.3.7.2 Arbejdsgivenrens pligter ved  

 lønindeholdelse Arbejdsgiverens pligter ved lønindeholdelse er reguleret i KSL § 73,  

 stk. 8, og i kildeskattebekendtgørelsen (bekendtgørelse nr. 1154 af  

 14.12.2000) samt i lovbekendtgørelse nr. 601 af 19.08.1998 om DFLS.
 Formålet med DFLS er at koordinere administrationen og den løbende  

 afregning af indeholdte beløb fra de forskellige inddrivelsesmyndigheder.  

 Endvidere er det hensigten at anonymisere inddrivelsesmyndigheden over for  

 arbejdsgiveren, således at arbejdsgiveren ikke ved, om lønindeholdelsen er  

 foranlediget af fx ToldSkat eller kommunen.
 Af § 3 i lov om DFLS fremgår det, at inddrivelsesmyndighedernes  

 afgørelser om lønindeholdelse indberettes til DFLS, som herefter  

 underretter arbejdsgiveren om afgørelsen ved fremsendelse af et trækkort.
Af § 33 i kildeskattebekendtgørelsens følger det, at beløb, der  

 indeholdes eller opkræves af arbejdsgiveren efter KSL § 73, skal  

 indbetales til DFLS.
Det indeholdte beløb forfalder til betaling den 1. i  

 den kalendermåned, der følger efter indeholdelsen.
Sidste rettidige  

 betalingsdag er den 15. i forfaldsmåneden.
Falder sidste rettidige  

 betalingsdag på en helligdag, lørdag eller søndag, forlænges fristen til  

 den følgende hverdag.
Såfremt der ikke sker indbetaling til det DFLS som pålagt, giver DFLS  

 inddrivelsesmyndigheden meddelelse herom.
Vedrører misligholdelsen  

 restancer til ToldSkat eller kommunerne, vil den lokale told- og  

 skatteregion som hovedregel iværksætte en arbejdsgiverkontrol i den  

 pågældende virksomhed.
Samtidig med lønindeholdelsen skal arbejdsgiveren give skyldneren  

 skriftlig meddelelse om størrelsen af det indeholdte beløb.
I meddelelsen  

 skal angives arbejdsgiverens navn, adresse samt det ved indeholdelsen  

 anvendte CVR-nr. eller SE-nr. samt navn og personnummer på skyldneren.  

 Dette sker typisk på skyldnerens lønseddel.
Det påhviler arbejdsgiveren at besvare skriftlige forespørgsler  

 angående pålæg, der er givet den pågældende om indeholdelse efter KSL §  

 73. Besvarelsen skal ske inden 14 dage efter forespørgslen.
Endvidere har  

 arbejdsgiveren pligt til at opbevare regnskabsmateriale og bilag  

 vedrørende lønindeholdelse efter KSL § 73 i mindst 5 år efter udløbet af  

 det kalenderår, hvori den pågældende lønindeholdelse er foretaget.
 Ved for sen indbetaling påløber renter efter reglerne i OPKL § 7, stk.  

 1. Arbejdsgiveren kan i forbindelse med løntræk tilbageholde en  

 administrationsgodtgørelse hos skyldneren, jf. § 4 A i lov om DFLS.  

 Administrationsgodtgørelsen kan maksimalt udgøre kr. 20 pr. løntræk,  

 selvom skyldneren får udbetalt løn flere gange om måneden, jf. § 2 i  

 bekendtgørelse nr. 1128 af 18.12.1998 om administrationsgodtgørelse og  

 beløbsgrænse i forbindelse med lønindeholdelse.
F.3.7.3 Arbejdsgivenrens ansvar ved  

 lønindeholdelse Det følger af KSL § 73, stk. 10, at arbejdsgiveren i forbindelse med  

 lønindeholdelse kan ifalde ansvar for en række forhold.
Såfremt en skatteyder, for hvem der er begæret lønindeholdelse, ikke er  

 beskæftiget hos den pågældende arbejdsgiver, hvor begæringen modtages,  

 skal arbejdsgiveren inden 5 dage underrette DFLS herom.
Det samme gælder,  

 hvis et arbejdsforhold ophører, og skatterestancen ikke er endeligt  

 afviklet ved arbejdsforholdets ophør, jf.
KSL § 73, stk. 8.
Arbejdsgiveren hæfter direkte over for det offentlige for såvel  

 indeholdte, men ikke-afregnede beløb som for beløb, der burde være  

 indeholdt.
Manglende afregning af indeholdte beløb eller manglende  

 indeholdelse straffes efter KSL § 69. Arbejdsgiverens hæftelse for at  

 undlade at efterkomme et pålæg om lønindeholdelse - eller hæftelse som  

 følge af indeholdelse af for lille et beløb - forudsætter, at den  

 indeholdelsespligtige har udvist forsømmelighed.
Det er som udgangspunkt  

 arbejdsgiveren, der har bevisbyrden for, at han ikke har udvist  

 forsømmelighed, altså omvendt bevisbyrde.
Manglende afregning af indeholdte beløb eller manglende indeholdelse  

 straffes således efter KSL § 69. Der er forskellige sanktioner over for  

 arbejdsgiveren.
KSL § 72 giver mulighed for inddrivelse ved fx udlæg af  

 beløb, som arbejdsgiveren har eller skulle have indeholdt.
KSL § 73, stk.  

 2, hjemler adgang til lønindeholdelse for indeholdte, ikke afregnede  

 beløb, jf. § 73, samt tilknyttede gebyrer, tillæg og renter.
Undladelse af at efterkomme et pålæg om lønindeholdelse kan straffes  

 med bøde, jf.
KSL § 74, stk. 1, nr. 1. Afregnes et indeholdt beløb ikke  

 rettidigt, kan der pålægges en bøde efter samme principper, som gælder for  

 manglende afregning af A-skat, jf.
KSL § 74, stk. 1, nr. 2. Se endvidere  

 OPKL §§ 17 og 18. KSL § 84 hjemler pålæg af dagbøder, hvor  

 indkomstmodtageren ikke underrettes om det indeholdte beløb.
Endelig  

 indeholder KSL § 86 bestemmelser om arbejdsgiverkontrol.
For samtlige nævnte straffebestemmelser gælder, at der kun ifaldes  

 ansvar, hvis den indeholdelsespligtige har handlet forsætligt eller udvist  

 grov uagtsomhed.
Straffesager rejses i praksis primært i forbindelse med  

 overtrædelse af reglerne om A-skat.
Det vil dog kunne forekomme, at der  

 rejses tiltale for overtrædelse af reglerne om lønindeholdelse  

 alene.
F.3.7.4 Indeholdte men ikke afregnede  

 beløb Lønmodtageren er i forhold til det offentlige frigjort for betaling af  

 beløb, som arbejdsgiveren har indeholdt i hans indkomst.
Det gælder også i  

 de tilfælde, hvor arbejdsgiveren ikke afregner beløbet, og selvom der ikke  

 er mulighed for at inddrive beløbet hos arbejdsgiveren.
Har arbejdsgiveren indeholdt beløbet, skal det altså afskrives på  

 skyldnerens restance, selvom der sker afregning eller ej.
Beløb som  

 arbejdsgiveren trods pålæg om indeholdelse ikke indeholder, hæfter  

 arbejdsgiveren og skyldneren solidarisk for.
Ved lønindeholdelse indtræder ToldSkat i lønmodtagerens krav.
Går  

 arbejdsgiveren konkurs skal indeholdte, men ikke afregnede beløb anmeldes  

 i boet.
Har arbejdsgiveren - uanset pålæg herom - ikke indeholdt lønbeløb,  

 skal også disse anmeldes i boet.
Der henvises i øvrigt til afsnittet om  

 anmeldelse af krav ved konkurs.
 Er det ikke muligt på kort sigt at inddrive beløbet hos arbejdsgiveren,  

 skal kommunen indberette sagen til den lokale told- og  

 skatteregion.
F.3.8 Dækningsrækkefølgen Det følger af KSL § 73, stk. 7, jf.
KSL § 46, stk. 3, at  

 lønindeholdelse for skattekrav går forud for andre krav ved  

 lønudbetalinger, fx transporter og modkrav fra arbejdsgiveren.
Denne  

 fortrinsstilling gælder også, selvom begæringen om lønindeholdelse for  

 skatterestancer er fremsendt senere end de øvrige begæringer.
En allerede  

 løbende lønindeholdelse for andre krav må således vige for en senere  

 lønindeholdelsesbegæring vedrørende skat.
 Dækningsrækkefølgen, hvis der iværksættes lønindeholdelse for flere  

 krav, følger af lov om DFLS, og af § 4 i denne lov følger det, at  

 lønindeholdelse for skattekrav efter KSL sker forud for lønindeholdelse  

 for alle andre krav, hvis samtidig lønindeholdelse ikke er mulig.  

 Fremsendes der flere begæringer om lønindeholdelse hos samme skyldner for  

 skattekrav, skal den først fremsendte begæring indeholdes først.
Ved fastlæggelsen af dækningsrækkefølgen regnes med begæringens  

 modtagelsestidspunkt.
Lønindeholdelse for krav på betaling af bidrag efter  

 lov om inddrivelse af underholdsbidrag sker efter lønindeholdelse for  

 skattekrav, men forud for andre krav.
For så vidt angår andre krav gælder princippet "først i tid, bedst i  

 ret", medmindre der kan foretages samtidig lønindeholdelse.
Beløb, der  

 inddrives hos arbejdsgiveren vedrørende kommunale krav, skal afregnes til  

 den kommune, som har fremsendt kravet.
