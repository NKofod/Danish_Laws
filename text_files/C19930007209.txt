(Ligningslovens § 9, stk. 1) 1. Ligningslovens § 9, stk. 1 giver adgang til fradrag  

 for udgifter, som lønmodtageren har afholdt i forbindelse med udførelsen af  

 det indtægtsgivende arbejde.
Ligningsrådet havde indtil 1988 fastsat et standardbeløb for fradrag for  

 lønmodtageres udgifter ved udearbejde.
For 1987 udgjorde beløbet 22 kr. pr.  

 dag, dog højst 4.000 kr årligt.
Standardfradraget kunne alene opnås, hvis de merudgifter, lønmodtagerne  

 var påført som følge af udearbejdet, var en følge af - at lønmodtageren ikke havde adgang til kantine eller andet spiselokale.
 - at lønmodtageren ikke kunne nå hjem i frokostpausen.
 - at lønmodtagerens daglige sammenhængende arbejdstid var på 5 timer og  

 derover (ekskl. frokostpause).
 2. Skattemyndighederne har hidtil ikke fundet, at  

 pædagoger m.fl. ansat i daginstitutioner og lignende havde ekstra  

 forplejningsudgifter i forbindelse med udflugter i et sådant omfang, at de  

 var berettigede til at anvende standardfradraget.
 3. Landsskatteretten har ved kendelse af 5. maj 1992  

 fastslået, at en pædagog, der havde afholdt merudgifter, når hun deltog i  

 udflugter med institutionens børn, havde adgang til fradrag for udearbejde,  

 idet hun ved udflugterne opfyldte ovennævnte betingelser.
 4. Herefter har også andre ansatte i institutioner,  

 hvor der tages på udflugt med institutionernes brugere, haft ret til et  

 standardfradrag, når betingelserne herfor er opfyldt.
5. Skattemyndighederne anmodes om at foretage  

 genoptagelse efter ovenstående retningslinier, hvis der ansøges herom, eller  

 forholdet iøvrigt er skattemyndighederne bekendt.
Genoptagelse kan kun ske  

 for indkomståret 1987.
 6. Ansøgning om genoptagelse skal indgives til  

 skattemyndighederne inden udgangen af 1994, på hvilket tidspunkt dette  

 cirkulære bortfalder.
