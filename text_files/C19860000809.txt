I CIRKULÆRETS FORMÅL OG INDHOLD Modtagerforholdene for FM- og TV-modtagelse i hovedstadsområdet skal  

 forbedres.
Gennem flere år har der derfor foregået en planlægning for  

 lokalisering af en ny FM/TV-1 sendestation med masteanlæg.
Såfremt det senere  

 besluttes at gennemføre et TV-2, skal anlægget ligeledes anvendes hertil.  

 P&T, Hovedstadsrådet og Ledøje-Smørum kommune har i et samarbejde nærmere  

 undersøgt og peget på en konkret lokalitet ved Hove i Ledøje-Smørum kommune.
 På denne baggrund fastsætter miljøministeren i dette cirkulære, at den  

 pågældende lokalitet skal benyttes til formålet.
 Cirkulæret udsendes i henhold til § 4 i lov om lands- og regionplanlægning  

 (jfr. miljøministereiets lovbekendtgørelse nr. 735 af 21. december 1982).
 Cirkulæret har været forhandlet med de berørte ministerier,  

 Hovedstadsrådet og Ledøje-Smørum kommunalbestyrelse.
II FORUDSÆTNINGER FOR REGIONPLANLÆGNINGEN I henhold til § 4 i lov om lands- og regionplanlægning fastlægges hermed  

 følgende forudsætning for regionplanlægningen i hovedstadsområdet:
Ved Hove i Ledøje-Smørum kommune skal der i den i regionplanen udpegede  

 transportkorridor opstilles en 300 m høj TV-mast med tilhørende bygninger på  

 det i bilaget angivne areal.
De fornødne arealer skal reserveres hertil.
 Det forudsættes, at arealerne under mastens barduner i hovedsagen kan  

 anvendes som hidtil, og at de i givet fald kan inddrages til  

 transportkorridorformål.
 Ved miljøministeriets godkendelse af regionplantillæg 1985 for  

 hovedstadsregionen vil denne forudsætning blive optaget som retningslinie i  

 regionplanen.
MILJØMINISTERIET, DEN 5. FEBRUAR 1986 CHR.
CHRISTENSEN /Peter Skov Særlig note:
