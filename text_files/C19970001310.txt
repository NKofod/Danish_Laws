1. Den 1. januar 1997 trådte værgemålsloven, jf. lov nr. 388 af  

 14. juni 1995, i kraft.
Justitsministeriet har i medfør af loven udstedt  

 bekendtgørelse nr. 1177 af 13. december 1996 om værgemål.
Justitsministeriet har endvidere i medfør af loven udstedt bekendtgørelse  

 nr. 1178 af 13. december 1996 om behandlingen af værgemåls- og værgesager  

 samt om faste værger og værgens vederlag m.v.  

 (sagsbehandlingsbekendtgørelse), der efter § 1 finder anvendelse ved  

 statsamternes behandling af de nævnte sager.
Bekendtgørelsen indeholder bl.a.  

 i § 2 krav til indholdet af de lægeerkæringer, som statsamterne skal indhente  

 til brug for behandlingen af værgemålssager, jf. værgemålslovens § 18, stk.  

 2, og i kapitel 3 bestemmelser om statsamternes antagelse af faste værger.
Efter drøftelse med Den Danske Dommerforening og  

 Dommerfuldmægtigforeningen skal Civilretsdirektoratet henlede retternes  

 opmærksomhed på disse bestemmelser.
Direktoratet skal endvidere henstille, at  

 retterne ved værgebeskikkelser så vidt muligt, når der skønnes behov for at  

 beskikke en professionel værge, beskikker en af de antagne faste værger.
 Til orientering kan det oplyses, at statsamterne vil underrette byretterne  

 i de respektive amter om, hvem der i det pågældende amt er antaget som fast  

 værge og om ændringer heri.
 Civilretsdirektoratet skal endvidere efter drøftelse med de nævnte  

 foreninger henstille, at retterne følger nedenstående retningslinier om  

 indberetning af afgørelser og om midler, der tilfalder personer under  

 værgemål.
 2. Efter § 35, stk. 3, i værgemålsloven kan værgen ikke kvittere  

 for modtagelsen af midler, der er omfattet af et værgemål, og som skal  

 bestyres i en godkendt forvaltningsafdeling efter lovens § 35.
Ved iværksættelse eller ændring af værgemål bør retten i forbindelse med  

 afgørelsen indhente oplysning fra værgen om, hvorvidt den, der er under  

 værgemål, ejer midler af en sådan størrelse, at de skal bestyres i en  

 godkendt forvaltningsafdeling, og i bekræftende fald i hvilken  

 forvaltningsafdeling værgen ønsker midlerne bestyret.
Retten bør give  

 forvaltningsafdelingen meddelelse om afgørelsen og værgebeskikkelsen med  

 oplysning om midlernes art.
Bestyres der allerede midler i en  

 forvaltningsafdeling bør retten give forvaltningsafdelingen meddelelse om  

 afgørelser om ændring eller ophævelse af værgemålet, jf. værgemålslovens § 9  

 og § 10.
Kan det ikke under rettens behandling af sagen uden nærmere undersøgelse  

 konstateres, hvilken forvaltningsafdeling værgen ønsker benyttet, bør retten  

 i afgørelsen fastsætte, til hvilken af de godkendte forvaltningsafdelinger  

 meddelelse skal gives.
Valget af en forvaltningsafdeling blandt de godkendte  

 afdelinger er overladt til rettens frie skøn.
 Der bør endvidere, uanset om et værgemål omfatter midler, der skal  

 bestyres i en godkendt forvaltningsafdeling, herunder værgemål, der alene  

 omfatter personlige forhold, gives det tilsynsførende statsamt meddelelse om  

 enhver afgørelse om værgemål, herunder om værgebeskikkelse.
Retten bør i øvrigt i forbindelse med værgebeskikkelsen meddele værgen, at  

 det påhviler denne at lade en afgørelse om fratagelse af den retlige  

 handleevne tinglyse i personbogen.
Hvis den, der er frataget handleevnen,  

 ejer eller erhverver fast ejendom bør retten tillige meddele værgen, at  

 tinglysning skal ske der, hvor den faste ejendom er beliggende.
Værgen bør  

 endelig vejledes om at forevise dokumentation for tinglysningen for det  

 tilsynsførende statsamt.
 3. I domme og retsforlig, hvor der tilkendes personer under  

 værgemål erstatning m.v., som efter § 35 i værgemålsloven skal bestyres i en  

 godkendt forvaltningsafdeling, bør der optages en bestemmelse om, at beløbet  

 skal indbetales til den af de godkendte forvaltningsafdelinger, som værgen  

 ønsker benyttet.
Kan det ikke under rettens behandling af sagen uden nærmere undersøgelse  

 konstateres, hvilken forvaltningsafdeling værgen ønsker benyttet, bør retten  

 i dommen eller forliget fastsætte, til hvilken af de godkendte  

 forvaltningsafdelinger beløbet skal indbetales.
Valget af en  

 forvaltningsafdeling blandt de godkendte afdelinger er overladt til rettens  

 frie skøn.
Retten bør sende en udskrift af dommen eller forliget til  

 forvaltningsafdelingen med oplysning om navn, adresse og cpr.nr. på værgen og  

 på den, der er under værgemål.
4. I boer, der behandles efter dødsboskiftelovens kapitel 15 om  

 privat skifte eller efter kapitel 16 om behandling ved bobestyrer, bør  

 skifteretten ved revision af boopgørelsen, jf. lovens § 79, stk. 3, nr. 1,  

 påse, at der foreligger kvittering fra en godkendt forvaltningsafdeling for  

 modtagelsen af arv omfattet af et værgemål, hvis arven er af en sådan  

 størrelse, at den efter værgemålsloven skal bestyres i en godkendt  

 forvaltningsafdeling.
Er midlerne ikke indbetalt til en godkendt  

 forvaltningsafdeling, bør det tilsynsførende statsamt underrettes.
 I boer, der efter dødsboskiftelovens kapitel 12 udlægges uden  

 skiftebehandling, efter kapitel 13 udlægges til den efterlevende ægtefælle  

 eller efter kapitel 14 udleveres til hensidden i uskiftet bo bør skifteretten  

 vejlede om værgens pligt til at sørge for, at midler, der efter  

 værgemålslovens § 35 skal bestyres i en godkendt forvaltningsafdeling,  

 indleveres til en forvaltningsafdeling, jf. værgemålslovens § 35, stk. 3.
5. Justitsministeriets cirkulære nr. 20 af 26. februar 1986 om  

 indberetning vedrørende midler, der tilfalder umyndige og borteblevne, samt  

 indberetning vedrørende værgebeskikkelser m.v. ophæves.
Cirkulæret finder dog  

 anvendelse ved skifte af dødsboer, der efter dødsboskiftelovens § 117  

 behandles efter de hidtil gældende regler for skifte af dødsboer.
