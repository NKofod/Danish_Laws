Indholdsfortegnelse Indledning Bekendtgørelse om offentlig sygesikring for søfarende m.fl. med  

 kommentarer § 1  (Definitioner) Personkredsen § 2  (Personkreds) § 3  (Ydelser) § 4  (Udenlandske søfarende i Danmark) Tidsmæssige bestemmelser § 5 Rejse- og opholdsudgifter § 6 § 7 Forskellige bestemmelser § 8  (Hospitalsindlæggelse) § 9  (Dokumentation og god økonomi) § 10  (Blanketter m.v.) § 11  (Særlig sikring ved arbejdsskade) § 12  (Ankeregel) § 13  (Ikrafttræden) Indledning Denne publikation adskiller sig væsentligt fra de i 1973 og 1977 udsendte  

 vejledninger, idet den er bygget op omkring de enkelte bestemmelser i den  

 nugældende bekendtgørelse nr. 732 af 21. december 1982 om offentlig  

 sygesikring for søfarende m.fl.
 Vejledningen er udformet på den måde, at efter hver enkelt paragraf følger  

 de obligatoriske forskrifter, direktoratet har fastsat, se f.eks. § 3, og  

 først derefter følger eventuelle vejledende fortolkningsbidrag.
De af direktoratet i vejledningen fastsatte obligatoriske forskrifter er  

 årsagen til, at vejledningen har fået et meddelelsesnummer, iøvrigt det  

 første i et nyt nummersystem til afløsning af det hidtil anvendte.
Det nye  

 nummersystem for direktoratets meddelelser er opbygget efter nummerisk  

 rækkefølge indenfor kalenderåret.
 Meddelelserne 7, 8, 17, 39, 40, 49 og 64 er samtidig bortfaldet.
Direktoratet for søfarende Offentlig sygesikring for søfarende m.fl.
 § 1.  I denne bekendtgørelse forstås ved:
 Direktoratet: Direktoratet for søfarende.
 Direktøren: Direktøren for direktoratet for søfarende.
 Indenrigsfart: fart udelukkende mellem danske havne.
 Loven: Bekendtgørelse nr. 94 af 9. marts 1976 af lov om offentlig  

 sygesikring med senere ændringer.
 Udlandet: Fremmede stater samt Færøerne og Grønland.
 Vejledende bemærkninger til § 1:
 Om begrebet »indenrigsfart« se vejledende bemærkninger til § 2,  

 stk. 1, nr. 1.
 At Førøerne og Grønland er udland betyder:
Personkredsen § 2.  Ydelser efter denne bekendtgørelse tilkommer  

 personer, der på det tidspunkt, da behovet for ydelsen opstår, hører til en  

 af nedennævnte persongrupper:
 Stk. 2.  Søfarende på dansk skib, der på  

 bare-boat-betingelser overtages til befragtning af udenlandsk rederi,  

 omfattes ikke af bekendtgørelsen.
 Stk. 3.  Direktøren kan beslutte, at personer kun har  

 ret til ydelser efter denne bekendtgørelse i det omfang, de ikke har ret til  

 tilsvarende ydelser i udlandet.
 Vejledende bemærkninger til § 2:
§ 2  afgrænser den personkreds, der har ret til  

 sygesikringsydelser.
Spørgsmålet om, hvor længe de sikrede personer har ret  

 til disse ydelser, er fastlagt især i § 5, men tildels også i §§ 6 og 7.
 Det er en generel betingelse efter § 2, at man for at være sikret skal  

 være omfattet af en af de nævnte 7 persongrupper på det tidspunkt, hvor  

 behovet for ydelsen opstår, dvs. på det tidspunkt, da sygdommen bliver  

 behandlingskrævende.
 Ad stk. 1, nr. 1.
Begrebet »søfarende« omfatter alle tjenstgørende ombord, når de  

 i kraft af et ansættelsesforhold udfører en funktion, der er normal i det  

 pågældende skib, selvom funktionen ikke kan karakteriseres som skibstjeneste  

 i snævrere forstand.
Ud over egentlige søfarende omfattes f.eks. fiskere og  

 reparatører.
 Elever i skoleskibe, erhvervspraktikanter og blinde passagerer er ikke  

 sikret.
 Søfarende tjenstgørende på et i Danmark oplagt skib er ikke sikret.
 Dansk skib vil sige et registreret i skibsregistret eller optaget i  

 fartøjsfortegnelsen.
Kravet til skibets fart, hvorefter det ikke udelukkende må sejle i  

 indenrigsfart, vedrører den faktiske fart.
Fartskravet er beskedent.  

 Dagpengeudvalget for søfarende fandt en søfarende sikret, hvor skibet indefor  

 det omhandelede kalenderår havde anløbet udenlandsk havn 2 gange, dog uden at  

 have den søfarende om bord og uden, at skibet i hele det forudgående  

 kalenderår havde anløbet udenlandsk havn.
 Betingelsen »sejler« er også opfyldt under kortvarigt  

 værftsophold i Danmark.
 Ifølge stk. 1, nr. 6 gælder sikringen også under rejse til eller fra  

 skibet.
 Til stk. 1, nr. 2.
 Følgende betingelser skal være opfyldt:
 Til stk. 1, nr. 3.
 Følgende betingelser skal være opfyldt:
Søfarende, der holder ferie i Europa m.m. og som har bopæl i Danmark, er  

 dækket af sygesikringsloven rejsesygeforsikring i Europæiske A/S,  

 Vesterbrogade 84, 1620 København V.
Rejsesygeforsikringen går forud for den  

 offentlige sygesikring for søfarende.
Søfarende, der pådrager sig sygdom/skade i en periode, som ikke falder  

 inden for de i § 2 anførte perioder, kan ikke efterfølgende blive omfattet  

 ved f.eks. at tilmelde sig som hyresøgende.
En matros afmønstrer 19/3, er til  

 læge 7-8/4 og tilmelder sig som hyresøgende 11/4. Da behovet for lægehjælp  

 opstod mere end 2 uger efter afmønstringen, var matrosen ikke sikret af  

 sygesikringsreglerne.
 Til stk. 1, nr. 4.
 Gruppen omfatter bl.a. søfarende, som er tilsynsførende under værftsophold  

 i udlandet.
 Ifølge stk. 1, nr. 6 gælder sikringen også under rejse til eller fra  

 skibet.
 Til stk. 1, nr. 5.
Der skal foreligge et egentligt ægteskab.
En samlever er således ikke  

 sikret.
For at blive anset som medsejlende ægtefælle kræves, at vedkommende  

 enten sejler med eller skal sejle med skibet.
Ophold om bord er ikke i sig  

 selv tilstrækkeligt.
 Ifølge stk. 1, nr. 6 gælder sikringen også under rejse til eller fra  

 skibet, dog ikke sygdom under rejse i Danmark, hvis den pågældende er  

 omfattet af sygesikringsloven.
 Medsejlende ægteføæller og børn under 18 år med bopæl i Danmark er i  

 øvrigt inden for det område, som dækkes af rejsesygeforsikringen i Europæiske  

 A/S, stillet på samme måde som ferierende søfarende, se ovenfor ad nr. 3.
 Til stk. 1, nr. 7.
 Et skib anses for udlejet »hovedsageligt ubemandet«, når  

 skattelovgivningen i det land, hvor det rederi, som har lejet skibet, hører  

 til, sidestiller fartøjet med fartøjer under dette lands flag.
 § 3.  Den i § 2 nævnte personkreds har adgang til  

 følgende ydelser, jfr. dog § 5:
 Tilskud på 50 pct. af udgifter til tandbehandling i udlandet, hvis der er  

 tale om den art af behandlinger, der omfattes af de administrative  

 bestemmelser, som er fastsat efter lovens § 8, stk. 1.
Tilskud til anskaffelse eller fornyelse i udlandet af briller, som  

 omfattes af lovens § 10. Tilskud ydes med samme beløb, som til enhver tid er  

 fastsat af sikringsstyrelsen.
Tilskuddet kan ikke overstige den faktiske  

 udgift.
 Tilskud til kiropraktisk behandling hos kiropraktor i udlandet i samme  

 omfang som til enhver tid er fastsat efter lovens § 9.
 I begravelseshjælpen fragår beløb, der eventuelt kommer til udbetaling  

 efter lovens § 16.
 I medfør af bestemmelsen fastsætter direktoratet følgende:
 Til litra b i numrene 1, 2, 4 og 6.
Visse betingelser for ret til ydelser i Danmark efter de særlige sygesikringsregler for søfarende da der har vist sig visse afgrænsningsmæssige problemer mellem de  

 almindelige sygesikringsregler og de særlige regler for søfarende, henleder  

 man opmærksomheden på, at alle personer med bopæl i Danmark, d.v.s. tilmeldt  

 dansk folkeregister, principielt er omfattet af de almindelige regler i land.  

 De for søfarende fastsatte særlige regler er et supplement til de almindelige  

 regler.
A.
Søfarende med bopæl i Danmark Søfarende, der er tilmeldt folkeregistret, har et sygesikringsbevis, som  

 ved lægebesøg her i landet skal medbringes til forevisning for den  

 praktiserende læge.
For søfarende, der er gruppe 1-sikrede, ydes gratis lægebehandling enten  

 af den pågældende sygesikringslæge eller efter de særlige passantregler af  

 anden alment praktiserende læge.
Direktoratet betaler ikke lægebehandling  

 m.v., som er gratis efter de almindelige sygesikringsregler.
gruppe 2-sikrede søfarende må som andre gruppe 2-sikrede personer selv  

 betale en del af lægebehandlingsudgifterne.
Bliver en søfarende syg under  

 tjenesten, eller er han syg ved skibstjenestens ophør, skal rederiet efter  

 reglen i sømandslovens § 30 betale den søfarendes andel af udgiften til  

 lægehjælp.
 For at rederiet kan få refunderet udgifter til lægehjælp ydet ved  

 søfarende med bopæl i Danmark, skal følgende betingelser være opfyldt:
Omfattet af de for søfarende gældende særlige DAGPENGEREGLER er søfarende  

 med bopæl i Danmark, der bliver fuldt uarbejdsdygtige på grund af sygdom,  

 mens de er tjenstgørende om bord i et skib, der ikke udelukkende sejler i  

 indenrigsfart, under dettes ophold i dansk havn.
Sådanne søfarende har  

 derimod som nævnt ikke ret til ydelser efter sygesikringsreglerne for  

 søfarende.
Der kan derfor forekomme tilfælde, hvor direktoratet yder dagpenge  

 eller dagpengerefusion, men derimod - alene som følge af at der ikke er tale  

 om »fortsat sygdom i Danmark« - ikke sygesikringsydelser herunder  

 kostpenge eller kostpengerefusion.
B.
Søfarende, der ikke har bopæl i Danmark Søfarende med bopæl uden for Danmark (herunder Færøerne og Grønland), der  

 bliver syge i Danmark under rejse til eller fra skibet eller under skibets  

 ophold i dansk havn, er sikret sygesikringsydelser efter sygesikringsreglerne  

 for søfarende, hvorfor anmodning om refusion for afholdte  

 sygesikringsudgifter skal rettes til direktoratet.
Det bemærkes dog, at der  

 ikke tilkommer denne gruppe af søfarende ret til befordring til og fra  

 læge/sygehus i Danmark eller kostpenge og logi.
Disse søfarende har heller  

 ikke ret til fri rejse til hjemstedet, når sygeafmønstring finder sted i  

 Danmark.
 Til nr. 3.
 Refusion af udgifter til visse tandbehandlinger i udlandet.
 De tandbehandlinger i udlandet, hvortil der kan ydes tilskud fra  

 direktoratet på 50 procent af de afholdte udgifter, er følgende:
 1. Klinisk undersøgelse af tand-, mund- og  

 kæbesygdomme.
 2. tandrensning.
 3. Tandfyldning med anvendelse af amalgam,  

 silikophosphatcement eller silikatcement.
 4. Rodbehandling og rodfyldning.
 5. Tandudtrækning og operativ fjernelse af tænder,  

 rodspidser og mindre cyster under lokalbedøvelse.
 6. Røntgenoptagelse.
Det er en forudsætning for direktoratets refusion af afholdte  

 tandbehandlingsudgifter, at der til direktoratet indsendes originale,  

 kvitterede tandlægeregninger for foretagne behandlinger, samt at disse  

 regninger, udover oplysning om navn på den person, der er behandlet,  

 indeholder en nøje og tydelig specifikation af, hvornår behandlingerne er  

 foretaget, hvilke former for tandbehandling, der har fundet sted, og prisen  

 for hver enkelt behandling, således at direktoratet umiddelbart kan tage  

 stilling til, om betingelserne for at yde refusion er til stede.
Er disse  

 betingelser ikke opfyldt, kan refusion ikke ydes.
 Til nr. 7.
Tilskud til kiropraktisk behandling i udlandet Tilskud til kiropraktisk behandling i udlandet kan ydes for indtil 5  

 behandlinger og 1 røntgenundersøgelse inden for 12 på hinanden følgende  

 måneder.
Tilskuddet er på indtil 30,- kr. pr. behandling og 90,- kr. for  

 røntgenundersøgelse.
 Vejledende bemærkninger til § 3:
 Til nr. 1.
 Lægehjælp er som anført i bestemmelsen gratis såvel i udlandet som i  

 Danmark.
 Om søfarendes lægehjælp gælder i øvrigt sømandslovens §§ 27, 28, 30 og 31,  

 jfr. §§ 3-6 og § 20 i bekendtgørelse nr. 614 af 29. november 1973 om ret til  

 pleje og fri rejse m.v. efter sømandsloven.
Ad. a.
Udgiften til almindelige helbredsundersøgelser og til vaccination  

 refunderes ikke.
 Udgiften til undersøgelse i udlandet hos læge med henblik på anskaffelse  

 af briller refunderes, men ikke udgiften til undersøgelse hos optiker.
 Udgiften i udlandet til lægekonsultation om prævention og til forebyggende  

 undersøgelser i forbindelse hermed refunderes.
Ad. b.
Direktoratet betaler ikke for lægebehandling m.v. i Danmark, som er  

 gratis efter reglerne i lov om offentlig sygesikring.
 Til nr. 2.
 Sygehusbehandlimng og fødselshjælp er som anført i bestemmelsen gratis  

 såvel i udlandet som i Danmark.
 Om søfarendes sygehusbehandling gælder i øvrigt sømandslovens §§ 27, 28,  

 30 og 31, jfr. §§ 3-6 og § 20 i bekendtgørelse nr. 614/1973.
Ad. a.
Indlæggelse på sygehus i udlandet skal efter § 8 straks indberettes  

 til direktoratet.
 Overførelse fra et sygehus til et andet må kun ske efter tilladelse fra  

 direktoratet.
 Hvis en søfarende, der ikke er bosat i Danmark, efter indlæggelse på  

 hospital i udlandet ønskes overført til hospital i Danmark, skal  

 direktoratets godkendelse indhentes forinden; denne vil kun rent  

 undtagelsesvis blive givet, se side 25.
 Om den tidsmæssige begrænsning for behandlinger m.v. i udlandet henvises  

 til § 5, stk. 1, litra a, i, hvorefter behandlingerne betales i op til 18  

 uger.
Ad. b.
Søfarende, som kommer syge hjem fra udlandet, indlægges om  

 nødvendigt på sygehus i hjemamtet.
 Om den tidsmæssige begrænsning for fortsatte behandlinger i Danmark  

 henvises til § 5, stk. 1, litra b, hvorefter udgifter for søfarende med  

 hjemsted her i landet længst dækkes i 2 uger (sømandslovens § 30, stk. 2).
 Til nr. 3.
Behandling af visse mundsygdomme som f.eks. gingivitis foretages såvel af  

 læge som tandlæge.
Udgifter til sådan behandling er fuldt  

 refusionsberrettiget uanset, om det er en læge eller en tandlæge, der har  

 udført behandlingen.
 Udgift til tandbehandling af den art, som er angivet ovenfor side 13,  

 refunderes med 50 procent uanset om det er en læge eller en tandlæge, der har  

 udført behandlingen.
 Hvis en søfarende får beskadiget sine tænder ved en arbejdsskade, er der  

 mulighed for, at vedkommende ulykkesforsikringsforbund,  

 Ulykkesforsikringsforbundet for dansk Søfart eller  

 Ulykkesforsikringsforbundet for dansk Fiskeri, erstatter skaden.
 Til nr. 4.
 Om søfarendes ret til medicin gælder i øvrigt sømandslovens §§ 27, 28, 30  

 og 31, jfr. §§ 3-6 og § 20 i bekendtgørelse nr. 614/1973.
 Forbrug fra eller supplement af skibets medicinkiste betales ikke.
Ad. a.
Medicin, som er indkøbt i tilslutning til læge-, sygehus- eller  

 tandbehandling i udlandet, refunderes.
Det kræves ikke, at medicinen er  

 lægeordineret.
 Om den tidsmæssige begrænsning for medicin henvises til § 5, stk. 1, litra  

 a, ii, hvorefter medicinudgifterne betales i op til 18 uger.
Ad. b.
Medicinen skal være lægeordineret.
 Om den tidsmæssige begrænsning for medicin i Danmark henvises til § 5,  

 stk. 1, litra b, hvorefter udgifter for søfarende med hjemsted her i landet  

 længst dækkes i 2 uger (sømandslovens § 30, stk. 2).
 Til nr. 5.
 Efter sygesikringslovens § 10 ydes der i dag kun tilskud til briller til  

 unge under 16 år, jfr. bekendtgørelse nr. 543 af 8. december 1980. Da  

 søfarende skal være mindst 16 år, jfr. sømandslovens § 4, har bestemmelsen  

 derfor kun praktisk betydning for søfarendes børn under 16 år, der følger med  

 skibet.
 Hvis en søfarendes briller er blevet beskadiget ved en arbejdsskade, er  

 der mulighed for, at vedkommende ulykkesforsikringsforbund,  

 Ulykkesforsikringsforbundet for dansk Søfart eller  

 Ulykkesforsikringsforbundet for dansk Fiskeri, erstatter brillerne.
 Til nr. 6.
 Fysiurgisk behandling er gratis indenfor de afstukne rammer såvel i  

 udlandet som i Danmark.
 Om søfarendes ret til fysiurgisk behandling gælder i øvrigt sømandslovens  

 §§ 27, 28, 30 og 31, jfr. §§ 3-6 og § 20 i bekendtgørelse nr. 614/1973.
Ad. a.
Betingelsen, for at fysiurgisk behandling i udlandet er gratis, er,  

 at behandlingen finder sted i tilknytning til læge- eller sygehusbehandling.  

 Der kræves ikke henvisning fra læge, eller at der skal være tale om  

 autoriseret fysioterapeut.
 Om den tidsmæssige begrænsning for fortsatte behandlinger henvises til §  

 5, stk. 1, litra a, ii, hvorefter behandlingerne betales i op til 18 uger.
Ad. b.
Under fortsat sygdom i Danmark er fysiurgisk behandling også  

 gratis.
Direktoratet betaler dog kun, hvis udgiften ikke dækkes helt eller  

 delvis gennem tilskud efter sygesikringsloven eller sygehuslovgivningen.
 Om den tidsmæssige begrænsning for behandlinger i Danmark henvises til §,  

 5, stk. 1, litra b, hvorefter udgifterne for søfarende med hjemsted her i  

 landet længst dækkes i 2 uger (sømandslovens § 30, stk. 2).
 Til nr. 7.
 Om den tidsmæssige dækning under fortsatte behandlinger i udlandet hevises  

 til § 5, stk. 1, litra a, iii.
 Til nr. 8.
 Om søfarendes død gælder i øvrigt sømandslovens §§ 32-34, jfr. §§ 13-19 og  

 § 22 i bekendtgørelse nr. 614/1973. Se også lov nr. 346 af 26. juni 1975 om  

 begravelse og ligbrænding; lov nr. 225 af 31. maj 1968 om anmeldelse af  

 fødsler og dødsfald, jfr. bekendtgørelse nr. 562 af 15. november 1977 (§ 5,  

 stk. 3 om førerens anmeldelsespligt).
Begravelseshjælpen efter sygesikringsbekendtgørelsen omfatter a) rimelige  

 udgifter til en sømmelig begravelse og b) i visse tilfælde udgifterne ved  

 hjemførelsen til Danmark af liget eller asken.
I begge tilfælde skal der i de  

 refussionsberettigede udgifter ske fradrag med det beløb, som udbetales i  

 begravelseshjælp efter sygesikringsloven.
Afdødes private forsikringer  

 berører ikke direktoratets refusion af begravelsesudgifter.
Ad. a.
Nødvendige og rimelige udgifter til en begravelse efter sæd og skik  

 der, hvor begravelsen finder sted, kan refunderes.
 Udgifter ved anløb af udenlandsk havn for landsætning af afdød er  

 refusionsberettiget i lighed med nødhavneanløb for landsætning af syg  

 søfarende, se nedenfor ad § 6, stk. 1.
 Ved begravelsesudgifter i udlandet kan direktoratet fastsætte et  

 maksimumsbeløb.
Ad. b.
Hvis de nærmeste pårørende ønsker, at liget eller asken sendes til  

 Danmark, betaler direktoratet udgiften ved hjemførelsen.
 De nærmeste pårørende er ægtefælle, børn, børnebørn, forældre og  

 bedsteforældre.
 Aske efter danske søfarende hjemtages gratis med dansk skib, se sølovens §  

 70.
 Der skal være tale om hjemførelse til Danmark, d.v.s. afdøde skal have  

 hjemsted i Danmark (ikke Færøerne og Grønland).
Ved dødsfald om bord i dansk havn eller ved dødsfald efter landsætning i  

 Danmark har direktoratet ikke hjemmel til at betale udgifter til transport af  

 kiste eller aske i Danmark.
Hvis den søfarende dør, mens skibet er på vej til  

 dansk havn, har direktoratet derimod hjemmel til at betale  

 transportudgifterne.
 Hvor der ikke er hjemmel til at betale udgifter ved hjemsendelse af liget  

 eller aske, betales der heller ikke udgifter ved forsendelse af personlige  

 effekter.
 Om de tidsmæssige betingelser henvises til § 5, stk. 1, litra a, iv og §  

 5, stk. 1, litra b, sidste pkt.
 § 4.  Bliver en person, der ikke har bopæl her i  

 landet, men som under ophold i udlandet ville være omfattet af § 2, syg i  

 Danmark under rejse til eller fra skibet eller under skibets ophold i dansk  

 havn, finder de i § 3 fastsatte regler tilsvarende anvendelse.
 Vejledende bemærkninger til § 4:
 Bestemmelsens formål er at give de udenlandske søfarende sikring også i  

 Danmark, og den er en blanding af personkreds (§ 2) og tidsmæssig afgrænsning  

 (§ 5).
En søfarende med bopæl i udlandet, der bliver syg under ophold i dansk  

 havn og som derefter fratræder skibstjenesten samme sted, har ret til de i §  

 3 nævnte ydelser, dog længst i 12 uger regnet fra afmønstringen, jfr. §§ 4 og  

 5, stk. 1, b.
Den søfarende er derimod ikke berettiget til ydelser efter §§ 6  

 (befordring og kostpenge) og 7 (hjemrejse), idet bekendtgørelsens § 4 kun  

 henviser til reglerne i § 3.
Tidsmæssige bestemmelser § 5.  For varigheden af ydelserne efter § 3 gælder  

 følgende begrænsninger:
 Stk. 2.  Direktøren kan under særlige omstændigheder  

 forlænge de i stk. 1 nævnte tidsfrister.
 Vejledende bemærkninger til § 5:
 Til stk. 1, litra a, i og ii.
Læge- og sygehusbehandling i udlandet samt i tilslutning hertil udgifter  

 til medicin og fysiurgisk behandling dækkes i op til 18 uger regnet fra 1.  

 hele sygedag. 18-ugers perioden regnes fra dagen efter afmønstringen.
Hvis  

 fuld uarbejdsdygtighed p.g.a. sygdom foreligger forinden afmønstring, regnes  

 fristen fra første hele uarbejdsdygtighedsdag.
 Søfarende har ret til nødvendig læge- og hospitalshjælp som følge af  

 graviditet samt fødselshjælp i indtil 18 uger efter afmønstringen.
 Til stk. 1, litra b.
 Ved »fortsat sygdom i Danmark« forstås, at sygdommen skal være  

 opstået i udlandet, eller senest før skibet efter anløb af dansk havn er  

 færdigfortøjet, og landgangen er sat.
 Gratisydelserne her i landet, læge- og sygehusbehandling, medicin og  

 fysiurgisk behandling samt den i sidste punktum nævnte begravelseshjælp ydes  

 i det tidsrum, den sikrede har ret til pleje efter sømandsloven, hvilket for  

 herboende søfarende vil sige længst i 2 uger efter ankomsten til Danmark.  

 Sømandslovens § 30, stk. 2 har følgende ordlyd:
»Er sømanden syg eller skadet ved tjenestens ophør, har han med de i  

 stk. 4-6 anførte undtagelser ret til pleje for rederens regning i indtil 12  

 uger, dog ikke ud over 2 uger efter, at han er ankommet til det land, hvor  

 han har bopæl.
Tiden regnes fra fratrædelsesdagen eller, hvis han ikke  

 afmønstres, fra den dag, da skibet afsejler.« Ved dødsfald i Danmark efter fratræden i dansk havn ydes ingen  

 begravelseshjælp efter de særlige sygesikringsregler for søfarende, medmindre  

 den søfarende dør som følge af en »fortsat sygdom«, han var lidende  

 af ved fratrædelsen.
Rejse- og opholdsudgifter § 6.  I forbindelse med læge- og sygehusbehandling og  

 fødselshjælp, der - inden for de i § 5 nævnte frister - dækkes efter § 3,  

 ydes der dækning af udgift til nødvendig befordring til og fra læge, sygehus  

 og jordemoder og af udgift til nødvendig befordring af læge eller jordemoder  

 til og fra patienten.
I Danmark ydes befordringsudgifter af den i 1. punktum  

 nævnte art dog kun, for så vidt sådanne udgifter ikke dækkes efter andre  

 lovbestemmelser eller administrative bestemmelser.
Stk. 2.  Under sygeperioder - bortset fra sygehus- eller  

 klinikophold - ydes en af direktøren fastsat rimelig godtgørelse til kost og  

 logi indtil 18 uger regnet fra 1. sygedag.
Godtgørelse for kost og logi i  

 Danmark kan dog højst ydes i 6 uger.
Direktøren kan fastsætte nærmere regler  

 herom og kan under ganske særlige omstændigheder forlænge de nævnte frister.
 I medfør af bestmmelsen i stk. 2 fastsætter direktoratet følgende:
Godtgørelse til kost I.
Kostgodtgørelsens størrelse (kostpenge) Kostpenge ydes:
1. Under pleje i Danmark med et reguleret beløb, som  

 fra 1. september 1982 er 65,94 kr. pr. dag.
Kostpenge ydes ikke under  

 hospitalsophold eller lignende ophold, hvori indgår kostforplejning.
2. Under pleje i udlandet normalt med et beløb  

 svarende til modværdien af det under 1. nævnte kostpengebeløb.
Kostpenge ydes  

 heller ikke i udlandet under hospitalsophold.
For søfarende forhyret på  

 Hong-Kong-betingelser gælder en særlig kostpengesats.
Hvor forholdene taler  

 herfor, kan direktoratet i hvert enkelt tilfælde fastsætte et lavere  

 kostpengebeløb.
3. Under pleje om bord i skibet ydes kostpenge med et  

 beløb svarende til den skattemæssige værdi af fri kost, når a. den søfarende er fuldt uarbejdsdygtig på grund af sygdom, b. plejen om bord har en varighed på mindst 4 dage, c. uarbejdsdygtigheden om bord dokumenteres, f.eks. ved lægeerklæring  

 eller udskrift herom fra skibsdagbogen.
II.
Refusion af kostpenge Ved anmodning om refusion af kostpenge anvendes den på side 22 gengivne  

 anmodningsblanket dfs. 61-170 om sygedagpenge til søfarende.
I blanketten  

 udfyldes alle 3 punkter bortset fra de linier, der alene vedrører dagpenge.
 Ved den sikredes underskrift i punkt 3 opnår rederiet at have den fornødne  

 dokumentation overfor direktoratet for udbetaling af kostpenge til den  

 søfarende.
 Hvis rederiet ikke kan fremskaffe den søfarendes underskrift på  

 anmodningsblanketten, eller denne vil være uforholdsmæssig vanskelig at  

 fremskaffe, kan en løs kvittering eller en kvittering på hyreregnskabsblanket  

 fra den søfarende for beløbets modtagelse tilligemed lægelig dokumentation  

 for sygeperioden eventuelt anvendes som erstatning for den søfarendes  

 udfyldelse og underskrift i punkt 3.
Ved anmodning om refusion af kostpenge må det altid oplyses, hvorvidt den  

 søfarende i den relevante periode har været indlagt på hospital, idet der  

 under hospitalsophold ikke ydes kostpenge fra direktoratet.
Endvidere må ved  

 hjemsendelse af syg søfarende fra udlandet oplyses ankomstdatoen til Danmark.
 Vejledende bemærkninger til § 6:
 Til stk. 1.
 Nødvendig transport i udlandet til og fra læge og sygehus betales.  

 Transporten kan ske med offentlige transportmidler, ambulance, busser, tog,  

 fly, taxa, skib eller andet.
Ved anløb af nødhavn eller red for landsætning af syg søfarende betaler  

 direktoratet efter en konkret vurdering i hvert enkelt tilfælde nødvendige  

 direkte og positive udgifter såsom havne- og bropenge, bådpenge, lods- og  

 agentgifter og lignende.
Derimod betales skibets egne deviationsudgifter som  

 fx. tidstab, hyre, overtid, olie- og storesforbrug ikke.
For at der er tale  

 om nødhavneanløb, må sygdommen være årsag til havnens anløb, og der må ikke i  

 forbindelse med havneanløbet samtidig foretages normale driftsdispositioner  

 såsom lastning, losning, indtagelse af bunkersolie og lignende.
Udover nødvendig transport til læge og sygehus dækkes også lægens  

 transport til den syge søfarende.
Derimod dækkes ikke transportudgifter som  

 alene har relation til tandbehandling (§ 3, nr. 3), medicin (§ 3, nr. 4),  

 briller (§ 3, nr. 5), fysiurgisk behandling (§ 3, nr. 6) eller kiropraktisk  

 behandling (§ 3, nr. 7).
I Danmark betales transportudgifter kun af direktoratet, hvis udgifterne  

 ikke dækkes efter andre af det offentlige fastsatte regler.
Hertil kommer, at  

 offentlige transportmidler skal benyttes.
Udgift til taxakørsel i Danmark er  

 ikke refusionsberettiget medmindre det godtgøres, at denne transportform har  

 været nødvendig på grund af den søfarendes helbredstilstand, eller  

 hjemkomsten til Danmark har fundet sted efter offentlige transportmidlers  

 ophør.
Refusion af udgifter ved brug af privatbil forudsætter direktoratets  

 forudgående godkendelse.
Hvor kørsel i privatbil erstatter nødvendig  

 ambulance- eller taxakørsel, kan der ydes en kilometergodtgørelse svarende  

 til den af staten anvendte almindelige sats på for tiden 1,05 kr. pr. km.
 Til stk. 2.
Når den søfarende er fuldt uarbejdsdygtig på grund af sygdom, betales en  

 rimelig godtgørelse til ekstraudgifter til kost og logi.
Kosten gives som  

 regel i form af kostpenge.
 Om søfarendes ret til kost og logi - kur og pleje - gælder i øvrigt  

 sømandslovens § 30, jfr. §§ 3-6 i bekendtgørelse nr. 614/1973.
 Personer omfattet af sømandslovens § 2 har ret til kostpenge.
 Fiskere har under ophold i udlandet ret til underhold, kost og logi.  

 Fiskere såvel som andre, der er omfattet af dagpengeLOVENS almindelige  

 regler, er ikke berettiget til kostpenge under fortsat sygdom i Danmark.
 Logi betales kun, når den søfarende af behandlings- eller hjemrejsemæssige  

 årsager opholder sig udenfor sit hjemsted.
Direktoratet refunderer hoteludgift med et beløb svarende til, hvad det  

 koster at bo på sømandshjem eller -hotel, hvis et sådant findes af en rimelig  

 standard på stedet.
Hvis et sådant ikke findes, betales rimelige udgifter til  

 hotelværelse.
Kost og logi ydes i op til 18 uger fra 1. hele sygedag.
I Danmark ydes  

 kostpenge dog længst i 6 uger.
Den samlede kostpengeperiode kan ikke  

 overstige 18 uger.
§ 7.  Afmønstres en person, der omfattes af § 2, nr.  

 1) og nr. 7), i udlandet som følge af sygdom eller tilskadekomst, afholder  

 direktoratet inden for den i § 5 anførte frist udgiften til fri rejse til  

 hjemstedet samt kost og logi, for så vidt hjemrejsen finder sted under  

 sygdommen eller umiddelbart efter raskmelding.
Har den pågældende ikke bopæl  

 her i landet, kan direktoratet dog i stedet vælge at betale fri rejse til  

 forhyringsstedet samt kost og logi i forbindelse hermed.
 Stk. 2.  Direktøren kan i særlige tilfælde tillade, at  

 de i stk. 1 nævnte rejser foretages efter udløbet af den i § 5 nævnte frist.
 Stk. 3.  For personer, der omfattes af § 2, nr. 4), og  

 5), finder stk. 1 og 2 tilsvarende anvendelse.
 Stk. 4.  For personer, der omfattes af § 2, nr. 2), og  

 3), kan direktøren undtagelsesvis bestemme, at stk. 1 og 2 finder tilsvarende  

 anvendelse.
 Stk. 5.  Er det under en syg eller tilskadekommen  

 persons rejse efter foranstående bestemmelse nødvendigt, at den pågældende  

 ledsages af en egnet person, afholder direktoratet udgifterne til  

 ledsager(e), for så vidt direktoratet kan godkende tilrettelæggelsen af  

 rejsen.
 Stk. 6.  Direktøren kan fastsætte nærmere regler om de  

 rejser, som dækkes af direktoratet, herunder at direktoratets  

 forhåndsgodkendelse skal indhentes, inden rejse foretages.
 I medfør af bestemmelsen i stk. 6 fastsætter direktoratet følgende:
Refusion af rejseudgifter og om indhentelse af direktoratets forhåndsgodkendelse af visse rejser I.
Tog- og skibsrejser Udgiften til togrejse refunderes med prisen på 2. klasse.
II.
Flyrejser Udgiften ved flyrejse refunderes med beløb svarende til prisen for en  

 Government Request-rejse, hvor sådant arrangement er muligt, eller svarende  

 til udgiften på turistklasse med IATA-rabat.
Hvor særlige  

 hjemrejsearrangementer er nødvendige af sygdomsmæssige årsager som f.eks.  

 båretransport eller ambulancefly, skal direktoratets forhåndsgodkendelse  

 indhentes.
III.
Hjemsendelse med ledsager Ved hjemsendelse af en syg søfarende med ledsager(e) skal  

 rejsearrangementet på forhånd godkendes af direktoratet.
 Udgifterne ved ledsagerens flyrejse refunderes, jfr. afsnit II ovenfor.  

 Under ledsagerens nødvendige ophold udenfor hjemstedet betaler direktoratet  

 rimelige og dokumenterede udgifter til hotel og forplejning.
IV.
Andre sygetransporter Hvor lægelige hensyn nødvendiggør særlige arrangementer under en  

 sygetransport, eller hvor der er tale om et særligt bekosteligt arrangement,  

 skal direktoratets forhåndsgodkendelse indhentes.
Det samme gælder, hvis en  

 søfarende, der ikke er bosat i Danmark, ønskes overført til hospital i  

 Danmark.
V.
Undladelse af indhentelse af forhåndsgodkendelse Hvor direktoratets forhåndsgodkendelse efter afsnit II, III og IV ikke,  

 som krævet, er indhentet, kan direktoratet helt eller delvis afvise at yde  

 refusion af afholdte udgifter.
 Vejledende bemærkninger til § 7:
 Om søfarendes ret til fri rejse ved sygdom gælder i øvrigt sømandslovens §  

 30, jfr. §§ 7-12 og § 21 i bekendtgørelse nr. 614/1973. Andre hjemrejseregler  

 findes i sømandslovens § 16.
 Til stk. 1.
»Afmønstres .... i udlandet som følge af sygdom eller tilskadekomst  

 ....« forudsætter, at personen på afmønstringstidspunktet var skønnet  

 uarbejdsdygtig af længere varighed på grund af sygdom.
Denne betingelse  

 svarer i øvrigt til bestemmelsen i sømandslovens § 16, stk. 1, nr. 1, efter  

 hvilken en skibsfører kan afskedige en søfarende, der som følge af sygdom  

 eller legemsskade for længere tid er uskikket til at udføre sit arbejde.
 Ved indlæggelse på hospital på tidspunktet for skibets afsejling, anses  

 betingelsen også for opfyldt.
Rejsen betales kun, når den er foranlediget af sygdommen.
Hvis den syge  

 alligevel skulle være rejst hjem f.eks. fordi tjenesteperioden var udløbet,  

 betales rejseudgiften ikke.
Refusion kan dog ydes for eventuelle af sygdommen  

 forårsagede merudgifter ved hjemrejsen.
Rejseretten dækker kun rejse til hjemsted eller forhyringssted eller, hvis  

 sædvanlig god økonomi efter § 9 tilsiger det, i stedet eventuelt rejse  

 tilbage til skibet for fortsat tjeneste.
Andre rejser betales ikke.
 Rejsen skal foretages på billigst forsvarlige måde.
 I Danmark er taxakørsel ikke refusionsberettiget, medmindre det godtgøres,  

 at denne transportmåde har været nødvendig p.g.a. den søfarendes  

 helbredsstilstand, eller hjemkomsten til Danmark har fundet sted efter  

 offentlige transportmidlers ophør.
 Hjælpemidler, som f.eks. midlertidige krykker til brug under hjemrejse,  

 anses for en del af rejseudgiften.
 Ved sygerejser kan rimelige udgifter til transport af personlige effekter  

 udover den i fly tilladte fribagage refunderes, men der skal iagttages  

 sædvanlig god økonomi ved forsendelse af overvægtsbagage.
 Ved hjemsted forstås den søfarendes folkeregisteradresse eller eventuelt  

 der, hvor ægtefællen og hjemmeboende børn bor, eller i visse tilfælde, der  

 hvor vedkommende plejer at opholde sig under tjenestefrihed.
Forhyringsstedet er det sted, hvor sømanden opholdt sig, da den endelige  

 aftale om den konkrete skibstjeneste blev indgået.
Forhyringsstedet er altså  

 ikke nødvendigvis sammenfaldende med tiltrædelsesstedet.
 Til stk. 5.
 Ved flyhjemsendelse af syg søfarende med ledsager skal rabatterede  

 billetter benyttes såvel for den søfarendes hjemrejse som for ledsagerens ud-  

 og hjemrejse i det omfang, det er muligt.
 Normalt udsendes ledsageren fra Danmark.
Forskellige bestemmelser § 8.  Indlæggelse på sygehus i udlandet skal af  

 skibsføreren eller rederiet straks indberettes til direktoratet, hvis  

 forholdet omfattes af denne bekendtgørelse.
For de af § 2, nr. 2), og 3),  

 omfattede personer påhviler indberetningspligten den pågældende selv.  

 Direktøren kan bestemme, at en på sygehus i udlandet indlagt person skal  

 overføres til et andet sygehus eller hjemsendes til fortsat behandling i  

 Danmark, eller at der iværksættes andre foranstaltninger.
 Stk. 2.  Direktøren kan fastsætte bestemmelser om, at  

 også andre tilfælde, der omfattes af denne bekendtgørelse, skal indberettes  

 til direktoratet.
 Stk. 3.  Undlades en foreskreven indberetning, kan  

 direktøren bestemme, at udgifterne ikke eller kun delvis refunderes.
 Vejledende bemærkninger til § 8:
Ved hospitalsindlæggelse i et andet EF-land skal EF-reglerne anvendes i  

 videst muligt omfang, d.v.s.
EF-blanketter skal fremskaffes for EF-borgere  

 med bopæl i et EF-land i det omfang disse er nødvendige.
Hvor EF-reglerne skal anvendes, bør rederiet varsko agenten om, at der  

 ikke må garanteres for eller betales til hospital.
Den søfarendes hjemkommune  

 anmodes om at sende vedkommende EF-blanketter til agenten eller pågældende  

 danske repræsentation.
Direktoratet vil efter anmodning være rederierne  

 behjælpelige i sådanne sager.
 Hvis et rederi undlader straks at indberette en hospitalsindlæggelse, og  

 dette medfører, at EF-systemet ikke bringes i anvendelse, må rederiet bære de  

 som følge heraf opståede udgifter.
 § 9.  Det er en forudsætning for at opnå refusion, at  

 der foreligger fornøden dokumentation for afholdte udgifter, og at der er  

 iagttaget sædvanlig god økonomi ved iværksættelse af foranstaltninger efter  

 denne bekendtgørelse.
 Vejledende bemærkninger til § 9:
 Om direktoratets krav til fornøden dokumentation henvises til det nedenfor  

 til § 10 anførte om refusion af sygeudgifter m.v.
 Direktoratet har i en rækkke tilfælde helt eller delvis afvist at  

 refundere udgifter under henvisning til, at der ikke var iagttaget god  

 økonomi.
Udgifter afholdt i en fremmed valuta omregnes altid direkte til danske  

 kroner. mellemregning via anden fremmed f.eks.
USdollar accepteres ikke.
 § 10.  Direktøren kan foreskrive anvendelsen af  

 særlige blanketter til brug ved refusionsbegæringer, indberetninger m.v.
 Stk. 2.  Direktøren kan fastsætte nærmere regler for  

 indsendelse af refusionsbegæringer.
 I medfør af bestemmelsen fastsætter direktoratet følgende:
Om brugen af Medical Report og om kravene til dokumentation af sygeudgifter m.v.
I.
Brugen af Medical Report, Dfs. 18-160 Ved søfarende m.fl.s henvisning til læge, hospital m.v. anvendes det på  

 foregående side gengivne formularsæt, Medical Report, Dfs. 18-160, som i een  

 arbejdsgang udfyldes i 6 eksemplarer ved gennemskrivning.
For at formularen  

 skal virke efter hensigten, bør den i videst mulig udstrækning udfyldes på  

 skrivemaskine, eller hvor denne mulighed ikke foreligger, ved brug af  

 kuglepen (blokbogstaver). Blanketten udfyldes efter de på denne givne  

 anvisninger, det vil sige første del udfyldes af skibet, anden del af lægen  

 og den sidste del af rederi, konsulat etc.
De enkelte eksemplarer indsendes  

 eller fordeles som anført i blankettens venstre margin til skibet,  

 direktoratet for søfarende, rederiet, dansk konsulat, lægen.
 Ved overgivelse i udlandet af en syg sømand til dansk repræsentations  

 forsorg efter sømandslovens § 27, stk. 7, anvendes rubrik 36 i Medical  

 Reportens eksemplar til konsulatet.
II.
Refusion af sygeudgifter m.v.
 Ved anmodning om refusion fra direktoratet af sygeudgifter m.m. anvendes  

 den på næste side gengivne følgeskrivelsesformular, Dfs. 12-160, der ved  

 gennemskrivning i een arbejdsgang udfyldes i 4 eksemplarer, hvoraf det sidste  

 rosa eksemplar er rederiets kopi, mens de første 3 eksemplarer indsendes til  

 direktoratet sammen med de originale regningsbilag, der ønskes refunderet.  

 Ved refusionen tilbagesender direktoratet det første hvide eksemplar til  

 rederiet forsynet med eventuelle bemærkninger.
 Ifølge § 9 er det en forudsætning for at opnå refusion, at der foreligger  

 fornøden dokumentation for afholdte udgifter, d.v.s. betaling af sygeudgifter  

 har fundet sted.
Refusion vil herefter normalt kun kunne finde sted, når der til  

 direktoratet indsendes ORIGINALE, DATEREDE OG KVITTEREDE REGNINGER, der  

 indeholder oplysning om sikredes navn og eventuelt skibets navn samt  

 oplysning om, hvilken behandling, medicin, transport m.m., der er ydet for  

 regningsbeløbet.
Regningerne bør, når disse ikke er på dansk, være affattet  

 på et af hovedsprogene.
Er betaling af refusionsberettigede regninger sket ved check, girering  

 eller lignende, kan det være vanskeligt for et rederi at præstere den ovenfor  

 nævnte dokumentation.
Hvor kvitteringskravet ikke kan opfyldes, vil  

 direktoratet kunne godtage som tilstrækkelig dokumentation, at den originale  

 regning eller en samlet specificeret opgørelse over de medsendte originale  

 regninger forsynes med en påtegning om betalingsmåde, dato for betalingen  

 samt underskrift af en i rederiet ansvarlig person.
 Om refusion af kostpenge henvises til § 6.
 Hvis det ikke af et regningsbilag tydeligt fremgår, hvilken person der har  

 modtaget lægehjælp m.m., datoen for den refusionsberettigede ydelse, samt  

 hvori denne har bestået, kan refusion ikke ydes.
Opmærksomheden henledes på, at deviationsudgifter (tidstab, forbrug af  

 bunkers, stores m.v.) som følge af landsætning af syg sømand ikke refunderes.  

 Det samme gælder udgifter til telefonsamtaler, telegrammer, telex, porto  

 o.lign.
Udlægskommission refunderes kun i det omfang rederiets agent har  

 beregnet sig dette.
III.
Nordisk konvention af 5. marts 1981 om social tryghed Konventionens bestemmelser skal anvendes.
Heraf følger at en på et dansk  

 skib tjenstgørende søfarende under skibets anløb af finsk, islandsk, norsk  

 eller svensk havn har ret til sygehjælp fra opholdslandet efter dette lands  

 regler.
Konventionen gælder kun for søfarende med bopæl udenfor Norden, hvis  

 de er nordiske statsborgere.
Har et rederi eller en søfarende fejlagtigt alligevel betalt  

 sygehjælpsudgifter i et af de andre nordiske lande, kræves udgifterne  

 refunderet hos vedkommende lokale myndigheder.
Direktoratet er i sådanne  

 tilfælde indstillet på efter anmodning at være behjælpelig med at opnå størst  

 mulig refusion fra de andre nordiske lande.
 § 11.  Foreligger en arbejdsskade der falder ind under  

 arbejdsskadeforsikringsloven, påhviler det vedkommende forsikringsselskab at  

 afholde udgiften til sygebehandling m.m. efter arbejdsskadeforsikringslovens  

 § 25 efter udløbet af den i § 5 nævnte periode.
§ 12.  Tvivlsspørgsmålet om, hvorvidt en person eller  

 en udgift omfattes af denne bekendtgørelse, afgøres af direktøren.
Afgørelsen  

 kan inden 4 uger indbringes for den sociale ankestyre lse.
 § 13.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 625 af 22.  

 december 1972.
 Stk. 3.  § 12 har virkning for afgørelser, der træffes  

 af direktøren efter bekendtgørelsens ikrafttræden.
 Vejledende bemærkninger til § 13:
 Bekendtgørelsen trådte ikraft den 15. januar 1983.
