Fremsat den 28. marts 2001 af  

 skatteministeren (Frode Sørensen) Forslag til Lov om ændring af lov  

 om vægtafgift af motorkøretøjer m.v.
(Lempelse i afgiften af last- og sættevogntog i  

 variabel kombination.)1) § 1 I lov om vægtafgift af motorkøretøjer m.v., jf.  

 lovbekendtgørelse nr. 657 af 12. august 1999, som ændret senest  

 ved § 3 i lov nr. 1297 af 20. december 2000, foretages følgende  

 ændringer:
 1. I § 4, stk. 6, indsættes som 3. pkt.:
»Registreres et lastmotorkøretøj udelukkende  

 som trækkraft for sættevogne med flere end 2 aksler,  

 forhøjes afgiften af motorkøretøjet med et beløb  

 svarende til afgiften af en påhængsvogn med 3 eller flere aksler,  

 som sammen med det pågældende motorkøretøj  

 udgør et vogntog med størst tilladte totalvægt.« 2. I § 4a, stk. 1, indsættes som 5. og 6.  

 pkt.:
»For lastbiler, der registreres som trækkraft  

 udelukkende for sættevogne med flere end 2 aksler, anvendes den  

 højeste sats for lastbilen i kombination med påhængs-  

 eller sættevogn med 3 eller flere aksler.
For lastbiler, der  

 registreres som trækkraft udelukkende for påhængsvogne med  

 flere end 2 aksler, anvendes den højeste sats for lastbilen i  

 kombination med påhængs- eller sættevogn med 3 eller flere  

 aksler, dog mindst satsen for samme lastbil uden  

 påhængsvogn.«.
§ 2 Loven træder i kraft den 1. juni 2001. Loven har virkning for  

 motorkøretøjer, der efter lovens ikrafttræden bliver  

 anmeldt til et motorkontor som trækkraft for påhængs- eller  

 sættevogn med 3 eller flere aksler.
Bemærkninger til lovforslaget Almindelige bemærkninger Der foreslås indført en ny afgiftskategori i  

 vægtafgiftsloven, der lemper afgiften af visse last- og  

 sættevogntog.
Mange lastbiler kører udelukkende med  

 påhængs- eller sættevogne med 3 aksler, men til  

 gengæld typisk med mange forskellige påhængs- eller  

 sættevogne i en given periode.
Det sidste forhold gør, at en  

 godkendelse til synsfri sammenkobling er overordentlig nyttig.
Vælges  

 en godkendelse til synsfri sammenkobling er der i dag også mulighed for  

 at anvende 2-akslede påhængs- eller sættevogne - uanset om  

 behovet er til stede.
Efter lovens nugældende bestemmelse om synsfri  

 sammenkobling skal der imidlertid betales vægtafgift for et vogntog  

 efter den dyrest mulige kombination - altså kobling med en 2-akslet  

 påhængsvogn.
Forslaget går ud på at indrette  

 vægtafgiftsloven til også at omfatte begrænsede synsfri  

 sammenkoblinger af last- og sættevogntog.
Hermed menes last- og  

 sættevogntog, hvor påhængs- eller sættevognen altid  

 har flere end 2 aksler.
Vægtafgiften af last- og sættevogntog med  

 mangeakslede påhængs- eller sættevogne er lavere end  

 vægtafgiften af last- og sættevogntog med påhængs-  

 eller sættevogne med 2 aksler.
Det skyldes, at vægtafgiften ses i  

 sammenhæng med vejsliddet, som med en givet affjedringstype og tilladt  

 totalvægt er lavere jo flere aksler lastbilen, last- eller  

 sættevogntoget er udstyret med.
 På den måde bliver last- og sættevogntog  

 i variabel kombination ofte belastet med en højere vægtafgift  

 end den, der efter vægtafgiftsloven er afmålt til det konkrete  

 vejslid, og opkræves af helt tilsvarende faste vogntogskombinationer.  

 Herved går den tilskyndelse, der efter vægtafgiftsloven er til at  

 anvende de køretøjer, der giver mindst vejslid, tabt.
 Anvendes omvendt koblingsattester vedrørende  

 mangeakslede påhængs- og sættevogne frem for synsfri  

 sammenkobling opnås lavere vægtafgift, men samtidig tabes den  

 fleksibilitet, der knytter sig til den synsfri sammenkobling.
 Ændringen kræver visse justeringer i reglerne  

 for synsfri sammenkobling i bekendtgørelse nr. 145 af 19. marts 1996  

 om synsfri sammenkobling af lastbil og  

 påhængskøretøj med en tilladt totalvægt  

 på over 3.500 kg.
Efter de nugældende regler udgør den  

 årlige vægtafgift af et last- eller sættevogntog med en  

 3-akslet luftaffjedret forvogn og en ligeledes 3-akslet påhængs-  

 eller sættevogn med en samlet tilladt totalvægt på 40 ton  

 2.514 kr., når vogntoget er i fast kombination.
Er forvognen  

 traditionelt affjedret, udgør afgiften 4.004 kr.
Vælges i stedet  

 variabel kombination (synsfri sammenkobling), skal der betales efter det  

 dyreste, som forvognen kan køre med.
I dette tilfælde en  

 2-akslet påhængs- eller sættevogn, hvor afgiften  

 udgør 4.700 kr., når forvognen er luftaffjedret, og 6.905 kr.,  

 når forvognen er traditionelt affjedret.
 Med lovforslaget får de vognmænd, der altid  

 anvender påhængs- eller sættevogne med flere end 2 aksler,  

 mulighed for at lade dette registrere og dermed opnå en besparelse  

 på op til 2.186 kr. årligt pr. lastbil med luftaffjedring og op  

 til 2.901 kr., når lastbilen er traditionelt affjedret.
Provenumæssige konsekvenser Forslaget vedrører hovedsageligt  

 sættevognstrækkere.
Forslaget vedrører i princippet  

 også lastbiler der trækker en påhængsvogn, men da de  

 fleste påhængsvogne er 2-akslede vil der kun være få  

 vogntog af lastbil og påhængsvogn, der vil kunne berøres  

 af forslaget.
Det skønnes, at forslaget dermed reelt  

 vedrører ca. 2.500 sættevognstrækkere med 3 aksler.
For  

 disse vil vægtafgiften blive reduceret med ca. 2.200-3.000 kr. pr.  

 sættevognstrækker afhængig af affjedringstypen, svarende  

 til et provenutab for statskassen på ca. 6,5 mill. kr., såfremt  

 de foreslåede nye regler vil blive udnyttet for alle  

 sættevognstrækkere.
Erhvervsøkønomiske konsekvenser Forslaget skønnes at give vognmandserhvervet en  

 omkostningsreduktion på i størrelsesordenen 6 - 7 mill. kr.
Miljømæssige konsekvenser Der skønnes ikke at være  

 miljømæssige konsekvenser af forslaget.
Administrative konsekvenser Forslaget er forbundet med engangsomkostninger til  

 tilpasning af Centralregistret for Motorkøretøjer til de  

 ændrede regler.
Omkostningerne hertil udgør ca. 10.000 kr.
Forholdet til EU-retten Efter Europa-parlamentets og Rådets direktiv  

 1999/62/EF om afgifter på tunge godskøretøjer for  

 benyttelse af visse infrastrukturer, EF-Tidende L 187 af 20. juli 1999,  

 gælder der en række mindstesatser for vægtafgiften af last-  

 og sættevogntog med tilladt totalvægt over 12 ton.
Disse satser  

 er fastsat for konkrete lastvogntog.
Det betyder, at når lovforslagets  

 bestemmelse om begrænset synsfri sammenkobling fastsætter, at der  

 skal anvendes højeste mulige sats for de mulige lastvogntog med flere  

 end 2 aksler, vil de konkrete afgiftsbeløb, der kommer til at  

 gælde for den enkelte lastbil, ikke kunne blive lavere end den  

 vægtafgift, der, med udgangspunkt i direktivet, er fastsat for de  

 vogntog, som lastbilen i praksis kan være en del af.
Loven har som udgangspunkt været notificeret overfor  

 EuropaKommissionen i overensstemmelse med reglerne i Europa-Parlamentets og  

 Rådets direktiv 83/189/EF (informationsproceduredirektivet) som  

 ændret ved direktiv 98/48/EF.
I den forbindelse henvises til  

 Erhvervsministeriets bekendtgørelse nr. 773 af 4. august 2000 om EU s  

 informationsprocedure for tekniske standarder og forskrifter samt forskrifter  

 for informationssamfundets tjenester.
Høring Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Ingen nævneværdige Årligt provenutab: 6,5 mill. kr.
Administrative konsekvenser for stat, amter og  

 kommuner Ingen Engangsudgifter til EDB: 10.000 kr Økonomiske konsekvenser for erhvervslivet Omkostningsreduktion for vognmandserhvervet : 6,5 mill. kr.
Ingen Administrative konsekvenser for erhvervslivet Ingen Ingen nævneværdige Administrative konsekvenser for borgerne Ingen Ingen Miljømæssige konsekvenser Ingen nævneværdige Ingen nævneværdige Forholdet til EU-retten Vægtafgiften af lastbiler mv. med tilladt  

 totalvægt over 12 ton er fastsat i overensstemmelse med  

 EuropaParlamentets og Rådets direktiv 1999/62/EF om afgifter på  

 tunge godskøretøjer for benyttelse af visse infrastrukturer.  

 Forslaget ændrer ikke ved dette forhold.
Bemærkninger til lovforslagets  

 enkelte bestemmelser Til § 1 nr. 1 og 2 Forslagene går ud på at indrette  

 vægtafgiftsloven til også at omfatte begrænsede synsfri  

 sammenkoblinger af last- og sættevogntog.
Hermed menes last og  

 sættevogntog, hvor påhængs- eller sættevognen altid  

 har flere end 2 aksler.
Vægtafgiften af mangeakslede last- og  

 sættevogntog er lavere end vægtafgiften af last- og  

 sættevogntog med få aksler.
Det skyldes, at vægtafgiften  

 ses i sammenhæng med vejsliddet, som alt andet lige er lavere, jo flere  

 aksler lastbilen, last- eller sættevogntoget er udstyret med.
Mange lastbiler anvendes udelukkende med  

 påhængs- eller sættevogne med 3 aksler, men til  

 gengæld typisk med mange påhængs- eller sættevogne i  

 en given periode.
Det sidste forhold gør, at en godkendelse til  

 synsfri sammenkobling er overordentlig nyttig.
Vælges en godkendelse  

 til synsfri sammenkobling, er der i dag også mulighed for at anvende 2-  

 akslede påhængs- eller sættevogne - uanset om behovet er  

 til stede.
Efter lovens nugældende bestemmelse om synsfri sammenkobling  

 skal der imidlertid betales vægtafgift for et vogntog efter den  

 dyreste, mulige kombination - altså kobling med en 2-akslet  

 påhængs- eller sættevogn.
 På den måde bliver last- og sættevogntog  

 i variabel kombination ofte belastet med en højere vægtafgift  

 end den, der efter vægtafgiftsloven er afmålt til det konkrete  

 vejslid, og opkræves af helt tilsvarende faste vogntogskombinationer.  

 Herved går den tilskyndelse, der efter vægtafgiftsloven er til at  

 anvende de køretøjer, der giver mindst vejslid, tabt.
 Anvendes omvendt koblingsattester vedrørende  

 mangeakslede påhængs- og sættevogne frem for synsfri  

 sammenkobling, opnås lavere vægtafgift, men samtidig tabes den  

 fleksibilitet, der knytter sig til den synsfri sammenkobling.
Efter de nugældende regler udgør den  

 årlige vægtafgift af et last- eller sættevogntog med en  

 3-akslet luftaffjedret forvogn og en ligeledes 3-akslet påhængs-  

 eller sættevogn med en samlet tilladt totalvægt på 40 ton  

 2.514 kr., når vogntoget er i fast kombination.
Er forvognen  

 traditionelt affjedret, udgør afgiften 4.004 kr.
Vælges i stedet  

 variabel kombination, skal der betales efter det dyreste som forvognen kan  

 køre med.
I dette tilfælde en 2-akslet påhængs-  

 eller sættevogn, hvor afgiften udgør 4.700 kr., når  

 forvognen er luftaffjedret, og 6.905 kr., når forvognen er traditionelt  

 affjedret.
 Med lovforslaget får de vognmænd, der altid  

 anvender påhængs- eller sættevogne med flere end 2 aksler  

 mulighed for at lade dette registrere og dermed opnå en besparelse  

 på op til 2.186 kr. årligt pr. lastbil med luftaffjedring og op  

 til 2.901 kr., når lastbilen er traditionelt affjedret.
Til § 2 Loven foreslås at træde i kraft den 1. juni  

 2001. Den ændrede afgiftsopkrævning forudsætter anmeldelse  

 til et motorkontor.
Loven foreslås derfor at få virkning fra den  

 dato, hvor der til et motorkontor indgives anmeldelse om, at lastbilen  

 fremover udelukkende anvendes til kørsel med påhængs-  

 eller sættevogn med 3 eller flere aksler.
Bilag 1 Lovforslaget sammenholdt med gældende lov Gældende formulering Lovforslaget § 1 § 4. - - - Stk. 1-5. - - - I lov om vægtafgift af motorkøretøjer m.v., jf.  

 lovbekendtgørelse nr. 657 af 12. august 1999, som ændret senest  

 ved § 3 i lov nr. 1297 af 20. december 2000, foretages følgende  

 ændringer:
 1. I § 4, stk. 6, indsættes som 3.  

 pkt.:
 Stk. 6. Afgiften af et lastmotorkøretøj, der  

 registreres som trækkraft for én sættevogn,  

 forhøjes med et beløb svarende til afgiften af en  

 påhængsvogn til godstransport med samme antal aksler og  

 totalvægt som sættevognen, jf. § 8, stk. 2. Registreres  

 et lastmotorkøretøj som trækkraft for flere  

 sættevogne, forhøjes afgiften af motorkøretøjet  

 med et beløb svarende til afgiften af en 2-akslet  

 påhængsvogn med samme totalvægt som en sådan 2-akslet  

 sættevogn, som sammen med det pågældende  

 motorkøretøj udgør et vogntog med størst tilladte  

 totalvægt.
»Registreres et lastmotorkøretøj udelukkende  

 som trækkraft for sættevogne med flere end 2 aksler,  

 forhøjes afgiften af motorkøretøjet med et beløb  

 svarende til afgiften af en påhængsvogn med 3 eller flere aksler,  

 som sammen med det pågældende motorkøretøj  

 udgør et vogntog med størst tilladte totalvægt.« Stk. 7. - - - § 4a.
Af lastbiler og vogntog m.v., der er afgiftspligtige  

 efter lov om afgift af vejbenyttelse, betales afgift på grundlag af den  

 samlede registrerede tilladte totalvægt for lastbilen eller vogntoget  

 efter nedenstående satser.
For lastbiler, der er registreret som  

 trækkraft for flere sættevogne, anvendes satsen for det vogntog,  

 der med den pågældende lastbil har den højeste sats.
For  

 lastbiler, der er registreret som trækkraft for en eller flere  

 påhængsvogne, anvendes den højeste af satserne for det  

 eller de registrerede vogntog, dog mindst satsen for samme lastbil uden  

 påhængsvogn, jf. § 2, stk. 5. For lastbiler, der er  

 registreret som trækkraft for en eller flere blokvogne, anvendes satsen  

 for det vogntog, der med den pågældende lastbil har den  

 højeste sats.
 2. I § 4a, stk. 1, indsættes som 5. og 6.  

 pkt.:
»For lastbiler, der registreres som trækkraft  

 udelukkende for sættevogne med flere end 2 aksler, anvendes den  

 højeste sats for lastbilen i kombination med påhængs-  

 eller sættevogn med 3 eller flere aksler.
For lastbiler, der  

 registreres som trækkraft udelukkende for påhængsvogne med  

 flere end 2 aksler, anvendes den højeste sats for lastbilen i  

 kombination med påhængs- eller sættevogn med 3 eller flere  

 aksler, dog mindst satsen for samme lastbil uden  

 påhængsvogn.«.
