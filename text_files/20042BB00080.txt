Fremsat den 19. april 2005 af Bjarne Laustsen (S),  

 Thomas Adelskov (S), Mette Frederiksen (S), Carsten Hansen (S), Anne-Marie  

 Meldgaard (S), Lone Møller (S) og Jan Petersen (S) Forslag til folketingsbeslutning om mere fleksible rammer for  

 ældre lønmodtagere på efterløns- og  

  

 dagpengeområdet Folketinget opfordrer regeringen til at fremsætte forslag til  

 ændring af reglerne for efterløn og dagpenge på følgende to områder:
 Det skal være muligt for efterlønsmodtagere at tjene op  

 til 30.000 kr. årligt uden modregning i efterlønnen.
 Retten til at modtage dagpenge efter det 60. år skal  

 forlænges fra 2½ år til 4 år i lighed med reglerne gældende for øvrige  

 lønmodtagergrupper.
Bemærkninger til forslaget Socialdemokraterne fremsætter forslaget i respekt for den gældende  

 efterlønsreform fra 1998. Forslaget vil således ikke blive bragt til  

 afstemning, såfremt der ikke er enighed herom blandt de partier, som indgik  

 forliget om efterløn i 1998. Men i de seneste to valgkampe har flere partier  

 givet positive tilsagn om mere fleksible regler på efterlønsområdet  og  

 derfor  

 ønsker forslagsstillerne en realitetsforhandling herom i Folketinget.
Om maksimumindtægt uden modregning i  

 efterlønnen Socialdemokraterne foreslår, at efterlønnere fremover får  

 mulighed for at tjene op til 30.000 kroner om året  ud over den  

 tildelte  

 efterløn.
Forslaget vil styrke efterlønsmodtagernes incitament til at blive  

 længere på arbejdsmarkedet.
Idet incitamentet til at arbejde i  

 efterlønsperioden øges, vil der også være et mindre træk på  

 efterlønsordningen.
 Forslaget vil ligeledes øge arbejdskraftudbuddet inden for  

 områder, hvor der er mangel på arbejdskraft, det gælder så vel fagområder som  

 brancher  

 og regioner.
Forslaget kan godt ses som en afløser for den tidligere  

 200-timers-regel.
Forslagsstillerne ønsker imidlertid en beløbsgrænse i  

 stedet  

 for en tidsgrænse for at styrke den sociale profil og mindske bureaukratiet.  

 Lavtlønnede kan på den måde arbejde flere timer, hvis de kan tjene op til  

 30.000 kroner årligt, uden der sker modregning i efterlønnen.
Om forlængelse af dagpengeperioden efter det  

 60. år Socialdemokraterne ønsker at fjerne den diskrimination, der  

 ligger i, at 60-årige kun har en dagpengeperiode på 2½ år.
Socialdemokraterne  

 fremsætter forslaget for at sikre alle lønmodtagere lige muligheder på  

 arbejdsmarkedet uanset alder.
I forbindelse med den stigende ledighed har mange seniorer reelt  

 ingen mulighed for selv at bestemme, om de vil gå på efterløn eller ej.
Det  

 skyldes, at forudgående ledighed før det 60. år tæller med i  

 dagpengeperioden.  

 Hvis en person på 57½ år bliver arbejdsløs og ikke finder et arbejde inden  

 det  

 60. år, bliver vedkommende automatisk tvunget på efterløn.
Det er ikke  

 rimeligt, at den enkelte ikke selv har indflydelse på beslutningen om at gå  

 på  

 efterløn.
Da arbejdsmarkedet ikke altid er tilgængeligt for den ledige, er  

 det  

 ikke rimeligt med et sådant regelsæt.
Skriftlig fremsættelse Bjarne Laustsen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om mere fleksible rammer for ældre lønmodtagere på  

 efterløns- og  

  

 dagpengeområdet.
(Beslutningsforslag nr.
B 80).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
