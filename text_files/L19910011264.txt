Den 3. september 1991 undertegnedes i København en overenskomst mellem Danmark og Argentina om konsolidering af Argentinas statsgaranterede gæld til Danmark.
Overenskomsten er i overensstemmelse med de retningslinier for restrukturering af Argentinas gæld, om hvilke der blev tilvejebragt enighed under multilaterale forhandlinger, som fandt sted i Paris den 21. december 1989.
 Konsolideringen er aftalt til 100% for hovedstol og renter for mellem- og  

 langfristede kreditter, hidrørende fra kontrakter, som er garanteret af  

 Eksportkreditrådet, og som er indgået før den 10. december 1983 med en  

 kredittid på over et år, og som forfaldt eller forfalder i perioden 1. januar  

 1990 til 31. marts 1991. Konsolideringen omfatter også 100% for hovedstol og  

 70% for renter, som forfaldt i nævnte tidsperiode, og som stammer fra de to  

 tidligere gældsaftaler med Argentina af 8. juli 1987 og 23. november 1988.  

 Gælden skal afdrages i 8 lige store halvårlige rater fra 31. januar 1997 og  

 med sidste afdrag den 31. juli 2000. For de resterende 30% af de  

 ikke-konsoliderede rentebetalinger er der aftalt bestemte betalingsdatoer.
 For så vidt angår ubetalte, forfaldne fordringer (arrears) pr. 31.  

 december 1989 er der aftalt særlige tidsterminer, og konsolideringsprocenten  

 er her 100 for hovedstol og kontraktsrenter.
 I den dansk-argentinske overenskomst udgør konsolideringen udtrykt i dansk  

 mønt ca. 76 millioner kroner.
Renten indtil 31. januar 1991 blev aftalt til 10,5% på DKK, hvilket var  

 to-års-gennemsnittet af CIBOR-renten fra 1. juli 1988 til 30. juni 1990. For  

 USD og DEM aftaltes henholdsvis 9,245% og 7,275%, hvilket i samme tidsrum  

 udgjorde gennemsnittet på LIBOR-renten.
Fra 1. februar 1991 og fremefter  

 aftaltes en variabel rente på DKK til CIBOR+0,375%, og på USD og DEM  

 benyttedes LIBOR plus samme margin.
