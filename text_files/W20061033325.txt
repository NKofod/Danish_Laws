Konkrete afgørelser vedr. årsagssammenhæng og påregnelighed ift. § 1, stk. 1 fra ÅB 2006 I (N.j.nr. 06-520-01405) Ansøger, der var blevet udsat for et røveri, havde efterfølgende i løb forfulgt skadevolderne.
Under ansøgers forfølgelse af skadevolderne snublede ansøger og beskadigede sin skulder.
Selv om der var årsagsforbindelse mellem den udøvede vold og ansøgerens efterfølgende fald i forbindelse med forfølgelsen af skadevolderne, afslog nævnet at betale erstatning for den personskade, der var opstået under forfølgelsen.
Nævnet lagde derved vægt på, at skaden, der havde karakter af et hændeligt uheld, ikke kunne anses for at være en påregnelig følge af skadevoldernes adfærd.
