Ad §§ 3, 4, 7 og 8 Støtte kan ikke udbetales for timer, for hvilke der ikke er udført  

 arbejde, f.eks. ved udbetaling af erstatning for manglende opsigelsesvarsel.  

 Der vil således heller ikke kunne ydes refusion fra staten til Lønmodtagernes  

 Garantifond i tilfælde af konkurs, når der ikke er udført arbejde under en  

 arbejdstilbudsperiode.
Overarbejde Genoptræningsstøtte kan gives for overarbejde, som en langtidsledig har i  

 en bestemt periode, hvis arbejdet inden for branchen er naturligt og  

 sædvanligt, og hvis arbejdsgiveren kan dokumentere, f.eks. i form af  

 lønsedler, at virksomhedens øvrige ansatte har haft tilsvarende overarbejde.
Modregning i støtte Skattemyndighedernes krav på skatterestancer kan i konkurs modregnes i en  

 arbejdsgivers krav på genoptræningsstøtte.
ad § 4, stk. 3 Hvis Arbejdsformidlingen modtager afregningsopgørelsen efter den 15. i  

 måneden efter et givet kvartal, skal Arbejdsformidlingen behandle den så  

 hurtigt som muligt.
ad § 7, stk. 2 og § 8, stk. 2 3. rate udbetales 6 måneder efter 1. udbetaling.  

 Udbetalingen foregår automatisk fra Arbejdsformidlingen til arbejdsgiveren.  

 Arbejdsformidlingen skal dog kontrollere, at arbejdstilbuddet ikke er afbrudt  

 i utide.
ad § 9 Arbejdsforholdet kan principielt ikke bringes til ophør i 9 måneders  

 perioden.
Hvis arbejdsforholdet alligevel ophører inden periodens udløb, skal  

 genoptræningsstøtten til arbejdsgiveren udgøre forholdet mellem det antal  

 måneder, den ledige har været ansat og 9 måneders perioden.
 Eksempel:
 Hvis den ledige har været ansat i 4 måneder ud af de 9 måneder, skal  

 genoptræningsstøtten til arbejdsgiveren udgøre 4/9 af den samlede støtte, som  

 arbejdsgiveren ellers skulle have modtaget.
ad § 12 Ved nødvendige oplysninger forstås, at Arbejdsformidlingen f.eks. kan  

 kræve, at arbejdsgiveren indsender dokumentation for udførte arbejdstimer i  

 form af lønsedler.
