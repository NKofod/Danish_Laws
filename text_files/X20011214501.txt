Arbejdsgiverbetalt læge- og  

 helseservice Spørgsmål Hvorledes vil de skattemæssige konsekvenser  

 være for medarbejderne på de virksomheder, som indgår  

 aftale med et selskab om et sundheds- og velværekoncept, som  

 indebærer, at de ansatte tilbydes en læge- og helseservice? Svar Arbejdsgiverbetalt forebyggelse eller behandling af  

 arbejdsrelaterede skader vil være skattefri for medarbejderne.
Se  

 nærmere sagsfremstilling og begrundelse.
Beskrivelse af de faktiske forhold Selskabet påtænker at udbyde et sundheds- og  

 velværekoncept til danske virksomheder.
Konceptet indebærer, at  

 ansatte på  virksomheder, der indgår aftale med selskabet vil  

 få tilbudt en læge- og helseservice.
Det er den enkelte virksomhed, der indgår en aftale  

 med selskabet, således at samtlige ansatte er omfattet.
Det er herefter  

 frivilligt om den enkelte ansatte ønsker at benytte sig af tilbudet.  

 Ydelsen vil koste ca. 2.000 kr. pr. ansat pr. år og al behandling vil  

 foregå på arbejdspladsen.
 Af standardaftalen fremgår det, at formålet  

 med aftalen er, at virksomheden som led i den almindelige udvikling og  

 stigende fokus på arbejdsmiljø, kan opfylde sine forpligtelser i  

 henhold til arbejdsmiljøretlige regler om forsvarlig indretning af  

 arbejdspladsen og forpligtelsen til at skabe et sundt og forsvarligt  

 arbejdsmiljø.
 Virksomheden kan gennem selskabets produkt sikre sig mod  

 arbejdsrelateret fravær hos medarbejderne, ved at medarbejderne  

 får afhjulpet arbejdsrelaterede problemer og skader specielt i  

 bevægeapparatet.
Ved at lade behandlingerne foregå i virksomheden er  

 det hensigten, at virksomhederne sparer de omkostninger, der ellers ville  

 være forbundet med at de ansatte fik behandlet de arbejdsrelaterede  

 problemer og skader udenfor virksomheden, i form af, at den ansatte fik  

 arbejdsfrihed til transport til og fra behandlingsstedet.
Herudover kan  

 virksomheden forvente en generel nedgang i de ansattes sygefravær.
 Selskabets koncept er opdelt i en obligatorisk del og en  

 frivillig del.
 Den obligatoriske del tager sigte på at forebygge og  

 behandle alle former for arbejdsrelaterede problemer og skader, specielt i  

 bevægeapparatet og den indbefatter ydelserne, kiropraktik, zoneterapi,  

 neuromuskulær trykteknik/massage, stretching og  

 øvelsesterapi.
 Den frivillige del giver den enkelte virksomhed mulighed  

 for at vælge mellem en række supplerende ydelser fra selskabets  

 leverandører, herunder arbejdspladsvurderinger, influenzavaccination,  

 psykologhjælp, alkoholafvænning, team building arrangementer,  

 foredrag, hospitality arrangementer, cranie-sacralbehandling,  

 idrætsmedicin, neurolinguistic programming, samt helbredsattest  

 o.m.a.
Selskabet forpligter sig til at fremskaffe et tilbud til  

 de interesserede virksomheder indenfor den frivillige del fra de  

 leverandørkontakter, som selskabet har.
Når selskabet har  

 fremskaffet de ønskede tilbud, består enhver fremtidig relation  

 kun mellem virksomheden og de valgte leverandører.
Der kan ikke rejses  

 krav mod selskabet for fejl, mangler, udeblivelser eller lignende.
Alle behandlinger under den obligatoriske del foretages  

 under fuld tavshedspligt.
De journaler, der udarbejdes under ordningen er kun  

 tilgængelige for de behandlede personer og behandleren.
Selskabets repræsentant har anført, at  

 sundheds- og velværekonceptet  må anses for omfattet af  

 bagatelgrænsen i ligningslovens § 16, og dermed skattefrit for den  

 enkelte ansatte.
Repræsentanten har henvist til, at der er tale om et  

 gode , som arbejdsgiveren har stillet til rådighed af hensyn til den  

 ansattes arbejde, samt at der er en direkte sammenhæng mellem godet og  

 arbejdets udførelse.
Endvidere er der henvist til, at tilbudet er i  

 tråd med f.eks. influenzavaccination eller tilbud om  

 alkoholafvænning, samt at det svarer til den bindende  

 forhåndsbesked, TfS 1995, 529, hvor Ligningsrådet  

 bekræftede, at en helbredsundersøgelse, der blev tilbudt  

 samtlige medarbejdere i en virksomhed, ikke ville medføre beskatning  

 af de medarbejdere, der gjorde brug af tilbudet.
Styrelsens indstilling og begrundelse Efter statsskattelovens (SL) § 4 skal der ske beskatning  

 af den skattepligtiges samlede årsindtægter, hvad enten de  

 består i penge eller formuegoder af pengeværdi.
Bestemmelsen  

 opregner eksempler på skattepligtige ydelser, og det nævnes  

 bl.a., at der er skattepligt af vederlagsfri benyttelse af andres  

 rørlige eller urørlige gods, samt af naturalydelser.
 Statsskattelovens bestemmelser betyder for det  

 første, at alle former for indkomst er skattepligtig, medmindre  

 skattefriheden direkte er fastslået i lovgivningen.
 Statsskatteloven har for det andet det grundlæggende  

 princip, at det er uden betydning for den skattemæssige behandling, om  

 indkomsten fremtræder i form af kontanter eller i form af  

 naturalier.
Efter ligningslovens (LL) § 16, stk. 1, skal der ved  

 opgørelsen af den skattepligtige indkomst medregnes vederlag i form af  

 formuegoder af pengeværdi, sparet privatforbrug og værdien af hel  

 eller delvis vederlagsfri benyttelse af andres formuegoder, jf.
SL §§ 4-6,  

 når tilskuddet eller godet modtages som led i et  

 ansættelsesforhold eller som led i en aftale om ydelse af personligt  

 arbejde i øvrigt.
 Efter ligningslovens § 16, stk. 3, skal den skattepligtige  

 værdi fastsættes til den værdi, som det må antages at  

 koste den skattepligtige at erhverve godet i fri handel.
 De goder, som arbejdsgiveren i overvejende grad har ydet  

 af hensyn til den ansattes arbejde, beskattes kun, hvis den samlede  

 værdi af disse goder overstiger et grundbeløb på 3.000 kr.  

 I 2001 er grundbeløbet reguleret til 4.400 kr.
Udgifter til behandlinger, hvad enten det fx er en  

 hofteoperation, en tandlægebehandling en zoneterapibehandling eller en  

 akupunkturbehandling er som udgangspunkt private udgifter.
Hvis disse  

 udgifter bliver betalt af arbejdsgiveren, er den ansatte skattepligtig af  

 værdien jf.
SL § 4, jf.
LL § 16. Det er kun i de tilfælde, hvor  

 der er skabt særskilt lovhjemmel som fx om arbejdsgiverbetalt  

 alkoholafvænning jf. ligningslovens § 30, at den ansatte ikke skal  

 beskattes.
 Desuden vil  arbejdsgiverbetalte udgifter til forebyggelse  

 eller behandling af arbejdsrelaterede skader  - under forudsætning af,  

  at der er tale om enten forebyggelse af arbejdsrelaterede skader eller  

 behandling af konkrete skader, der uomtvisteligt er forårsaget af  

 arbejdet - være skattefri.
Af lovforslag (L 149) om alkoholafvænning fremsat  

 den 17/12 1998 fremgår følgende af bemærkningerne til  

 lovforslaget.
Under almindelige bemærkninger:
 "3. Arbejdsrelaterede skader m.v.
Udgifter, der afholdes af arbejdsgiveren til forebyggelse  

 eller behandling af arbejdsrelaterede skader eller sygdomme, er ikke  

 skattepligtige for den ansatte.
Det drejer sig om bl.a. om de  

 sundhedsudgifter, der relaterer sig til til den lovpligtige  

 arbejdsskadeforsikring og til bedriftssundhedstjeneste.
Men også f.eks.  

 udgift til en fysioterapeuts instruktion af den ansatte i korrekt  

 arbejdsstilling må anses for  udgift til forebyggelse af  

 arbejdsrelaterede skader og sygdomme.
Også f.eks. betaling for  

 behandling på et privathospital vil være skattefri, hvis der er  

 tale om en behandling af en skade, der er påført den ansatte  

 under arbejdets udførelse.
Ligeledes er udgift til krisehjælp  

 hos psykolog som følge af hændelser på arbejdspladsen  

 skattefri." I det omfang, at  behandlinger fra selskabet gives til  

 forebyggelse eller behandling af en arbejdsrelateret skade, er det derfor  

  Told- og Skattestyrelsens indstilling, at behandlingerne vil være  

 skattefri for de ansatte.
I relation til bagatelgrænsen i ligningsloven § 16,  

 stk. 3, skal Told- og Skattestyrelsen bemærke, at forebyggelse eller  

 behandling af arbejdsrelaterede skader ikke er omfattet af  

 bagatelgrænsen, da der er tale om et gode, som ikke skal beskattes.
Der  

 henvises til Ligningsvejledningen, afsnit A.B.1.9.1 om  

 bagatelgrænsen.
 Told- og Skattestyrelsen skal for så vidt  

 angår arbejdsgiverbetalt forebyggelse og behandling af  

 ikke-arbejdsrelaterede skader vejledende udtale, at sådanne  

 behandlinger  vil være skattepligtige for de ansatte.
 Det skyldes, at der efter Told- og Skattestyrelsens  

 opfattelse er tale om, at de ansatte får betalt private udgifter af  

 arbejdsgiveren, som skal beskattes efter SL § 4.
 Told- og Skattestyrelsen finder endvidere ikke, at  

 forebyggelse eller behandling af ikke-arbejdsrelaterede skader er omfattet af  

 bagatelgrænsen i ligningslovens § 16, stk. 3, da tilbuddet om  

 behandling ikke kan anses for hovedsageligt at være stillet til  

 rådighed af hensyn til den ansattes arbejde.
 Ligningsrådet kan tiltræde Told- og  

 Skattestyrelsens indstilling og den vejledende udtalelse.
