Nr BTL 204 Betænkning over Forslag til lov om udbygning af Frederikssundsbanen   

 Nr L 204 1996-97, 1. samling Afgivet af Trafikudvalget Afgivet: 19970430 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret dels skriftligt, dels i samråd.
 Nogle af udvalgets spørgsmål til trafikministeren og dennes svar herpå er  

 optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Beboere langs med Morelvej op mod Frederikssunds S-bane, Bycirkelsamarbejdet i Frederikssundfingeren, Grundejerforeningen for Gammel Toftegaard i Ølstykke og Hansen, Jan m.fl., Egedal, Veksø.
 Der er af trafikministeren stillet ændringsforslag, hvorom henvises til de  

 ledsagdende bemærkninger.
 Herefter indstiller udvalget lovforslaget til vedtagelse med  

 det af trafikministeren stillede ændringsforslag.
Udvalget konstaterer med tilfredshed, at trafikministeren i nogle svar,  

 som er optrykt som bilag til betænkningen, over for udvalget har  

 tilkendegivet, at trafikministeren vil tage initiativ til dels at placere det  

 nye spor på den nordøstlige side af det eksisterende spor på en godt 1,4 km  

 lang delstrækning fra Gl.
Toftegård til Hampelandsskolen, dels at udvide den  

 planlagte stiunderføring ved landbrugsejendommen Egedal.
 ÆndringsforslagAf trafikministeren, tiltrådt af udvalget:
 Til § 2 1) I stk. 2 ændres »tinglysning« til:  

 »ekspropriation«.
Bemærkninger Til nr. 1 Ændringen præciserer, at pålæg af servitut om eldrift med deraf  

 følgende rådighedsindskrænkninger på ejendomme langs strækningen mellem  

 Ballerup og Frederikssund skal ske ved ekspropriation.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Niels Jørgen Langkilde (KF) Ole Donner (DF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til trafikministeren og dennes svar herpå Spørgsmål 1:
 Ministeren bedes kommentere henvendelsen af 20. marts 1997 fra Kasper,  

 Jeanette, Charlotte, Anni og Jan Hansen, jf. bilag 1.
 Svar:
Familien Hansen bor på landbrugsejendommen Egedal, der ligger umiddelbart  

 syd for banen mellem Veksø og Stenløse.
Ejendommen har bl.a. ca. 15 ha folde  

 og mose nord for banen, hvor der græsser køer og får.
For øjeblikket er der  

 vejadgang til områderne nord for banen gennem overkørsel nr. 71, ligesom  

 familiens børn gennem overkørslen har adgang til cykelstien, Skolestien, nord  

 for banen.
I forbindelse med udbygningen af banen skal overkørsel nr. 71 nedlægges.  

 For at sikre vejadgang til Egedal anlægges en ny vej mod øst langs banens  

 sydside til Hovevej syd for banen i Veksø. Endvidere forlænges Egedalsvej mod  

 vest og føres gennem en ny stitunnel, der anlægges ca. 600 m vest for  

 overkørsel nr. 71. Stiunderføringen er forudsat udført som en 2,8 m bred og  

 2,6 m høj betonbro.
For en nærmere beskrivelse af lokaliteten kan jeg i  

 øvrigt henvise til side 74-77 i Miljøredegørelsen for Udbygning af  

 Frederikssundbanen, som jeg fremsendte til udvalget den 10. april 1997.
På foranledning af familien Hansens henvendelse har jeg bedt Banestyrelsen  

 revurdere projektet.
Det er ikke muligt at imødekomme familiens ønske om en  

 placering af en underføring umiddelbart øst for overkørsel nr. 71 af  

 miljømæssige hensyn.
Men det er muligt at foretage en udvidelse af den  

 planlagte stiunderføring ca. 600 m vest for overkørsel nr. 71 til en  

 kombineret sti- og vejunderføring med en bredde på 3,0 m og en frihøjde på  

 3,0 m.
Dette betyder, at børnenes skolevej og adgang til kammerater er  

 sikret, og at adgangen til foldene på den anden side af banen ikke forringes.
 Jeg agter derfor at ændre projektet i overensstemmelse med ovenstående.
 Spørgsmål 3:
 Ministeren bedes kommentere henvendelsen fra Grundejerforeningen for  

 Gammel Toftegaard i Ølstykke, jf. bilag 9.
 Svar:
 I min besvarelse af spørgsmålet skal jeg for det første henvise til mine  

 kommentarer til høringssvar fra Bycirkelsamarbejdet i Frederikssundfingeren,  

 som jeg har fremsendt til Trafikudvalget den 10. april 1997. Desuden kan jeg  

 henvise til side 87-89 i Miljøredegørelse for Udbygning af  

 Frederikssundbanen, hvor de tre muligheder for placering af det nye spor ved  

 bebyggelsen er nærmere beskrevet.
Jeg kan tilføje, at det i bemærkningerne til projekteringsloven for  

 udbygningsprojektet var forudsat, at DSB revurderede projektet med henblik på  

 mulighederne for at nedbringe det samlede projektbeløb.
Den foreslåede  

 placering af sporet er teknisk og miljømæssigt forsvarlig, og den er den  

 billigste, hvorfor jeg i lovforslaget har peget på denne mulighed.
De komplicerede ind- og udfletningsforhold i forbindelse med alternativ 1  

 vil give ringere kurveforhold og kørekomfort på den nye bane.
Jeg kan derfor  

 ikke anbefale denne løsning, selv om den med en merudgift på 3,3 mio. kr. er  

 billigere end alternativ 2.
 Alternativ 2 er miljømæssigt og baneteknisk den optimale løsning for  

 placeringen af det nye spor.
 Det alternativ medfører en merudgift for anlægsprojektet på ca. 6,1 mio.  

 kr. og indebærer, som jeg tidligere har orienteret om, at en privat ejendom  

 og en bygning tilhørende forsvaret skal eksproprieres.
 Jeg er dog alt i alt indstillet på at imødekomme indvendingerne mod  

 projektet på dette punkt og vil tage initiativ til gennemførelsen af  

 alternativ 2.
