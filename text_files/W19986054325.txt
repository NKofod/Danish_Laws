Beklædningsudgifter Reference:
SL § 6, litra a LV 1997 A.F.1.19 A klagede for indkomståret 1994 over, at de stedlige  

 skattemyndigheder ikke havde godkendt fradrag for udgifter til uniform, 2.361  

 kr.
Det fremgik af sagens oplysninger, at klageren var selvstændig  

 vognmand.
Ved virksomhedsstarten den 1. august 1994 indgik han en  

 samarbejdsaftale med B A/S.
Klageren havde herefter for det påklagede  

 år fratrukket udgifter til uniform og vinterjakke med 2.361 kr.
De stedlige skattemyndigheder havde ikke anset udgiften til anskaffelse af  

 uniform for fradragsberettiget i henhold til statsskattelovens § 6, stk. 1,  

 litra a, idet udgiften ikke ansås for afholdt for at erhverve, sikre og  

 vedligeholde indkomsten.
Udgiften til uniformen ansås for at opveje en  

 besparelse i almindelig beklædning og dermed for en privat udgift.
For Landsskatteretten havde klagerens advokat henvist til en  

 virksomhedsbeskrivelse, hvorefter B A/S var et selskab, der i kraft af  

 aftaler med et betydeligt antal vognmænd betjente kunder med alle  

 former for transport- og distributionsløsninger.
I den forbindelse  

 rådede man over køretøjer i 9 kategorier, lige fra mindre  

 kurer-vogne til køretøjer, som lastede op til 12 tons eller  

 mere.
Der var tale om en landsdækkende virksomhed.
Klageren indgik som en blandt mange selvstændige vognmænd, der  

 således var underordnet det regelsæt, der var et  

 nødvendigt led i B A/S' generelle kvalitetskoncept.
I den  

 sammenhæng var der udarbejdet en kvalitetshåndbog så sent  

 som den 2. april 1997, hvoraf følgende tekst fremgik:
"Den 1. april 1991 blev navnet ændret til B A/S, da der til  

 stadighed var sket forveksling med et andet firma.
Samtidig indførtes  

 der den nuværende profil på såvel køretøjer  

 som på uniformering.
Dette havde medført en god  

 genkendelseseffekt".
Efter advokatens opfattelse fremgik det heraf, at netop den særlige  

 uniformering - og dermed de omkostninger, der var forbundet hermed - var  

 væsentlige konkurrenceparametre.
I branchen var der således en  

 meget stærk konkurrence fra andre selskaber.
Foruden på prisen  

 blev der derfor også konkurreret på kvaliteten.
I forbindelse med  

 en licitation havde det også været en af  

 prækvalifikationsbetingelserne, at transportselskabet bar  

 profiltøj.
Dette var således en betingelse for blot at kunne  

 byde.
 Det fremgik endelig af virksomhedspolitikken, at B A/S' virksomhed var  

 godkendt og levede op til kravene i DS/EN ISO 9002.
Det var i øvrigt klagerens opfattelse, at den påklagede  

 afgørelse var ukorrekt, idet udgiften til uniform af klager  

 ansås for værende afholdt for at erhverve, sikre og vedligeholde  

 indkomsten i henhold til statsskattelovens § 6, stk. 1, litra a.
Såvel  

 klageren som andre vognmænd, der var tilknyttet B A/S, måtte  

 nødvendigvis af konkurrencehensyn være klædt i en  

 præsentabel uniform, der ved sin kvalitet og særlige  

 kendemærker var egnet til at differentiere B A/S og dets serviceydelser  

 fra andre konkurrenter.
Dette blev i høj grad opnået blandt  

 andet i kraft af bestemmelsen i samarbejdsaftalens § 7, der havde  

 følgende ordlyd:
 "Påklædning.
 Vognmænd forpligter sig til at iklæde sig B's uniform i  

 henhold til vognmandshåndbogen's anvisninger.
 Vognmændene skal købe uniformer fra den af B anviste  

 leverandør af dette.
 Vognmændene skal sørge for, at uniformen renholdes,  

 således at denne altid fremtræder i præsentabel stand.
 Vognmænd må ikke efter samarbejdets ophør anvende  

 uniformer med B-logo, hvorfor vognmændene er forpligtet til at  

 afmontere B-logoer fra alle uniformer og indlevere disse sammen med B  

 ID-kort".
Ifølge en kontrakt af 16. juni 1994 var klageren også  

 forpligtet til at bære tøjet, og til i øvrigt at  

 være ren og velsoigneret.
Efter advokatens opfattelse var klageren  

 således kontraktligt forpligtet til at indkøbe uniform af  

 særligt udseende og af høj klasse.
Fradragsretten måtte  

 derfor følge af princippet om "den bundne anvendelse".
Uniformsudgiften kunne i den forbindelse ikke anses at opveje en  

 besparelse i almindelig beklædning.
Klagerens uniform var i  

 øvrigt specialfremstillet og væsentligt dyrere end sådant  

 tøj, som chauffører normalt anvendte.
Dette fremgik også  

 af skrivelse af 24. november 1997 fra beklædningsfirmaet.
Klageren og  

 de andre vognmænd måtte heller ikke anvende uniformen til privat  

 brug.
Denne havde således heller ikke værdi som privat  

 beklædning.
Heraf fremgik, at indkøb af uniform ikke indebar en  

 reduktion i anvendelsen af privat tøj uden for arbejdstiden.
Advokaten havde videre anført, at retspraksis på  

 området forekom ham noget vekslende gennem tiden.
Ifølge  

 ligningsvejledningen var der kun adgang til fradrag, hvis der var tale om  

 dyrere tøj end sædvanligt tøj.
Ved en udtalelse af 2.  

 september 1994, TfS 1994.642 havde Told- og Skattestyrelsen imidlertid ikke  

 stillet krav om, at tøjet var dyrere end sædvanligt, men blot om  

 at der var en konkret erhvervsmæssig begrundelse for afholdelsen af  

 udgiften til specialbeklædning.
I TfS 1995.746 Ø  

 vedrørende en korsanger, der deltog i koncerter, blev der lagt  

 vægt på, at denne var kontraktligt forpligtet til at bære  

 kjole og hvidt.
Der blev videre henvist til, at der var tale om en  

 anskaffelse, som folk ikke foretog i almindelighed.
Der syntes således  

 efter advokatens opfattelse at være sket en vis lempelse i  

 bedømmelsen ifølge praksis.
I klagerens tilfælde  

 efterlyste advokaten i øvrigt, hvem der ville købe  

 sådanne uniformer.
De havde ingen privat værdi.
Holdbarheden  

 varierede meget efter brugen, men det var slidstærkt tøj, der i  

 princippet kunne holde i 2 - 4 år.
Et eksemplar af uniformen havde  

 været forevist retten.
Endelig havde advokaten henvist til, at lighedsbetragtninger også  

 kunne tale for at indrømme klageren fradraget.
Den statslige  

 konkurrence fra Postvæsenet gjorde sig efter advokatens opfattelse  

 således stadigt mere gældende.
Advokaten havde i den forbindelse  

 henvist til en fremlagt Årsberetning fra Post Danmark.
Efter advokatens  

 opfattelse kunne der ikke være tvivl om, at Post Danmark blev  

 indrømmet fradrag for sine udgifter til uniform.
Når Post  

 Danmark havde adgang til fradrag, måtte klageren ud fra  

 lighedsprincipper have samme adgang til fradrag, hvis der skal kunne  

 eksistere en fair konkurrence.
Det måtte også anses for  

 vilkårligt, hvis en vognmand, der drev sin virksomhed i  

 anpartsselskabsform kunne få fradraget, men ikke klageren.
Told- og Skattestyrelsen havde indstillet, at skatteankenævnets  

 afgørelse blev stadfæstet.
I den forbindelse var henvist til, at  

 praksis i relation til beklædning gik ud på at der var tale om  

 private udgifter, også selvom der var tale om noget specielt  

 arbejdstøj.
I øvrigt var det kun merudgifterne til  

 anskaffelsen, der var fradragsberettigede.
Styrelsen havde ikke anset det  

 konkret anskaffede tøj for dyrere end sædvanligt tøj, og  

 det havde efter det oplyste en lang holdbarhed, og der blev i øvrigt  

 anskaffet mange uniformer af ens type.
Med de fremlagte fakturaer var det  

 derfor ikke godtgjort, at der havde været en merudgift ved anskaffelsen  

 af tøjet.
Efter Styrelsens opfattelse var der ikke sket en  

 tilsidesættelse af et lighedsprincip i relation til Post Danmark eller  

 andre vognmænd, der drev deres virksomhed i selskabsform, idet  

 bemærkedes, at der i nærværende sag var tale om en af  

 klageren personligt dreven virksomhed.
Landsskatteretten bemærkede, at Ligningsrådet ved cirk.  

 1988-57 ophævede anvisningerne vedrørende standardfradrag for  

 uniform/arbejdsdragt m. v., fordi der ikke kunne antages at være  

 merudgifter i forhold til almindeligt arbejdstøj.
Herefter måtte  

 det i det enkelte tilfælde godtgøres, at der konkret var afholdt  

 udgifter til arbejdstøj, der kunne berettige til fradrag for  

 merudgifter hertil.
I det foreliggende tilfælde var der anskaffet  

 arbejdstøj af et specielt design, men af en beskaffenhed nogenlunde  

 svarende til anden form for almindelig arbejdsbeklædning.
Det kunne  

 derfor ikke antages, at klageren havde afholdt udgifter, der oversteg  

 udgifterne til almindelig beklædning.
Det kunne ikke tillægges  

 særlig betydning, at klageren havde været kontraktligt forpligtet  

 til at købe uniformen, idet han ellers skulle have købt anden  

 nogenlunde tilsvarende beklædning.
Det blev derfor tiltrådt, at  

 den omhandlede udgift ikke kunne fradrages i medfør af  

 statsskattelovens § 6, litra a, og den påklagede ansættelse blev  

 stadfæstet.
