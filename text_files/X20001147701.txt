 Indklagede ophævede rådgivningsaftalen i utide begrundet med,  

 at aftalen var bristet vedrørende tid og pris.
Klageren gør gældende, at han har afleveret et hovedprojekt  

 og at han ikke er ansvarlig for overskridelsen af den økonomiske  

 ramme.
Derudover påstår klageren, at indklagedes opsigelse af  

 aftalen alene var principiel således at aftalen i realiteten er fortsat  

 og klageren har i medfør heraf krav på honorar herfor.
Voldgiftsretten lægger til grund, at klagerens projekt ikke opfyldte  

 de økonomiske rammer og at indklagede derfor havde ret til at bringe  

 aftalen til ophør.
Som følge heraf har klageren kun krav  

 på honorar for arbejde som han indtil ophøret har udført.  

 Denne betaling har klageren modtaget og har herefter alene krav på  

 betaling for det arbejde han efter aftalens ophør har udført i  

 samarbejde med konsulentfirmaet som overtog opgaven.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører ABR 89.
Under denne sag har klageren i henhold til ABR 89  

 begæret en voldgiftsret nedsat til afgørelse af klagerens tvist  

 med indklagede.
Voldgiftsretten er nedsat med voldgiftsdommerne, arkitekt  

 m.a.a.
Lars møller, civilingeniør Jens Wichmand  

 Jørgensen og landsdommer Arne Lyngesen, sidstnævnte som  

 voldgiftsrettens formand.
 Sagens tvist er, hvorvidt klageren har et økonomisk  

 krav på indklagede i forbindelse med, at en  

 totalrådgivningsaftale mellem parterne ophørte i utide.
 Klageren har påstået indklagede tilpligtet at  

 betale 223.375 kr. med procesrente af 83.906,25 kr. fra den 7. december 1996  

 og af restbeløbet fra den 17. juli 1997.
 Indklagede har påstået frifindelse,  

 subsidiært mod betaling af et efter voldgiftsrettens skøn  

 fastsat mindre beløb.
 Sagens nærmere omstændigheder:
Indklagedes asyl, hvis formål er at drive  

 virksomhed til fordel for børn og unge, ønskede at udvide  

 asylets eksisterende lokaler.
Klageren udarbejdede i maj 1995 et  

 programforslag, som indklagede fandt egnet.
I forbindelse med udarbejdelsen  

 af forslaget havde klageren møder med en mulig fremtidig  

 hovedentreprenør.
Under disse møder var det oplyst, at  

 byggeriets håndværkerudgifter ville være ca. 3,3 mio. kr.  

 ekskl. moms.
 Byggeriet skulle i sin helhed finansieres af offentlige  

 midler, og i september 1995 meddelte kommunen, at der for 1996 var afsat en  

 anlægsbevilling på 5 mio. kr. ekskl. moms.
 I november 1995 underskrev denne sags parter aftale,  

 hvorefter indklagede som bygherre antog klageren som totalrådgiver ved  

 byggeriets projektering og gennemførelse.
 I henhold til aftalen pkt. 8 er klagerens honorar fast og  

 svarende til 15 % af håndværkerudgifterne eller i alt 495.000  

 kr., hvortil kommer et tillæg på 55.000 kr. for det udarbejdede  

 programforslag.
 Det hedder endvidere under pkt. 8 i aftalen:
"Eventuelle særydelser (ingeniør)  

 honoreres i regning, jf. de "gamle" specialnormers punkt 3.2.3 med  

 et dækningsbidrag på 110 %. Rådgiverens timeløn  

 (arkitekt og landskabsarkitekt) i forbindelse med særydelser  

 udgør 475 kr. i timen ekskl. moms.
Særydelse honoreres kun, hvis  

 der er truffet forudgående skriftlig aftale herom, og hvis der er  

 opstillet budget for særhonorarets størrelse i det konkrete  

 tilfælde." Aftalens pkt. 14.1 er sålydende:
 "14.1 Standsning af opgaven:
Klienten kan opsige denne aftale, såfremt det af  

 rådgiveren opstillede budget overskrides, jf. bilag 2 til denne  

 aftale." Til aftalen er bl.a. knyttet 3 bilag.
Bilag 1 er en  

 tidsplan, hvoraf det bl.a. fremgår, at hovedprojekt skal være  

 færdig i uge 6/1996, at kontrakt med hovedentreprenør skal  

 være indgået i uge 11-12/1996, og at byggeriet skal være  

 afleveret i uge 40/1996. I bilag 2 er opstillet et budget, hvorefter udgiften  

 til hovedentreprenør er angivet til 3,3 mio. kr. ekskl. moms.  

 Ifølge bilag 3 ville klagerens samlede honorar på 550.000 kr.  

 blive udbetalt ratevis og under "forudsætning af, at overslag og  

 tidsplan overholdes ". Det fremgår af bilaget, at der i alt ville  

 blive udbetalt 297.050 kr. for arbejde indtil hovedprojektet, at  

 "færdigt hovedprojekt, godkendt af myndighederne (senest 1.  

 februar 1996)" ville medføre udbetaling af yderligere 53.700 kr.,  

 og at det efterfølgende arbejde ville medføre udbetaling af i  

 alt 199.250 kr.
I indklagedes referat af et byggemøde den 9.  

 november 1995, som ændret i referat af 13. december 1995 fremgår  

 det vedrørende "Hovedentreprenør" bl.a., at klageren  

 "foreslår, at vi indleder et samarbejde med den mulige  

 hovedentreprenør, som har fulgt tilblivelsen af programforslaget.  

 På nuværende tidspunkt beder vi ham udfærdige en  

 økonomisk vurdering og tidsramme.
Kan han ikke honorere kravene til  

 byggeriets udformning, økonomi og tidsplan, vil byggeriet kunne sendes  

 i udbud." Ingeniørprojekt med statiske beregninger blev  

 udarbejdet i marts-april 1996.
 Klageren udarbejdede forprojekt, dateret 10.april  

 1996.
I et byggemøde den 10. april 1996 fik klageren  

 fuldmagt til at søge om byggetilladelse.
Vedrørende tidsplanen  

 er i referatet bl.a. anført: "Vi følger ikke tidsplanen,  

 men ifølge rådgiver er det endnu muligt at blive færdig  

 til den aftalte tid." Ved skrivelse af 15. april 1996 ansøgte klageren om  

 byggetilladelse.
Ansøgningen var bl.a. vedlagt 14 hovedtegninger og 2  

 detailtegninger samt "bygningsbeskrivelse (forprojekt)" og  

 "bruttoarealoversigt (forprojekt)".
I et byggemøde den 20.april 1996 blev forprojektet  

 godkendt, og det blev vedtaget, at udbudsmaterialet af klageren skulle sendes  

 til den mulige hovedentreprenør.
Dette skete ved klageren udbudsbrev  

 af 26. april 1996. Med udbudsbrevet fulgte fællesbetingelser og  

 entreprisebeskrivelse på ca. 80 sider samt 14 hovedtegninger, 16  

 detailtegninger og ingeniørnotat med bilag.
Det fremgår af  

 udbudsbrevet, at kopi er tilsendt indklagede.
 Kommunen meddelte bygningstilladelse den 10. maj 1996.
Den 21. maj 1996 meddelte den mulige  

 hovedentreprenør sit tilbud til klageren.
Ifølge dette ville  

 hovedentreprisen koste ca. 5,3 mio. kr. ekskl. moms.
I et byggemøde den 22. maj 1996 blev tilbuddet  

 fremlagt.
Mulighederne for licitation skulle undersøges af klageren,  

 og klageren skulle for egen regning foretage besparende ændringer i  

 udbudsmaterialet m.m. til brug for byggeudvalgets næste møde.  

 Bestyrelsen udtrykte til referatet "dyb bekymring for sagens videre  

 forløb, da totalrådgiver tilsyneladende har svært ved at  

 overholde de indgåede aftaler både hvad så vidt angår  

 tidsplan som budget." På et byggemøde (nr. 7) den 30. maj 1996  

 fremlagde klageren beregninger til billiggørelse af byggeriet.  

 Beregningerne viste håndværkerudgifter på 3,7 mio. kr.  

 Udvalget konstaterede, at også denne udgift "langt  

 overskrider" det aftalte budget på 3,3 mio. kr.
Før endelig  

 stillingtagen til det nye forslag blev taget, ønskede udvalget  

 klagerens beregning af dato for aflevering af byggeriet.
Udvalget  

 konstaterede, at byggeriet var forsinket 12 uger.
 Ved skrivelse af 4. juni 1996 meddelte indklagede klageren  

 følgende:
"Byggesagen   aftale om teknisk rådgivning  

 og bistand Da forudsætninger i den mellem parterne den  

 15.11.1995 trufne rådgivningsaftale i henhold til referat af  

 byggemøde afholdt den 30.5.1996 er bristet på meget  

 væsentlige områder, nemlig pris og tid, ønsker bestyrelsen  

 principielt at aftalen med Dem ophæves uden yderligere varsel.
Der  

 henvises bl.a. til rådgivningsaftalens punkt 6 og 14.1.
 For at få bistand til løsning af de store  

 problemer bestyrelsen er blevet bragt i, har man truffet aftale med et  

 konsulentfirma om bistand i den udbuds- og kontraheringsfase, der stadig ikke  

 er gennemført indenfor det opstillede budget og tidsplan.
 Konsulentfirmaet anerkender imidlertid arkitektens projekt  

 som værende udmærket i sin grundide og har anbefalet bestyrelsen,  

 at man forsøger at finde en løsning på et fremtidig  

 samarbejde med arkitekten for at sikre en optimal løsning af de  

 problemer, de bristede forudsætninger har givet bestyrelsen.
Dette forudsætter imidlertid, at arkitekten  

 accepterer at indgå i et konstruktivt samarbejde med konsulentfirmaet  

 og at arkitekten underskriver en tillægsaftale til den oprindelige  

 aftale, der sikrer at arbejdsindsats og honorering er nøje  

 præciseret." Skrivelsen blev af parterne drøftet på et  

 møde den 5. juni 1996. På mødet underskrev klageren  

 skrivelsen under påtegningen: "Accepteret".
 I skrivelsen var nævnt det konsulentfirma, som  

 indklagede havde kontaktet med henblik på byggeriets  

 gennemførelse.
 I skrivelse af 6. juni 1996 fra klageren til den mulige  

 hovedentreprenør hedder det:
 "På vort møde i tirsdags aftalte vi, at  

 jeg skulle holde dig orienteret om sagens udvikling.
 Vedlagt fremsendes således kopi af referat af  

 byggeudvalgsmøde nr. 7 samt indklagedes brev af 4. juni til mig.
 Som det fremgår heraf, er jeg i den situation, at  

 jeg må annullere det modtagne underhåndstilbud.
 Endvidere er jeg principielt "sat af sagen",  

 hvis det omtalte konstruktive samarbejde med konsulentfirmaet ikke  

 "sikrer en optimal løsning".
Ligegyldigt udfaldet af ovenstående tiltag, har jeg  

 en økonomisk bet   på grund af vor fælles fejlvurdering  

 sidste forår   i et omfang, som jeg p.t. ikke kender størrelsen  

 på, eller konsekvenserne af." I juni 1996 fremsendte klageren forskelligt  

 tegningsmateriale til et firma.
Det er oplyst, at dette firma endte med at  

 meddele, at man ikke ønskede ar engagere sig i byggeriet.
 Den 25. juli 1996 fremsendte klageren til kommunen  

 forskelligt materiale, som kommunen havde stillet krav om i byggetilladelsen.  

 Kommunen har i en senere skrivelse oplyst, at man ikke havde  

 bemærkninger til det fremsendte.
 I august 1996 fremsendte klageren forskellige  

 prisoplysninger m.m. til indklagede og til andre, der var involveret i  

 byggeriet.
I skrivelse af 4. september 1996 fra indklagede til  

 klageren oplyses det, at kommunen den 29. august 1996 havde frigivet  

 anlægsbevillingen, og at byggeriet kunne begynde på grundlag af  

 en række indgåede fagentreprisekontrakter.
Skrivelsen slutter  

 således:
 "Den meget betydelige forsinkelse i forhold til  

 tidsplanen i den oprindelige rådgivningsaftale har imidlertid  

 påført byggesagen en lang række direkte og indirekte  

 ekstraomkostninger.
 Hertil kommer, at projektets udformning og omfang har  

 gjort det særdeles tids- og ressourcekrævende at forhandle og  

 indgå entreprenørkontrakter, der samlet lå indenfor den  

 godkendte anlægsbevilling for byggeriet.
Bestyrelsen er vidende om, at du har medvirket til at  

 besvare spørgsmål i forbindelse med tilbudsfasen.
Ligeledes vil  

 der i byggefasens videre forløb givet være  

 spørgsmål til projektet, som vil kræve afklaring.
Bestyrelsen er på denne baggrund indstillet på  

 at betale kr. 20.000 (ekskl. moms), når det af bygherrens konsulent  

 konstateres, at alle fornødne detailtegninger, beregninger og  

 beskrivelser etc. er tilgået indklagede.
Samtidig har bestyrelsen  

 accepteret, at konsulentfirmaet kan træffe direkte aftale med dig om  

 bistand i mindre omfang i byggefasen." Skrivelsens indhold blev drøftet på et  

 møde mellem parterne den 10. september 1996.
Ved byggeriets opstart afholdtes den 11. september 1996  

 første byggemøde.
Det fremgår heraf bl.a., at  

 fagentreprenørerne meddelte, at de manglede oplysninger om mål,  

 dimensioner og detaljer, samt at en af entreprenørerne forgæves  

 havde kontaktet klageren herom.
En ansat fra konsulentfirmaet anmodede  

 fagentreprenørerne om på ny at kontakte klageren  

 vedrørende de manglende detaljer.
 I skrivelse af 30. september 1996 konstaterede indklagede,  

 at klageren telefonisk den 24. september 1996 havde afslået indklagedes  

 tilbud i skrivelsen af 4. september, hvorfor tilbuddet var bortfaldet, og  

 indklagede forbeholdt sig at opgøre sit krav imod klageren i anledning  

 af forsinkelse og fordyrelse af byggeriet.
Ved skrivelse af 7. november 1996 opgjorde klagerens  

 advokat klagerens tidsforbrug vedrørende arbejde udført  

 "som konstruktiv samarbejde i kontraktsfasen" for tiden fra 4. juni  

 1996 til 1. september 1996 til 67 timer.
For så vidt angår  

 klagerens arbejde udført i september "på forventet  

 efterbevilling i forbindelse med byggeriets udførelse" blev dette  

 samtidig opgjort til 55 timer.
I skrivelsen blev krævet betaling af  

 83.906,25 kr., og der blev samtidig fremsat påkrav om renter.
 Klagerens advokat har i en skrivelse af 16. juni 1997  

 opgjort kravet svarende til påstanden i denne sag.
 Klageren har den 12. oktober 1997 nærmere opgjort  

 sit tidsforbrug for tiden efter den 4. juni 1996 til udgangen af september  

 1996. Til udgangen af august er det samlede tidsforbrug opgjort til 36 timer  

 og for september til 60 timer.
Ved skrivelse af 23. februar 1998 fremsendte indklagede  

 udkast til byggeregnskab til kommunen.
Det fremgår heraf bl.a., at de  

 samlede håndværkerudgifter blev ca. 4,3 mio. kr.
Der oplystes  

 samtidig, at andre udgifter herefter måtte søges betalt over  

 driftsregnskabet.
Den samlede byggeudgift blev opgjort til 5 mio. kr. ekskl.  

 moms.
 Det er oplyst, at indklagede i honorar til  

 konsulentfirmaet har betalt ca. 186.000 kr. ekskl. moms., og indklagede har  

 opgjort byggesagens samlede rådgiverudgifter til ca. 491.000 kr.
 Forklaringer:
Klager har forklaret bl.a., at han allerede fra  

 starten af projektet havde møder med den mulige  

 hovedentreprenør, som han har samarbejdet med igennem mange år.  

 På møderne fik han at vide, at håndværkerudgifterne  

 ville være 3,3 mio. kr.
Entreprenørens medarbejdere fik  

 løbende oplysninger om projektet.
Klageren havde ingen grund til at  

 nære mistanke til entreprenørens bedømmelse af  

 håndværkerudgifterne.
Forsinkelsen i begyndelsen af 1996 i  

 forhold til den aftalte tidsplan skyldtes, at indklagedes byggeudvalg var for  

 længe om at træffe de nødvendige beslutninger.
Klagerens  

 honorar i henhold til rådgivningsaftalens betalingsplan var ikke  

 ydelsesrelateret.
Klageren brugte langt de fleste arbejdstimer i begyndelsen  

 af projekteringen end svarende til de ratevise udbetalinger.
Efter  

 udarbejdelsen af forprojektet af 10. april blev entreprisebeskrivelsen  

 færdiggjort, tegninger ændret og materialet tilført  

 yderligere oplysninger.
Det projekt, som klageren sendte til den mulige  

 hovedentreprenør, var det i rådgivningsaftalen omhandlede  

 hovedprojekt.
Ved personlig henvendelse på bopælen hos en ved  

 indklagede ansat, afleverede klageren et eksemplar af hovedprojektet til  

 indklagedes brug.
Entreprenørens tilbud på 5,3 mio. kr. kom som  

 en fuldstændig overraskelse for klageren.
Han prøvede at  

 få et andet firma til at afgive tilbud som hovedentreprenør, men  

 dette firmas pris var på 3,7 mio. kr.
Ved indklagedes skrivelse af 4.  

 juni 1996 var han principielt afsat som totalrådgiver, men han skulle  

 bistå den nye bygherrerådgiver.
Han forstod skrivelsen  

 således, at totalrådgivningsaftalen og herunder betalingsplanen  

 fortsat var gældende, men at der skulle udfærdiges et  

 tillæg, i henhold til hvilket hans honorar for det fremtidige arbejde  

 nærmere skulle aftales.
Han har ikke selv søgt udfærdiget  

 sådan tillægsaftale.
Han var klar over, at han kunne være  

 blevet nødt til at omprojektere således, at projektet opfyldte  

 det aftalte budget.
Hvor meget arbejdstid, der ville være medgået  

 hertil, har han ikke været i stand til at anslå.
Klageren har  

 redegjort nærmere for det af ham i tiden derefter udførte  

 arbejde, således som dette er opgjort i klagerens skrivelse af 12.  

 oktober 1997. Det i hans advokats skrivelse af 7. november 1996 herom  

 anførte er fejlagtigt.
Klageren har bestridt, at han i forbindelse med  

 ophævelsen af rådgivningsaftalen eller senere skulle have  

 tilkendegivet, at han ville arbejde gratis for indklagede.
Han fakturerede  

 ikke straks raten vedrørende hovedprojektet over for indklagede, idet  

 en hos indklagede ansat havde sagt, at indklagede først ville have  

 hovedentreprenørens tilbud.
Senere afstod han fra at fakturere, da  

 indklagede tilkendegav, at man ville tilbageholde honoraret.
Hvis han  

 desuagtet havde faktureret, havde han selv skullet lægge momsen ud.
Da  

 han blev præsenteret for indklagedes skrivelse af 4. september, sagde  

 han straks, at beløbet var for lille.
Han krævede raten for  

 hovedprojektet udbetalt.
Han tilkendegav samtidig, at hvis han fik noget  

 beløb fra entreprenøren, ville dette blive fratrukket i hans  

 krav mod indklagede.
Det er ikke lykkes at få entreprenøren til  

 at betale.
Det arbejde, som han har udført efter 1. september, er  

 udført efter aftale med en hos indklagede ansat.
En hos indklagede ansat har forklaret, at bestyrelsen for  

 asylet ønskede antaget en totalrådgiver.
Blandt fire  

 interesserede valgte man to, der skulle udarbejde programforslag.
Forslag der  

 ikke blev fundet egnet, skulle ikke honoreres.
Vidnet har aldrig haft kontakt  

 med den mulige hovedentreprenør.
Vidnet lagde vægt på, at  

 indklagede kunne opsige totalrådgivningsaftalen, såfremt det af  

 rådgiveren opstillede budget blev overskredet.
Vidnet fastholdt derfor,  

 at der i parternes aftale skulle være en bestemmelse herom.
Tidspunktet  

 for byggeriets aflevering var fastsat af kommunen, der finansierede  

 byggeriet.
Afleveringstidspunktet skulle derfor overholdes.
Den øvrige  

 del af tidsplanen beroede på klagerens vurdering.
Vidnet havde ingen  

 indflydelse på, hvordan klagerens honorar skulle fordeles på de  

 enkelte rater.
Vidnet bestrider, at indklagede har forsinket projektet.
Da  

 forprojektet af 10. april 1996 var godkendt af bestyrelsen, afleverede  

 klageren straks faktura vedrørende betaling af den dertil  

 hørende rate.
Omkring den 25. april afleverede klageren et sæt  

 tegninger til vidnet.
Vidnet mener, at det var et revideret forprojekt.  

 Vidnet har ikke gennemgået tegningerne nøjere.
Han lagde dem i  

 indklagedes byggesagsmappe.
Vidnet erindrer ikke, hvorvidt han har modtaget  

 ingeniørnotatet og entreprisebeskrivelsen.
Det kom fuldstændig  

 overraskende for vidnet, at håndværkerudgifterne af  

 entreprenøren blev beregnet til 5,3 mio. kr.
Da klageren fremkom med  

 et forslag på 3,7 mio. kr., var bestyrelsen velvilligt indstillet, hvis  

 klageren kunne love arbejdet færdigt til tiden.
Det viste sig, at  

 heller ikke dette beløb kunne holde.
Vidnet spurgte en bekendt, om han  

 kunne løse opgaven for dem.
Vidnet, klageren og to andre var til stede  

 på mødet den 5. juni 1996, hvor rådgivningsaftalen blev  

 ophævet i henhold til rådgivningsaftalens pkt. 14.1. Parterne var  

 enige om, at fortsat samarbejde krævede en tillægsaftale.
De  

 drøftede også omprojektering, men dette ville medføre et  

 betydeligt arbejde for klageren og være tidsmæssigt umuligt for  

 klageren at tilendebringe således, at byggeriet kunne afleveres  

 på den af kommunen fastsatte dato.
De prøvede derfor  

 først mindre omprojekteringer, men dette lykkedes ikke, idet en mulig  

 anden hovedentreprenør ikke kunne påtage sig opgaven.
På  

 mødet drøftede klageren og en ansat fra konsulentfirmaet deres  

 fremtidige samarbejde.
Vidnet har forstået, at klageren var tilfreds  

 med mødet og derfor skrev under.
Klageren var glad for, at der ikke  

 blev stillet krav om omprojektering.
I den følgende tid indtil  

 udgangen af august var vidnet klar over, at klageren udførte  

 arbejdsopgaver efter aftale med lederen af asylet og den ansatte i  

 konsulentfirmaet.
Vidnet har ikke fået noget krav fra klageren om  

 betaling af honorarraten for hovedprojekt.
Vidnet har heller ikke fra klager  

 modtaget et sådan projekt.
Lederen af asylet og den ansatte fra  

 konsulentfirmaet fik i løbet af sommeren aftalt de nødvendige  

 fagentrepriser, og i slutningen af august godkendte kommunen kontrakterne.
En  

 ansat i konsulentfirmaet sagde, at der ikke kunne bygges efter klagerens  

 materiale, og at der var brug for yderligere arkitektbistand.
Skrivelsen af  

 4. september 1996 var udtryk for, at indklagede anerkendte klagerens arbejde  

 i løbet af sommeren med et beløb på 20.000 kr. ekskl.  

 moms.
For arbejde derefter skulle der indgås særlig aftale.  

 Klageren sagde, at 20.000 kr. var for lidt, og at han ville tale med sin  

 rådgiver derom.
Den 24. september meddelte klageren telefonisk, at han  

 ville have 100.000 kr. samt overtage byggestyringen i stedet for den ansatte  

 fra konsulentfirmaet.
Herefter sluttede samarbejdet.
Vidnet ved, at den  

 ansatte fra konsulentfirmaet har antaget en arkitekt til at udfærdige  

 det manglende.
Når det lykkedes at holde prisen på byggeriet  

 inden for den af kommunen fastlagte bevilling, skyldes det, at de beskar  

 projektet, valgte at lade dette udføre i fagentreprise, og at lederen  

 af asylet gjorde et stort arbejde for at få det praktiske til at  

 fungere.
Lederen af asylet har forklaret bl.a., at han er uddannet  

 som smed og fritidspædagog.
Han er leder af asylet.
Han har været  

 med til byggemøderne og modtaget det reviderede forprojekt, men ikke  

 noget hovedprojekt.
De tegninger, der ligger i asylets byggemappe, er ikke et  

 hovedprojekt.
Skrivelsen af 4. juni var en fyrreseddel til klageren.
Man  

 drøftede på mødet den 5. juni, hvorvidt klageren skulle  

 omprojektere.
Klageren fortalte da, at han hverken havde råd eller tid  

 til dette og ville gå fallit, hvis det blev krævet.
Klageren  

 ville i stedet hjælpe med at indhente priser, således at  

 projektet kunne gennemføres.
Klageren sagde, at han havde et  

 erstatningskrav mod den tidligere omtalte mulige hovedentreprenør.  

 Klageren nævnte ikke, at han havde afleveret et hovedprojekt, og han  

 fremsatte ikke krav om betaling af den hertil hørende honorarrate.
I  

 forbindelse med mødet gik klageren og den ansatte fra konsulentfirmaet  

 i enrum, hvor de drøftede deres eventuelle fremtidige samarbejde.  

 Vidnet kender mange håndværkere i lokalområdet, og sammen  

 med den ansatte i konsulentfirmaet fandt de frem til håndværkere,  

 der kunne udføre byggeriet i fagentreprise.
Klageren arbejdede  

 positivt med på de opgaver, som han i tiden derefter blev anmodet om at  

 løse.
Vidnet og klageren har ikke drøftet  

 honorarspørgsmålet.
På mødet den 10. september  

 drøftede vidnet, en hos indklagede ansat og klageren indholdet af  

 indklagedes brev af 4. september 1996. Klageren sagde, at 20.000 kr. ikke var  

 nok, og at han ville drøfte sagen med sin rådgiver.
Klageren  

 sagde også, at indtil han havde besluttet sig, ville han arbejde  

 på gentlemanvilkår.
Det blev ikke på dette møde  

 drøftet, hvorvidt raten vedrørende hovedprojektet skulle  

 betales.
Det blev nævnt, at håndværkerne fortsat manglede  

 tegninger, og klageren sagde, at det ville tage ham et par dage at fremkomme  

 med disse.
Den 24. september 1996 meddelte klageren telefonisk vidnet, at han  

 havde besluttet sig.
Han krævede 100.000 kr. og den ansatte fra  

 konsulentfirmaet afskediget.
Vidnet har fået en tidligere kollega til  

 at lave nogle nødvendige ændringer af nogle af klagerens  

 tegninger.
Hertil kommer, at der manglede detailtegninger vedrørende  

 sammenbygningen mellem facade og glastag.
Vidnet ved, at  

 betonentreprenøren har "tigget" klageren om yderligere  

 tegninger.
Der manglede endvidere tegninger vedrørende VVS-arbejder og  

 statiske beregninger.
Også vedrørende gitterspærene var  

 der problemer.
Da der fortsat mangler bl.a. beregninger, har kommunen endnu  

 ikke udstedt ibrugtagningstilladelse.
Da byggeriet ikke var færdigt til  

 tiden, har asylet haft udgifter bl.a. til leje af skurvogne, som  

 børnene midlertidigt måtte opholde sig i.
En ansat fra konsulentfirmaet har forklaret bl.a., at han  

 er uddannet ingeniør og kendt med entreprenørbranchen.
Efter  

 sin pensionering er han blevet bygherrerådgiver.
Han havde på sin  

 daværende arbejdsplads af den hos indklagede ansatte hørt om  

 projektet.
I forsommeren 1996 fik han at vide, at det gik dårligt med  

 projektet.
Han blev bedt om at være asylet behjælpelig, og han  

 var med til at affatte skrivelsen af 4. juni 1996. Han var også med til  

 mødet den 5. juni.
Klageren var indforstået med skrivelsens  

 indhold, og herefter var "tavlen vasket ren" i forhold til  

 klageren.
Omtalen af en tillægsaftale var kun en mulighed, hvis man  

 kunne blive enig derom.
Klageren nævnte intet om et erstatningskrav.  

 Klageren ville gerne hjælpe og tilbød dette uden at stille krav  

 om honorar.
Vidnet erindrer ikke, at der overhovedet blev talt om penge  

 på dette møde.
Vidnet og klageren spurgte et  

 entreprenørfirma om dette firma ville påtage sig opgaven.  

 Firmaet meddelte senere, at det ønskede de ikke.
I løbet af  

 sommeren deltog klageren i arbejdet med at forklare sit projekt over for  

 fagentreprenørerne.
Dette var ikke en opfølgning på  

 projektet, men nødvendigt med henblik på  

 fagentreprenørernes afgivelse af tilbud.
Entreprisen blev  

 gennemført, navnlig fordi lederen af asylet kendte en del  

 håndværkere.
Det fremgik af håndværkernes udtalelser,  

 at der bestemt ikke var det tilstrækkelige antal tegninger.
Bl.a. gav  

 tagkassetterne anledning til problemer.
En arkitekt har lavet yderligere  

 tegninger.
Dette var omkring den 1. oktober.
Vidnet har ikke set noget fra  

 klagerens hånd, der kunne betegnes som hovedprojekt.  

 Ingeniørnotat har vidnet først set på et sent  

 tidspunkt.
Det er endvidere oplyst, at der er foretaget kontrol af de  

 statiske beregninger samt at der selvstændigt er foretaget enkelte  

 beregninger vedrørende radiatorer.
Det er endvidere sikret, at  

 beregningerne var korrekt gengivet i entreprisebeskrivelsen.
 Parternes procedure:
Klageren har opgjort sit krav principalt til det i  

 kontrakten fastsatte honorar på 495.000 kr. (ekskl. 55.000 kr. for  

 programforslaget) med fradrag af 15 % eller 74.250 kr.
Fradraget svarer til  

 det arbejde med projektopfølgning, byggestyring og tilsyn, som  

 klageren ikke fik lejlighed til at udføre.
I forskelsbeløbet  

 420.750 kr. fragår de betalte rater med 242.050 kr., hvorefter  

 restbeløbet med tillæg af moms er det i påstanden  

 anførte beløb på 223.375 kr.
Subsidiært har klageren opgjort sit krav som  

 forskellen mellem det samlede udførte arbejde og de samlede udbetalte  

 rater på 297.050 kr.
Det samlede udførte arbejde består  

 dels af udgift til fremmed arbejde (ingeniør) med i alt 130.646,25 kr.  

 dels klagerens samlede tidsforbrug på 781 timer á 475 kr. eller  

 370.975 kr.
Klagerens tidsforbrug er opgjort til summen af 130 timer  

 vedrørende byggeprogrammet, 555 timer vedrørende forprojekt og  

 hovedprojekt m.v. samt 96 timer i henhold til klagers opgørelse af 12.  

 oktober 1996. Denne beregning medfører et krav inkl. moms på  

 255.714,18 kr., hvilket krav klageren har begrænset svarende til  

 påstanden.
Klageren har nærmere bl.a. anført, at han har  

 afleveret et hovedprojekt.
Den mulige entreprenør manglede ikke  

 materiale for at kunne afgive tilbud.
Indklagede har ikke dokumenteret, at de  

 har måttet fremskaffe yderligere tegningsmateriale.
Klageren var ikke  

 ansvarlig for overskridelsen af den økonomiske ramme for byggeriet.  

 Indklagede har ikke ønsket omprojektering.
Projektet er i det hele  

 opført i henhold til klagerens tegninger.
Der findes i kommunens  

 byggesag ikke andet materiale end det, som klageren har udarbejdet.
Da  

 kontrakten ikke tager stilling til opgørelsen af parternes  

 mellemværende i den konkrete situation, må der foretages en  

 stadeopgørelse pr. månedsskiftet september/oktober 1996.  

 Indklagedes opsigelse af rådgivningsaftalen var kun  

 "principiel". I realiteten er aftalen fortsat således, at  

 klager har krav på honorar i overensstemmelse hermed kun med fradrag  

 for den del af rådgivningen, som klageren ikke fik lejlighed til at  

 udføre.
Indklagede har ikke bevist, at klager skulle have tilbudt at  

 arbejde gratis.
Indklagede har til støtte for sine påstande  

 gjort gældende, at rådgivningsaftalen med rette er bragt til  

 ophør.
Klageren har ikke afleveret et hovedprojekt.
Det manglende  

 hovedprojekt bekræftes også af, at klageren ikke har fremsendt  

 faktura herpå, således som han ellers hver gang gjorde, når  

 der var mulighed derfor.
Den hos indklagede ansatte har ikke i april  

 tilkendegivet, at man ikke ville betale mere til klageren.
Den 5. juni 1996  

 havde indklagede ret til at kræve byggeriet omprojekteret af klageren.  

 Det arbejde dette ville have påført klageren, havde været  

 betydeligt og vederlagsfrit.
Derfor stod klageren sig ved vederlagsfrit blot  

 at stå til rådighed for klageren i de næste par  

 måneder.
Ingen af parterne fandt herefter anledning til straks at  

 søge en tillægsaftale om honorar udarbejdet.
Hertil kommer, at  

 klageren har afleveret 2 forskellige timeopgørelser for perioden  

 indtil begyndelsen af september 1996. Herefter kan det ikke antages, at  

 indklagede er klageren noget beløb skyldig for arbejde i denne  

 periode.
For tiden efter skrivelsen af 4. september 1996 var det for begge  

 parter evident, at klagerens eventuelle fortsatte arbejde var ganske uden  

 honoraraftale.
 Voldgiftsretten udtaler:
 Det af klageren udfærdigede projekt opfyldte end  

 ikke tilnærmelsesvis de aftalte økonomiske rammer, og indklagede  

 var derfor berettiget til at bringe rådgivningsaftalen til  

 ophør, således som det skete ved skrivelsen af 4. juni 1996.
 Klageren har herefter for denne rådgivning kun krav  

 på honorar i henhold til aftalen for det arbejde, som han indtil  

 ophøret har udført.
Uden sikre holdepunkter for andet må voldgiftsretten  

 lægge til grund, at fordelingen af klagerens honorar på de  

 enkelte rater i det væsentlige var fastsat således, at raterne  

 svarede til det indtil da udførte arbejde.
Der er derfor ikke grundlag  

 for at fastslå, at klageren har krav på yderligere honorar i  

 henhold til aftalen end svarende til de rater, som var forfaldne, da aftalen  

 blev bragt til ophør.
Da rådgivningsaftalen ophørte, var der  

 opnået byggetilladelse og underhåndstilbud fra  

 hovedentreprenør.
Det materiale, som klageren havde udarbejdet til  

 brug herfor, bestod i tegninger, udbudsbetingelser og entreprisebeskrivelse  

 alt med en sådan detaljeringsgrad, at det   som af parterne forudsat  

 ved rådgivningsaftalens indgåelse   var muligt for en  

 hovedentreprenør at afgive tilbud.
Det udarbejdede materiale må  

 derfor anses som værende det, der af parterne i  

 rådgivningsaftalens bilag 3, pkt. 4 er omtalt som "færdigt  

 hovedprojekt". Kopi af det udarbejdede er ifølge klagerens  

 udbudsbrev af 26. april 1996 tilsendt indklagedes bestyrelse ved dennes  

 ansatte.
Det er uden betydning, at indklagedes bestyrelse ikke da tog  

 stilling til, hvorvidt materialet var et hovedprojekt, og det er uden  

 betydning, at klageren ikke samtidig har faktureret sit honorar for  

 hovedprojektet.
Det yderligere tegningsarbejde m.v., der resterede, må  

 antages at være omfattet af arbejdet vedrørende  

 "projektopfølgning", som omhandlet i  

 rådgivningsaftalens bilag 3, pkt. 6. Som følge af det  

 anførte har klageren krav på betaling af honorarraten  

 vedrørende hovedprojektet på 53.700 kr. ekskl. moms.
 Efter ordlyden af indklagedes skrivelse af 4. juni 1996  

 lægges det til grund, at begge parter på dette tidspunkt var af  

 den opfattelse, at der tilkom klageren honorar for det arbejde, som han siden  

 udførte i samarbejde med konsulentfirmaet.
På mødet den 10. september 1996  

 drøftedes indklagedes honorartilbud af 4. september.
Indklagede  

 accepterede, at klageren ikke straks tog stilling til dette tilbud.
Det er  

 ikke bevist, at klageren tilbød at fortsætte samarbejdet uden  

 vederlag, eller at indklagede stillede krav herom.
Parterne har redegjort for det af klageren efter den 5.  

 juni udførte arbejde, og voldgiftsretten finder på grundlag  

 heraf i det væsentlige at kunne lægge klagerens  

 tidsopgørelse af 12. oktober 1997 til grund.
I tidsopgørelsen  

 bør der dog ske fradrag for mødet den 5. juni 1996, for  

 møderne fra og med den 24. september 1996, hvor klageren meddelte  

 afslag på indklagedes honorartilbud, ligesom der efter sagens skiftende  

 oplysninger om den korrekte tidsopgørelse må finde et  

 yderligere, mindre fradrag sted.
 Herefter , og da honoraret for klagerens arbejde passende  

 kan beregnes med udgangspunkt i klagerens timetakst på 475 kr. ekskl.  

 moms., jf. rådgivningsaftalens oplysning herom, fastsætter  

 voldgiftsretten klagerens samlede tilgodehavende inkl. raten  

 vedrørende hovedprojekt til 90.000 kr. med tillæg af moms eller  

 i alt 112.500 kr. og med renter som påstået.
 Ingen af parterne skal betale sagsomkostninger til den  

 anden part.
 Voldgiftsrettens omkostninger skal betales med halvdelen  

 af hver af parterne.
 THI BESTEMMES:
 Inden 14 dage fra modtagelsen af denne kendelse skal  

 indklagede betale 112.500 kr. med procesrente fra den 7. december 1996 af  

 83.906,25 kr. og fra den 17. juli 1997 af restbeløbet.
 Ingen af parterne skal betale sagsomkostninger til den  

 anden part.
 Inden 14 dage efter opgørelse og påkrav fra  

 Voldgiftsnævnet for Bygge- og Anlægsvirksomhed skal parterne hver  

 betale halvdelen af voldgiftsrettens omkostninger.
