Bekendtgørelse om ændring af bekendtgørelse om kosmetisk behandling § 1 I bekendtgørelse nr. 834 af 27. juni 2014 om kosmetisk behandling, som ændret ved bekendtgørelse nr. 1503 af 2. december 2016, foretages følgende ændringer:
 1. I § 4 indsættes som nr. 26:
»26) Fjernelse af tatovering ved anvendelse af metoder, der ikke er laser: Dermato-venerologi eller plastikkirurgi.« 2. § 34, stk. 1, affattes således:
»Ved større kosmetiske behandlinger, herunder operative indgreb i bryster, operative løft af mave og fedtsugning, samt ved fjernelse af tatovering ved anvendelse af metoder, der ikke er laser, skal patienten have en uges betænkningstid fra den mundtlige information er modtaget, til samtykke indhentes.« § 2 Bekendtgørelsen træder i kraft den 25. marts 2019.
