 1. I forbindelse med gennemgangen af  

 kriminalforsorgens personalenormativer aftalte direktoratet i december 1984  

 med Dansk fængselsforbund, at det samlede timeforbrug i arresthusene skulle  

 tilrettelægges inden for et normativ på 617 stillinger.
Den nærmere udmøntning af denne aftale har været overvejet i en  

 arbejdsgruppe.
Arbejdsgruppens indstilling af 21. juni 1985 vedrørende  

 opsynspersonalets timeforbrug i arresthusene har været forelagt  

 tjenestestederne til udtalelse og er blevet drøftet med  

 politimesterforeningen.
 2. Direktoratet for kriminalforsorgen har på denne  

 baggrund den 11. november 1985 indgået vedlagte aftale med Dansk  

 fængselsforbund vedrørende det samlede timeforbrug for opsyns- og  

 værkmesterpersonale i arresthusene.
 Til aftalen er knyttet et protokollat, hvoraf det fremgår, at direktoratet  

 efter indstilling fra Dansk fængselsforbund vil nedsætte en arbejdsgruppe,  

 der bl.a. skal analysere mulighederne for helt eller delvis at flytte de  

 såkaldte variable timer fra personalenormativet i arresthusene til nogle  

 enkelte anstalter, således at disse anstalter får ansvaret for  

 administrationen af de pågældende timer til afløsning i arresthusene.
 Politimesterforeningen og inspektørforeningen er orienteret om disse  

 overvejelser og vil sammen med Dansk fængselsforbund blive repræsenteret i en  

 sådan arbejdsgruppe.
 3. Det er forudsat, at det aktivitetsniveau, der blev  

 fastsat i december måned 1983 i forhold til det øvrige retssystem, ikke kan  

 ændres uden forudgående forhandling imellem den berørte myndighed, den  

 forhandlingsberettigede organisation og direktoratet.
 Det er endvidere forudsat, at alle arresthuse med den aftalte  

 postbesættelse fortsat kan huse alle kategorier af indsatte, ligesom en  

 nedsættelse af serviceniveauet overfor de indsatte ikke må ske uden  

 forudgående aftale med direktoratet.
4. I arresthusene i Fåborg, Grenå og Nykøbing Sj.  

 nedsættes personalenormativet fra 11 til 10 stillinger.
Ved denne  

 normativændring er det forudsat, at arrestforvarerne indgår i den daglige  

 tjeneste for derved at sikre, at princippet om 2 medarbejdere i hver tur  

 fastholdes.
De derved opståede ledige stillinger tilføres Endvidere nedsættes personalenormativet i arresthuset i Slagelse med 1/2  

 stilling, der tilføres arresthuset i Holbæk.
 De pågældende normativændringer gennemføres med virkning fra den 21.  

 december 1985.
5. I de arresthuse, hvor der ikke er heldagsstilinger,  

 afløses arrestforvareren under ferie med ialt 100 timer.
Afløsningen  

 tilrettelægges ved, at der i ferieperioden på tjenesteplanen placeres 1  

 heldagstjeneste henholdsvis 2 og 3 dage ugentlig.
 I arresthuse med mindst 1 heldagsstilling afløses arrestforvareren og  

 dennes afløser under ferie med hver 100 timer.
 Ændringen gennemføres med virkning fra den 21. december 1985.
 6. Der skal ikke afløses på heldagsstillingers første  

 sygedag.
 Ændringen gennemføres med virkning fra den 21. november 1985.
 7. For så vidt angår personale, der i henhold til  

 aftalens overgangsbestemmelser pkt. 1, har mere end 44 timer noteret på  

 lønordre 9 B i kolonnerne 10-13 og ønsker timerne udbetalt, skal der sendes  

 en kopi af lønordre 11/85 til Tjenestetidskonsulentens kontor samtidig med,  

 at lønordren sendes til indtastning i løn- og regnskabskontoret.
 De timer, der ikke ønskes udbetalt for kolonne 10-12, noteres i kolonne  

 14, 4. linie.
 Procenttimer fra kolonne 11 noteres i kolonne 13.
 8. Direktoratet vil snarest udsende de enkelte  

 arresthuses samlede timeforbrug og normativ for perioden 21. december 1985  

 til 20. december 1986.
I forbindelse hermed vil arrestforvarerne og tjenestelisteførerne  

 regionsvis blive indkaldt til et en-dags-informationsmøde, hvor aftalen og  

 øvrige ændringer, der har betydning for tjenestetilrettelæggelsen, vil blive  

 gennemgået.
Til brug ved dette møde vedlægges nogle eksempler på anvendelse  

 af blanke dage sammenholdt med kompensationstid (H-dage og N-dage).
 9. Arrestinspektøren er underrettet ved særskilt  

 skrivelse.
