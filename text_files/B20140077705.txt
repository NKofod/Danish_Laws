Bekendtgørelse om ændring af bekendtgørelse om behandlingen af hittegods § 1 I bekendtgørelse nr. 1308 af 18. december 2012 om behandlingen af hittegods foretages følgende ændringer:
 1. Indledningen affattes således:
»I medfør af § 7, stk. 2, og § 7 a, stk. 2, i lov om hittegods, jf. lovbekendtgørelse nr. 733 af 9. juli 2009, som ændret ved lov nr. 1245 af 18. december 2012 og lov nr. 736 af 25. juni 2014, fastsættes:« 2. Efter § 3 indsættes:
»§ 3 a.
En auktionsleder eller udbyder af en offentligt tilgængelig internetauktion kan efter aftale med politiet udbetale det beløb, som efter lov om hittegods § 7, stk. 1, tilfalder finderen af genstanden, efter bortsalg af en genstand i medfør af § 4, stk. 1, i lov om hittegods.
Stk. 2. Bortsælges hittegodset til en forbruger ved en offentligt tilgængelig internetauktion, således at salget er omfattet af reglerne om fortrydelsesret i lov nr. 1457 af 17. december 2013 om forbrugeraftaler, kan udbetaling til finderen af beløbet efter stk. 1 tidligst ske efter udløbet af fortrydelsesfristen i § 19 i lov nr. 1457 af 17. december 2013 om forbrugeraftaler.« § 2 Bekendtgørelsen træder i kraft den 1. juli 2014.
