Fremsat den 15. december 2000 af  

 socialministeren (Henrik Dam Kristensen) Forslag til Lov om fleksydelse Kapitel 1 Formål § 1. Formålet med loven er at give personer, som er  

 visiteret til et fleksjob, mulighed for fra det 60. år at modtage  

 fleksydelse med henblik på at trække sig tilbage fra  

 arbejdsmarkedet.
Kapitel 2 Betingelser for ret til fleksydelse Almindelige betingelser § 2. Retten til fleksydelse er betinget af, at  

 modtageren:
1)	er fyldt 60 år, 2)	før overgang til fleksydelse er visiteret til fleksjob, jf.  

 kap. 7 i lov om aktiv socialpolitik, 3)	betaler fleksydelsesbidrag, 4)	har indbetalt fleksydelsesbidrag, eller været medlem af en  

 anerkendt arbejdsløshedskasse og har indbetalt efterlønsbidrag,  

 i sammenlagt mindst 25 år inden for de sidste 30 år, 5)	har fået indberettet værdien af pensionsformuen, jf.  

 § 18, og 6)	har bopæl her i riget eller i et andet  

 EU/EØS-land.
 Stk. 2. Perioder med medlemsskab af en anerkendt  

 arbejdsløshedskasse før 1. april 1999 medregnes ved  

 opgørelsen af optjeningstiden efter stk. 1, nr. 4.
 Stk. 3. Personer, der tidligere har indbetalt  

 efterlønsbidrag og som i de 12 måneder der ligger umiddelbart  

 forud for den første visitation til fleksydelsesordningen, ikke har  

 optjent anciennitet i efterlønsordningen, får medregnet den  

 manglende optjeningstid ved opgørelsen efter stk. 1, nr. 4.
 Stk. 4. Socialministeren fastsætter regler om  

 dispensation fra betingelserne i stk. 1, nr. 4.
 § 3. Socialministeren kan fastsætte regler om udbetaling  

 af fleksydelse til personer med bopæl eller ophold i lande, som ikke er  

 nævnt i § 2, stk. 1, nr. 6.
Tilmelding og udmeldelse § 4. Kommunen har pligt til at meddele Socialministeriet, at  

 den har visiteret en borger til fleksjob.
Meddelelsen skal ske inden 2 uger  

 efter visitationen.
Stk. 2. Tilmelding til fleksydelsesordningen sker ved  

 kommunens meddelelse til Socialministeriet.
Socialministeriet orienterer  

 borgeren om tilmelding og om muligheden for udmeldelse.
 Stk. 3. Tilmeldingen har virkning fra den første i  

 måneden, efter at visitation til fleksjob er sket.
Stk. 4. En person, der er visiteret til fleksjob, kan  

 tilmelde sig ved skriftlig henvendelse til Socialministeriet.
Tilmeldingen  

 har virkning fra den første i måneden, efter at  

 Socialministeriet har modtaget henvendelsen.
§ 5. Borgeren skal skriftligt meddele  

 Socialministeriet, hvis denne vil melde sig ud af ordningen eller ikke  

 ønsker tilmelding.
Udmeldelsen har virkning fra den 1. i  

 måneden, efter at Socialministeriet har modtaget den skriftlige  

 meddelelse.
§ 6. Socialministeren fastsætter regler om tilmelding og  

 udmeldelse Fleksydelsesbidrag § 7. Socialministeriet opkræver fleksydelsesbidrag af  

 alle, der er tilmeldt ordningen, og er fyldt 30 år.
 Stk. 2. Det er en betingelse, at personen er visiteret  

 til fleksjob.
 § 8. Fleksydelsesbidraget udgør på årsbasis  

 et beløb, der svarer til 7 gange det beløb, der efter lov om  

 dagpenge ved sygdom eller fødsel højest kan ydes pr. dag.
§ 9. Undlader en tilmeldt at indbetale fleksydelsesbidrag til  

 det tidspunkt, socialministeren har fastsat, skal Socialministeriet  

 skriftligt erindre den pågældende om restancen og samtidigt  

 oplyse, at undladelse af at betale det skyldige bidrag vil medføre, at  

 den tilmeldte vil blive anset for udmeldt af fleksydelsesordningen, hvis  

 bidraget ikke er betalt inden 3 uger.
Socialministeriet skal skriftligt  

 underrette den tilmeldte, når pågældende udmeldes.
 Stk. 2. Hvis det skyldige fleksydelsesbidrag samt senere  

 forfaldent bidrag betales senest 4 uger efter, at den tilmeldte er blevet  

 skriftligt underrettet om, at denne er udmeldt, ophæves  

 udmeldelsen.
 Stk. 3. Forfaldent fleksydelsesbidrag kan tilbageholdes i  

 Socialministeriets udbetaling af fleksydelse.
 § 10. Socialministeren fastsætter regler om  

 bidragsbetalingen, herunder regler om restancegebyr.
ATP-bidrag § 11. Personer, der modtager fleksydelse, kan frivilligt  

 indbetale ATP-bidrag, jf. § 2 b i lov om Arbejdsmarkedets  

 Tillægspension.
§ 12. ATP-bidraget udgør det bidrag, som er fastsat  

 efter § 15, stk. 1 og § 2 b i lov om Arbejdsmarkedets  

 Tillægspension, jf. dog § 13, stk. 1, 2. pkt.
Bestyrelsen  

 for Arbejdsmarkedets Tillægspension beregner størrelsen af  

 bidraget for hver time, der udbetales fleksydelse for.
§ 13. Modtageren af fleksydelse betaler halvdelen af bidraget,  

 mens den anden halvdel betales af Socialministeriet.
Hver bidragsandel for en  

 måned nedrundes til nærmeste hele kronebeløb.
 Stk. 2. Socialministeriet fratrækker  

 månedligt modtagerens bidrag i fleksydelsen med henblik på  

 indbetaling til Arbejdsmarkedets Tillægspension.
 § 14. Efter indstilling fra bestyrelsen for Arbejdsmarkedets  

 Tillægspension fastsætter socialministeren regler om betaling af  

 ATP-bidrag, herunder betingelser for ophør af bidragsbetaling.
Kapitel 3 Overgang § 15. Overgang til fleksydelse kan ske for personer, der er  

 visiteret til et fleksjob.
Stk. 2. Fleksydelse ydes efter skriftlig ansøgning, som  

 skal indgives til Socialministeriet.
Fleksydelse udbetales månedsvis  

 bagud fra den 1. i måneden efter, at der er ansøgt om  

 fleksydelse, og at lovens betingelser er opfyldt.
 Stk. 3. Socialministeren fastsætter regler om overgang  

 til fleksydelse herunder om, at en person kan overgå til fleksydelse,  

 selv om der ikke er sket en indberetning af værdien af pensionsformuen,  

 jf. § 18.
Stk. 4. En person, der modtager ydelser efter lov om social  

 pension eller tilsvarende udenlandsk lovgivning, kan ikke samtidig modtage  

 fleksydelse.
Personen kan dog modtage invaliditetsydelse samtidig med  

 fleksydelse.
§ 16. Socialministeriet skal som hovedregel træffe  

 afgørelse om tilkendelse af fleksydelse senest 5 uger efter  

 tidspunktet for modtagelsen af ansøgningen.
Kan afgørelsen i  

 særlige tilfælde ikke træffes, inden der er forløbet  

 5 uger, skal ansøgeren have en nærmere redegørelse for,  

 hvad der er årsag til den forlængede sagsbehandlingstid og  

 meddelelse om, hvornår sagen forventes afgjort.
Kapitel 4 Beregning Fleksydelsens størrelse § 17. Fleksydelsen udgør årligt et beløb,  

 der svarer til 91 pct. af dagpengenes højeste beløb beregnet  

 på årsbasis, jf. lov om dagpenge ved sygdom eller  

 fødsel.
 Stk. 2. Fleksydelsen efter stk. 1 kan højest  

 udgøre et beløb, der svarer til, hvad pågældende i  

 gennemsnit har modtaget i fleksjob, ledighedsydelse eller den særlige  

 ydelse efter § 74 f i lov om aktiv socialpolitik i de forudgående 12  

 måneder.
 Stk. 3. Fleksydelse udbetales efter at der er foretaget fradrag for  

 pensionsordninger, jf. § 18, og fradrag på grund af  

 erhvervsarbejde, jf. § 20.
 Stk. 4. Der foretages en årlig omregning på  

 grundlag af arbejdstiden i fleksydelsesperioden i det foregående  

 kalenderår, jf. § 24, stk. 1. Der skal endvidere foretages  

 omregning på baggrund af de oplysninger Socialministeriet modtager  

 efter § 34.
Fradrag for pension § 18. For personer, der er omfattet af § 2, stk. 1,  

 foretages der nedsættelse af fleksydelsen på grund af  

 pensionsordninger omfattet af afsnit I i pensionsbeskatningsloven, dog ikke  

 pensioner omfattet af pensionsbeskatningslovens § 2, nr. 3, og § 2,  

 nr. 4, litra b-e, samt for opsparing fra Lønmodtagernes Dyrtidsfond.  

 Reglerne gælder endvidere for tilsvarende udenlandske  

 pensionsordninger.
Stk. 2. Pengeinstitutter, livsforsikringsselskaber og  

 pensionskasser m.v. samt offentlige myndigheder, der forvalter  

 pensionsordninger, som er omfattet af stk. 1, 1. pkt., har pligt til at  

 foretage indberetning af værdien af de omfattede pensionsrettigheder  

 ved personens fyldte 60. år.
For pensionsordninger med løbende  

 livsvarige udbetalinger indberettes en beregnet årlig livsvarig ydelse  

 ved udbetaling fra det 60. år.
For alle øvrige pensionsordninger  

 indberettes depotet.
Nærmere bestemmelser om indberetningen, herunder  

 om tidspunktet for indberetningen, fastsættes af skatteministeren efter  

 aftale med socialministeren.
Sker indberetning ikke rettidigt, skal den  

 indberetningspligtige betale en afgift til staten på 500 kr.
Reglerne i  

 kildeskatteloven om redegørelse for indeholdelsen efter  

 kildeskattelovens § 57, jf. kildeskattelovens § 74, stk. 1, nr. 2  

 og 3, og §§ 85-86 finder tilsvarende anvendelse på indberetninger  

 efter 1. pkt.
Indberetning sker elektronisk til Told- og Skattestyrelsen, der  

 videregiver oplysningerne i elektronisk form til Socialministeriet.
Stk. 3. Ved behandling af ansøgningen om  

 fleksydelse opgør Socialministeriet den samlede værdi af  

 ansøgerens pensionsordninger på tidspunktet ved det fyldte 60.  

 år.
Opgørelsen foretages på grundlag af oplysninger, jf.  

 stk. 2, om de i stk. 1, 1. pkt., nævnte ordninger, samt på  

 grundlag af erklæring afgivet af ansøgeren om værdien af  

 pensionsopsparingen umiddelbart før det 60. år af de i stk. 1,  

 2. pkt., nævnte pensioner, pensioner omfattet af  

 pensionsbeskatningslovens § 2, nr. 2, samt pensioner omfattet af  

 firmapensionskasselovens § 1, stk. 2, nr. 2-4 og § 2, stk. 3-5. For  

 pensionsordninger med løbende livsvarige udbetalinger oplyser  

 ansøgeren en beregnet årlig livsvarig ydelse ved udbetaling fra  

 det 60. år.
For alle øvrige pensionsordninger oplyses depotet.  

 Ansøgeren har endvidere pligt til overfor Socialministeriet at  

 erklære, om oplysningerne, der er indberettet efter stk. 2, er  

 fyldestgørende.
Stk. 4. For personer, der overgår til fleksydelse,  

 nedsættes fleksydelsen med 60 pct. af følgende beløb: For  

 pensionsordninger med løbende livsvarige udbetalinger foretages  

 nedsættelsen med udgangspunkt i et beløb, der svarer til 80 pct.  

 af den indberettede beregnede livsvarige årlige ydelse, jf. stk. 3, 3.  

 pkt. og stk. 2, 2. pkt.
For alle øvrige ordninger beregner  

 Socialministeriet en årlig ydelse som 5 pct. af det indberettede depot,  

 jf. stk. 2, 3. pkt.
Fleksydelsen nedsættes i hele fleksydelsesperioden  

 med 60 pct. af det beregnede beløb, der overstiger et  

 fradragsbeløb på 10.600 kr. årligt.
Nedsættelsen  

 efter denne bestemmelse foretages, uanset om pensionen udbetales i  

 fleksydelsesperioden, jf. dog stk. 5.
 Stk. 5. For alle, der overgår til fleksydelse,  

 medfører løbende udbetaling af pension (inklusiv tillæg),  

 som er led i et ansættelsesforhold, nedsættelse af fleksydelsen  

 fra det tidspunkt, den kommer til udbetaling i fleksydelsesperioden.  

 Nedsættelsen sker med 50 pct. af det udbetalte  

 pensionsbeløb.
Stk. 6. Det fradragsbeløb, der er nævnt i  

 stk. 4, reguleres med satsreguleringsprocenten, jf. lov om en  

 satsreguleringsprocent.
Reguleringen sker første gang den 1. januar  

 2002, og beløbet afrundes til nærmeste hele kronebeløb,  

 der kan deles med 100.
 Stk.7. Økonomiministeren kan fastsætte regler om  

 beregningsforudsætninger med hensyn til nedsættelse af  

 fleksydelse på grund af pensionsopsparing.
 § 19. Socialministeren fastsætter regler om  

 nedsættelse af fleksydelse på grund af pensionsopsparing.
Arbejde § 20. En fleksydelsesmodtager kan mod fradrag i fleksydelsen  

 have erhvervsarbejde uden begrænsning.
Arbejdet må dog ikke  

 udføres i et fleksjob eller i en selvstændig virksomhed, der  

 ejes eller drives af modtagerens ægtefælle, eller i en  

 virksomhed, som er bortforpagtet af modtageren eller af modtagerens  

 ægtefælle.
Stk. 2. Fradraget efter stk. 1 foretages  

 forholdsmæssigt i fleksydelsen afhængig af den gennemsnitlige  

 ugentlige arbejdstid.
Nedsættelsen foretages efter, at der er foretaget  

 fradrag for pension, jf. § 18.
 § 21. Socialministeren fastsætter regler om fradrag i  

 fleksydelse på grund af ustøttet arbejde, selvstændig  

 virksomhed m.v.
Kapitel 5 Udbetaling § 22. Fleksydelse udbetales tidligst med virkning fra  

 måneden efter, at der er ansøgt om fleksydelse.
Fleksydelsen  

 udbetales månedsvis bagud med virkning fra måneden efter, at  

 lovens betingelser er opfyldt.
 Stk. 2. Fleksydelse udbetales sidste gang for den  

 måned, hvori modtageren fylder 65 år.
 Stk. 3. Fleksydelse kan ikke udbetales til en person, som  

 ved domstols- eller administrativ afgørelse er berøvet sin  

 frihed.
§ 23. Krav på fleksydelse kan ikke gøres til  

 genstand for udlæg eller andre former for retsforfølgning,  

 medmindre der er forløbet tre måneder fra den dag,  

 beløbet kunne kræves udbetalt.
Aftaler om sådanne krav er  

 ugyldige.
 § 24. Fleksydelse fastsættes hver 1. april på  

 grundlag af arbejdstiden i fleksydelsesperioden i det foregående  

 kalenderår.
Stk. 2. Fleksydelsen omregnes, hvis den gennemsnitlige  

 ugentlige arbejdstid i det løbende aktuelle kalenderår  

 ændres med mere end 2 timer.
Omregningen sker med virkning fra den 1. i  

 måneden efter arbejdstidsændringen.
 § 25. Fleksydelsen afrundes til nærmeste  

 kronebeløb, der kan deles med 12.
 Stk. 2. Fleksydelsen udbetales ikke, hvis den beregnede  

 ydelse udgør mindre end 100 kr. pr. måned.
 § 26. Socialministeren fastsætter regler om  

 udbetaling.
Tilbagebetaling af fleksydelse § 27. Hvis modtageren har tilsidesat sin oplysningspligt efter  

 § 34, stk. 1, eller i øvrigt mod bedre vidende uberettiget har  

 modtaget fleksydelse, skal modtageren eller dennes dødsbo  

 tilbagebetale det beløb, der er udbetalt med urette.
 § 28. Socialministeren fastsætter en frist for  

 tilbagebetaling efter § 27. Er tilbagebetaling ikke sket inden denne  

 frist, kan Socialministeriet træffe afgørelse om, at  

 pågældende mister sin fremtidige ret til fleksydelse.
 Stk. 2. Krav på tilbagebetaling af fleksydelse kan  

 med tillæg af omkostninger inddrives af Finansstyrelsen.
 Stk. 3. Finansstyrelsen kan indhente de oplysninger hos  

 skattemyndigheder og andre myndigheder om den pågældende, som er  

 nødvendige for at varetage inddrivelsen af skyldige beløb.
 Stk. 4. Krav på tilbagebetaling af for meget  

 udbetalt fleksydelse kan tilbageholdes i delpension, sygedagpenge, pension  

 efter lov om social pension og i fleksydelsen.
§ 29. Socialministeren kan bestemme, at en  

 arbejdsløshedskasse skal betale det beløb tilbage til  

 Socialministeriet, som Socialministeriet har udbetalt for meget til en  

 fleksydelsesmodtager, hvis den fejlagtige udbetaling skyldes urigtige eller  

 mangelfulde oplysninger fra kassen om medlemsanciennitet eller  

 efterlønsbidrag.
Det forudsættes, at  

 arbejdsløshedskassens oplysninger ikke er åbenbart urigtige, og  

 at hverken Socialministeriet eller modtageren af den fejlagtige udbetaling  

 vidste eller burde vide, at oplysningerne var fejlagtige.
 § 30. Socialministeren fastsætter regler om  

 tilbagebetaling af fleksydelse.
Tilbagebetaling af fleksydelsesbidrag § 31. En person, som har indbetalt fleksydelsesbidrag, har ret  

 til det indbetalte bidrag, hvis denne inden det fyldte 66. år anmoder  

 herom, eller hvis denne inden det fyldte 65. år får tilkendt  

 førtidspension efter lov om social pension eller tilsvarende  

 udenlandsk lovgivning.
Tilsvarende har boet efter personen ret til at  

 få bidraget tilbagebetalt, hvis denne dør inden det fyldte 65.  

 år.
 Stk. 2. Ret til tilbagebetaling af bidrag efter stk. 1,  

 forudsætter at der ikke er påbegyndt udbetaling af  

 fleksydelse.
Stk. 3. En person der anmoder om at få det  

 indbetalte bidrag tilbagebetalt, jf. stk. 1, skal skriftligt fravælge  

 muligheden for at modtage fleksydelse.
Hvis personen ikke er fyldt 60  

 år, er det yderligere en betingelse, at bidraget overføres til  

 en pensionsordning som led i et ansættelsesforhold omfattet af  

 pensionsbeskatningslovens kapitel 1, bortset fra § 2, nr. 3, eller, hvis  

 pågældende ikke er omfattet af en sådan ordning, eller der  

 ikke kan indbetales til en sådan ordning, til en bestående eller  

 nyoprettet privattegnet pensionsordning omfattet af pensionsbeskatningslovens  

 kapitel 1. Bidraget kan endvidere overføres til en tilsvarende  

 udenlandsk pensionsordning.
Hvis personen er fyldt 60 år, udbetales  

 beløbet kontant til personen.
 § 32. Tilbagebetalingsbeløbet udgør det antal  

 indbetalte dagpengesatser efter lov om dagpenge ved sygdom eller  

 fødsel, som fleksydelsesmodtageren har indbetalt som  

 fleksydelsesbidrag, jf. §§ 7 og 8. Ved tilbagebetalingen gælder  

 § 49 B, stk. 2-9, i pensionsbeskatningsloven.
 Stk. 2. Tilbagebetalingsbeløbet opgøres  

 på grundlag af dagpengenes størrelse på  

 tilbagebetalingstidspunktet eller på det tidspunkt, hvor beløbet  

 overføres til en pensionsordning.
 Stk. 3. Aftaler om overdragelse af retten til indbetalte  

 fleksydelsesbidrag er ugyldige, ligesom indbetalte bidrag ikke kan  

 gøres til genstand for retsforfølgning.
 § 33. Socialministeren fastsætter regler om  

 tilbagebetaling af fleksydelsesbidrag herunder regler om, at der i  

 særlige tilfælde kan ses bort fra kravet i § 31, stk. 3 om,  

 at tilbagebetalte bidrag overføres til en pensionsordning.
Kapitel 6 Oplysningspligt § 34. Personer, der er tilmeldt fleksydelsesordningen, har  

 pligt til at oplyse Socialministeriet om alle forhold, der har betydning for  

 retten til fleksydelse eller kan medføre nedsættelse eller  

 bortfald af fleksydelsen.
 Stk. 2. Socialministeriet kan forlange, at myndigheder,  

 arbejdsgivere, arbejdsløshedskasser og Arbejdsmarkedets  

 Tillægspension giver oplysninger, der er eller må anses for at  

 være nødvendige for at behandle en sag om fleksydelse.
 Stk. 3. Socialministeriet skal oplyse ansøgeren  

 eller modtageren af fleksydelse om pligten til at medvirke og om adgangen til  

 at indhente oplysninger efter stk. 1 og 2, og samtidig orientere om  

 konsekvenserne, hvis pågældende ikke opfylder sin  

 oplysningspligt.
 § 35. Socialministeriet skal kontrollere, at  

 fleksydelsesmodtagerens oplysninger om arbejde ved siden af fleksydelsen  

 svarer til det, der ligger til grund for beregningen af fleksydelsen.  

 Socialministeriet skal indhente oplysninger herom mindst én gang om  

 året.
 Stk. 2. Socialministeren fastsætter regler om denne  

 kontrol.
Kapitel 7 Administration § 36. Socialministeriet varetager administrationen af denne  

 lov.
Kapitel 8 Klageadgang § 37. Socialministeriets afgørelser om fleksydelse  

 efter denne lov kan påklages til Den Sociale Ankestyrelse af den  

 person, afgørelsen vedrører.
 Stk. 2. Afgørelser efter § 29 kan  

 påklages til Ankestyrelsen af den arbejdsløshedskasse, som  

 afgørelsen vedrører.
 Stk. 3. I øvrigt finder kapitel 9 og 10 i lov om  

 retssikkerhed og administration på det sociale område  

 anvendelse.
Kapitel 9 Finansiering § 38. Socialministeriet afholder udgifter til fleksydelse og  

 ATP-bidrag efter denne lov.
Kapitel 10 Ikrafttrædelses- og overgangsbestemmelser § 39. Loven træder i kraft den 1. juli 2001.
 Stk. 2. Lov om seniorydelse, jf. lovbekendtgørelse  

 nr. 258 af 2. maj 1998, som ændret ved § 2 i lov nr. 1000 af 23.  

 december 1998, § 2 i lov nr. 276 af 12. maj 1999 og § 4 i lov nr.  

 288 af 12. maj 1999, ophæves med virkning fra den i stk. 1 nævnte  

 dato.
§ 40. Personer født før 1. marts 1952 kan  

 opfylde kravet til optjeningstiden, jf. § 2, stk. 1, nr. 4, ved uafbrudt  

 medlemskab af en anerkendt arbejdsløshedskasse fra den 31. marts 1992  

 eller betaling af fleksydelsesbidrag til mindst det fyldte 60. år.
Den  

 uafbrudte optjeningstid efter 1. pkt. skal mindst udgøre 10 år  

 inden for de sidste 15 år.
Personen skal have betalt  

 efterlønsbidrag fra den 1. april 1999 og fleksydelsesbidrag fra  

 visitationen til fleksjob.
Stk. 2. Personer født i perioden 1. marts 1952 -  

 31. marts 1959 kan opfylde  kravet til optjeningstiden, jf. § 2, stk. 1, nr.  

 4, ved uafbrudt medlemskab af en anerkendt arbejdsløshedskasse og  

 indbetaling af efterlønsbidrag, eller indbetaling af  

 fleksydelsesbidrag, fra 1. april 1999 til mindst det fyldte 60. år.
Den  

 uafbrudte optjeningstid efter 1. pkt. skal mindst udgøre 20 år  

 inden for de sidste 25 år.
Personen skal have betalt  

 efterlønsbidrag fra den 1. april 1999 og fleksydelsesbidrag fra  

 visitationen til fleksjob Stk. 3. Personer født i perioden 1. april 1959 -  

 30. juni 1964 kan opfylde  kravet til optjeningstiden, jf. § 2, stk. 1, nr.  

 4, ved uafbrudt medlemskab af en anerkendt arbejdsløshedskasse og  

 indbetaling af efterlønsbidrag, eller indbetaling af  

 fleksydelsesbidrag, fra 1. juli 1999 til mindst det fyldte 60. år.
Den  

 uafbrudte optjeningstid efter 1. pkt. skal mindst udgøre 20 år  

 inden for de sidste 25 år.
Personen skal have betalt  

 efterlønsbidrag fra den 1. juli 1999 og fleksydelsesbidrag fra  

 visitationen til fleksjob.
 Stk. 4. For personer, der  er medlem af en anerkendt  

 arbejdsløshedskasse, og som er omfattet af  

 arbejdsløshedsforsikringslovens § 77, stk. 5, nr. 4, ligestilles  

 medlemskab af arbejdsløshedskassen fra 1. april 1999 til denne lovs  

 ikrafttræden med betaling af efterlønsbidrag efter stk. 1-3.
Stk. 5. Socialministeriet kan undtagelsesvis tillade, at  

 der ses bort fra afbrydelser i indbetaling af efterlønsbidrag og  

 fleksydelsesbidrag ved afgørelsen af, om kravene i stk. 1-3 er  

 opfyldt.
Tilladelsen kan gøres betinget af, at personen efterbetaler  

 bidragene for den pågældende periode.
 § 41. Personer, som er visiteret til fleksjob ved  

 fleksydelsesordningens ikrafttræden den 1. juli 2001, og som senest  

 tilmelder sig fleksydelsesordningen den 1. oktober 2001, får ved  

 opgørelsen af optjeningstiden medregnet de perioder, som  

 pågældende har været visiteret til fleksjob i.
§ 42. Personer, der ved lovens ikrafttræden, modtager  

 seniorydelse efter lov om seniorydelse overgår til at modtage  

 fleksydelse.
Socialministeren fastsætter regler om overgang fra  

 seniorydelse til fleksydelse.
 § 43. Personer, der er født 1. juli 1939 eller  

 tidligere, kan uanset § 22 få udbetalt fleksydelse sidste gang for  

 den måned, hvori modtageren fylder 67 år.
§ 44. Personer, der er født 1. juli 1939 eller  

 tidligere, og som har indbetalt fleksydelsesbidrag, har uanset § 31 ret  

 til at få bidraget tilbagebetalt, hvis pågældende inden det  

 fyldte 67. år får tilkendt førtidspension efter lov om  

 social pension eller tilsvarende udenlandsk lovgivning.
Tilsvarende har boet  

 efter personen ret til at få bidraget tilbagebetalt, hvis denne  

 dør inden det fyldte 67. år.
Den pågældende har ret  

 til det indbetalte bidrag, hvis denne inden det fyldte 68. år anmoder  

 herom.
Hvis personen ikke er fyldt 67 år, er det en betingelse, at  

 denne skriftligt fravælger muligheden for at modtage fleksydelse.
Bemærkninger til lovforslaget Almindelige bemærkninger Lovforslagets indhold Baggrund Regeringen og satspuljepartierne har drøftet og  

 forhandlet en aftale om en førtidspensionsreform og det rummelige  

 arbejdsmarked på plads.
Aftalen blev indgået den 8. december  

 2000. Med aftalen ønsker forligspartierne at sikre, at personer, der  

 har en arbejdsevne som muliggør en tilknytning til arbejdsmarkedet,  

 også reelt får mulighed for at bruge ressourcerne gennem et  

 arbejde.
Målet er fortsat, at flest muligt finder beskæftigelse  

 på det ordinære arbejdsmarked og i ustøttede stillinger.  

 Det kan også ske gennem anvendelse af overenskomsternes sociale  

 kapitler og i forbindelse med arbejdsfastholdelse.
Beskæftigelse skal  

 ikke støttes, hvis pågældende kan finde ustøttet  

 beskæftigelse.
Det betyder samtidigt, at der skal gøres en  

 indsats for, at også personer med en varig nedsættelse af  

 arbejdsevnen kommer tilbage på det ordinære arbejdsmarked.  

 Samtidig skal det sikres, at personer ansat i støttet  

 beskæftigelse - fx fleksjob - har vilkår og rettigheder, der  

 så vidt muligt svarer til andre personer på arbejdsmarkedet.  

 Forligspartierne ønsker med en førtidspensionsreform at styrke  

 den aktivrettede indsats, at sikre personer, der ikke er i stand til at blive  

 selvforsørgende, en forsørgelsesydelse, der kompenserer for den  

 manglende arbejdsevne og at styrke retssikkerheden i sagsbehandlingen.
 Aftalen om førtidspensionsreformen og det rummelige  

 arbejdsmarked udmøntes således ved fremsættelsen af  

 forslag til lov om ændring af lov om social pension og andre love  

 (førtidspensionsreform).
 Fleksydelsesordningen indføres med henblik på  

 at give personer, som ikke står til fuld rådighed for  

 arbejdsmarkedet, mulighed for frivilligt at trække sig tilbage ved det  

 60. år.
Aftalepartierne forventer, at de foreslåede  

 optjeningsregler vil gøre fleksjobs væsentligt mere attraktive  

 end i dag.
Væsentligt flere vil kunne optjene ret til fleksydelse end i  

 dag til seniorydelse.
Fleksydelse Det foreslås, at erstatte seniorydelsen med en ny  

 tilbagetrækningsordning i Socialministeriets regi: Fleksydelse.
 Hovedpunkterne i forslaget til den ny ordning er:
a.
Betingelser for at overgå til fleksydelse Hovedbetingelserne for at overgå til fleksydelse er,  

 at ansøgeren :
Ved opgørelsen af den opnåede  

 optjeningstid i ordningen medregnes perioder med medlemsskab af en anerkendt  

 arbejdsløshedskasse før 1. april 1999 og indbetaling af  

 efterlønsbidrag efter 1. april 1999 indtil visitation til fleksjob.  

 Endvidere medregnes der ved opgørelse af optjeningstiden for personer,  

 der tidligere har indbetalt efterlønsbidrag, op til 12 måneder  

 for perioden, der ligger 12 måneder umiddelbart forud for den  

 første tilmelding til fleksydelsesordningen.
Der sker automatisk  

 tilmelding til ordningen ved visitation til et fleksjob.
Det skal  

 understreges, at dette sker som en service for den enkelte borger, der til  

 enhver tid har mulighed for at fravælge ordningen.
Socialministeriet  

 orienterer borgeren om tilmelding og om mulighed for udmeldelse.
b.
Fleksydelsens størrelse Fleksydelsen udgør som udgangspunkt et fast  

 beløb, der svarer til 91 pct. af den maksimale dagpengesats ved  

 sygdom.
 Fleksydelsen nedsættes, hvis indtægten i  

 fleksjob/ledighedsydelse inden for de sidste 12 måneder i gennemsnit er  

 lavere end den fulde ydelse på 91. pct.
c.
Fradrag for pensionsindtægter og fradrag for  indtægter  

 ved personligt arbejde Fleksydelse nedsættes med fradrag for pensions- og  

 arbejdsindtægt.
Indtægter fra pensionsordninger medfører  

 fradrag i fleksydelsen efter samme principper som for efterløn.
Den  

 særlige overgangsordning vedr. et forhøjet bundfradrag ved  

 beregningen af fradraget i efterlønnen for pensionsindtægter er  

 dog ikke medtaget her (da der her er tale om en ny ordning).  

 Socialministeriet indhenter i forbindelse med en ansøgning om  

 fleksydelse oplysninger fra Told- og Skattestyrelsen samt fra  

 ansøgeren og foretager på denne baggrund en opgørelse af  

 værdien af ansøgerens pensionsordninger.
 Fradraget for pensionsindtægter sker på  

 grundlag af det årligt opgjorte pensionsbeløb.  

 Fleksydelsesbeløbet nedsættes med 50 pct. (løbende  

 pensionsudbetalinger som er et led i et ansættelsesforhold) eller 60  

 pct. (øvrige opgjorte pensionsindtægter over et fastsat  

 bundfradrag).
For arbejdsindtægter sker der fradrag i  

 fleksydelsesbeløbet, efter at dette eventuelt er nedsat på grund  

 af pensionsindtægter.
Fradraget foretages forholdsmæssig i  

 fleksydelsen afhængig af den gennemsnitlige ugentlige arbejdstid.
d.
Bidrag Bidraget foreslås på årsbasis fastsat  

 til 7 gange dagpengesatsen, dvs. den i lov om dagpenge ved sygdom eller  

 fødsel fastsatte maksimale sats pr. uge divideret med 5. Bidraget skal  

 indbetales til Socialministeriet.
Det foreslås, at bidraget til fleksydelsesordningen  

 skal være den samme i optjeningsperioden og i fleksydelsesperioden.
I  

 lighed med de regler, der gælder for efterløn, er der fastsat  

 regler om adgang til at få bidrag til fleksydelsesordningen  

 tilbagebetalt ved overgang til førtidspension, ved dødsfald  

 samt hvis personen anmoder herom og samtidig fraskriver sig retten til  

 fleksydelse.
e.
Konsekvensændringer m.v.
 Det foreslås i lighed med de regler, der gælder i  

 efterlønsordningen, at bidrag til fleksydelsesordningen er  

 fradragsberettigede ved opgørelse af den skattepligtige indkomst, og  

 at overførsel af de tilbagebetalte bidrag til en pensionsordning  

 skattemæssigt skal behandles på samme måde som  

 overførsel af en kapitalpensionsordning til en anden pensionsordning.  

 Det indebærer, at overførslen ikke medfører  

 yderligere fradrag, og at der ikke skal betales 30 pct. i afgift.
f.
Administration Fleksydelsesordningen administreres af  

 Socialministeriet.
 Derved sker der en centralisering af kompetencen, som i  

 betragtning af antallet af personer på ordningen vil lette  

 administrationen i form af ensartet vejledning, ensartet sagsbehandling og  

 ensartet fastlæggelse og ajourføring af praksis.
g.
Overgangsregler Der er som overgangsordning foreslået  

 følgende optjeningsregler:
Overgangsregel nr. 1 er en tillempelse af de  

 overgangsregler, der gælder i efterlønsordningen, som er  

 indført i forbindelse med tidligere ændringer af kravet til  

 længden af optjeningstiden.
Overgangsreglen sikrer, at personer, som  

 ville kunne opnå efterløn efter efterlønsordningens  

 overgangsregler, har mulighed for at optjene fleksydelse ved visitation til  

 fleksjob efter fleksydelseslovens ikrafttræden.
 Med overgangsregel nr. 2 tilstræbes at give  

 personer, som ved ordningens start allerede er visiteret til fleksjob samme  

 muligheder som nye fleksjobbere m.v. for at nå at optjene et  

 tilstrækkeligt antal optjeningsår.
Administrative konsekvenser for det offentlige Der påregnes udgifter i Socialministeriet til  

 udvikling af et administrativt system, etablering af 7-8 arbejdspladser,  

 regeludstedelse samt udarbejdelse, trykning og udsendelse af  

 informationsmateriale mv. på i alt 2,7 mill. kr.
Udgifterne fordeler  

 sig med 2,3 mill. kr. i 2001 og 0,4 mill. kr. i 2002. De løbende  

 driftsudgifter andrager 2,7 mill. kr. i 2001 (forudsat ikrafttræden pr.  

 1. juli 2001), 3,9 mill. kr. i 2002, 4,1 mill. kr. i 2003 og 4,4 mill. kr. i  

 2004 og de følgende år.
 Til behandling af klager over Socialministeriets  

 afgørelser samt engangsudgifter til edb mv. anslås udgifterne  

 for Den Sociale Ankestyrelse ved ikrafttræden 1. juli 2001 til godt 0,2  

 mio. kr. i 2001 og derefter 0,2 mio. kr. (løn) årligt.
Gennemførelse af Skatteministeriets bidrag til  

 lovændringerne som følge af indførelsen af fleksydelse  

 skønnes at medføre éngangsudgifter på 1,5 mill.kr.  

 til edb-tilretninger for Told og Skat.
Derudover skønnes forslaget  

 ikke at medføre nævneværdige administrative konsekvenser  

 for Told og Skat.
 De samlede administrationsudgifter anslås  

 således ved ikrafttræden 1. juli 2001 i alt til:
 Mio. kr.
2001 2002 2003 2004 I alt 6,7 4,5 4,3 4,6 Økonomiske konsekvenser for det offentlige Det antages at ordningen træder i kraft 1. juli  

 2001.
Det er lagt til grund i finansloven for 2001, at antallet  

 af fleksjob stiger fra 11.300 i 2001 til 18.000 i 2004. I skønnet over  

 den fremtidige udvikling i antallet af fleksjob er ikke inkluderet effekten  

 af en førtidspensionsreform.
Antalsforudsætningerne er justeret  

 i overensstemmelse  med  lovforslaget  om bortfald  af 1/3 løntilskud til personer i fleksjob.  

 Virkningerne på fleksydelsen som følge af  

 førtidspensionsreformen indregnes i lovforslaget om en  

 førtidspensionsreform.
Det skønnes at ca. 200 personer vil modtage  

 fleksydelse ultimo 2001. I årene fremefter forventes antallet at stige  

 efterhånden som antallet af personer i fleksjob stiger.
Der  

 skønnes således ca. 160 helårspersoner i 2002, 210 i 2003  

 og 280 i 2004. Antallet af personer der overgår til fleksydelse  

 afhænger hovedsageligt af antallet af personer i fleksjob.
 Det offentliges udgifter til fleksydelse skønnes  

 til 6,5 mill. kr. i 2001, 20,8 mill. kr. i 2002, 28,6 mill. kr. i 2003 og  

 37,1 mill. kr. i 2004. Hertil kommer en modgående besparelse og en  

 ekstraindtægt.
Den modgående besparelse udgøres af sparet  

 kontanthjælp, løntilskud og ledighedsydelse.
Besparelsen  

 forventes at udgøre 4,4 mill. kr. i 2001, 14,0 mill. kr. i 2002, 19,2  

 mill. kr. i 2003, og 25,0 mill. kr. i 2004. Ekstraindtægten fra  

 fleksydelsesbidraget forventes at udgøre 12,8 mill. kr. i 2001, 30,9  

 mill. kr. i 2002, 36,2 mill. kr. i 2003 og 41,0 mill. kr. i 2004.
 I alt forventes ordningen at føre til en  

 merindtægt for Socialministeriet på ca. 11 mill. kr. i 2001, 24  

 mill. kr. i 2002, 27 mill. kr. i 2003, og 29 mill. kr. i 2004.
 De økonomiske konsekvenser er vist i tabellen.
Økonomiske konsekvenser for  

 Socialministeriet af fleksydelse (2001 pl) 2001 2002 2003 2004 Mio.kr.
Udgift til fleksydelse 6,5 20,8 28,6 37,1 Besparelse på løntilskud     ...
-2,6 -8,3 -11,4 -14,9 Besparelse på kontanthjælp    ..
-1,8 -5,7 -7,8 -10,1 Fleksydelsesbidrag       ...
-12,8 -30,9 -36,2 -41,0 Udgift til ATP         ..
0,0 0,1 0,1 0,1 I alt bruttoudgift -11 -24 -27 -29 Anm.:
 Forholdet mellem statens udgift til fleksydelse og statens  

 indtægt fra fleksydelsesbidraget.
Hvorvidt statens udgift til fleksydelse er større  

 eller mindre end statens indtægter fra det særlige  

 fleksydelsesbidrag, afhænger af forholdet mellem antallet af personer  

 på fleksydelse og antallet af bidragsydere.
Hvis antallet af personer  

 på fleksydelse er større end cirka 3% af antallet af de  

 fleksjobbere, der betaler bidrag, vil udgifterne til fleksydelse overstige  

 indtægterne fra det særlige fleksydelsesbidrag.
Antallet af  

 efterlønsmodtagere i forhold til antal a-kassemedlemmer var i 1999 ca.  

 10 pct.
 Hvis det forudsættes, at 70% af personerne i  

 fleksjob eller fleksydelse betaler fleksydelsesbidrag (der er her set bort  

 fra personer under 35 år), at disse personer er ligeligt fordelt  

 på alder, og at samtlige bidragsbetalere går på fleksydelse  

 i 60 års alderen, vil antallet af personer på fleksydelse  

 udgøre 5/30 (17 pct.) af bidragsbetalerne.
Under ovenstående forudsætninger vil det  

 gælde, at hvis 5/30 af bidragsbetalerne er på fleksydelse, vil  

 udgifterne til fleksydelse svare til ca. 5 gange indtægterne fra  

 fleksydelsesbidraget.
Hvis der regnes med omkring 25.000 fleksjob på  

 langt sigt, vil dette betyde at forskellen mellem udgifterne til fleksydelse  

 og indtægterne fra fleksydelsesbidraget, vil udgøre 200 - 250  

 mill. kr. årligt på langt sigt.
 De økonomiske og administrative merudgifter for det  

 offentlige finansieres af satspuljen.
Økonomiske og administrative konsekvenser for  

 erhvervslivet og miljømæssige konsekvenser Forslaget skønnes ikke at give anledning til  

 væsentlige økonomiske, administrative eller  

 miljømæssige konsekvenser for erhvervslivet.
Forholdet til EU-retten Efter reglerne i Rådets forordning nr. 1612/68 om  

 "arbejdskraftens frie bevægelighed inden for  

 Fællesskabet" nyder arbejdstagere, som udnytter retten til fri  

 bevægelighed, samme sociale fordele som indenlandske arbejdstagere.  

 Dette omfatter tilbud om fleksjob efter lov om aktiv socialpolitik og  

 følgelig også fleksydelse.
 Grænsearbejdere har således ret til  

 beskæftigelsesrelaterede sociale fordele i beskæftigelseslandet  

 efter bestemmelserne i Rådets forordning 1612/68. Tilbud om fleksjob  

 efter lov om aktiv socialpolitik er en social fordel, som skal tilbydes  

 grænsearbejdere med beskæftigelse i Danmark og bopæl i et  

 andet EU/EØS-land, såfremt beskæftigelsen i Danmark ikke  

 kan opretholdes på grund af nedsat arbejdsevne.
 Optjening af ret til fleksydelse er ligeledes en social  

 fordel for personer i fleksjob, således at grænsearbejdere  

 beskæftiget i et fleksjob i Danmark kan betale fleksydelsesbidrag og  

 optjene ret til fleksydelse.
Fleksydelsen udbetales til personer med bopæl her i  

 riget eller i et andet EU/EØS-land Høring Lovforslaget er sendt til høring samtidig med  

 fremsættelsen.
Lovforslagets konsekvenser i hovedtræk Positive konsekvenser/  

 Mindreudgifter  

 (hvis ja, angiv omfang) Negative konsekvenser/  

  Merudgifter  

 (hvis ja, angiv omfang) Økonomiske konsekvenser for stat, kommuner og amtskommuner - Mindreudgift i 2001 på 11 mill. kr. stigende til 29  

 mill. kr. i 2004 Administrative konsekvenser for stat, kommuner og amtskommuner - Merudgifter til etablering og administration af ordningen i  

 perioden 2001-2004 på 6,7 mill. kr., 4,5 mill. kr., 4,3 mill. kr. og  

 4,6 mill. kr.
Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Der henvises til afsnittet om forholdet til EU-retten.
Lovovervågning Lovforslaget omfattes af lovovervågning.
Det er som  

 led heri bl.a. hensigten efter en treårig periode at udarbejde en  

 rapport, der vil blive sendt til høring hos de myndigheder og  

 organisationer, der er hørt i forbindelse med lovforslagets  

 udarbejdelse.
Bemærkninger til lovforslagets enkelte  

 bestemmelser Til § 1 Formålet med lovforslaget er at forbedre  

 tilbagetrækningsmulighederne for personer, som er visiteret til et  

 fleksjob.
Det drejer sig om personer, som ikke modtager social pension og som  

 på grund af varige begrænsninger i arbejdsevnen ikke kan  

 opnå eller fastholde beskæftigelse på arbejdsmarkedet  

 på normale vilkår.
Ledighedsydelse udbetales under visse  

 betingelser ved uforskyldt ledighed til personer, som har været ansat i  

 et fleksjob.
Til § 2 Det foreslås, at optjening af anciennitet i  

 efterlønsordningen samt perioder med medlemskab af en  

 arbejdsløshedskasse før 1. april 1999 medregnes ved  

 opgørelsen af optjeningstiden i fleksydelsen.
Der medregnes op til 12 måneders optjeningstid  

 umiddelbart før den første tilmelding til  

 fleksydelsesordningen.
Baggrunden herfor er, at visitation til fleksjob  

 typisk sker efter en forudgående periode med sygedagpenge eller  

 kontanthjælp, hvor personen kan have mistet tilknytningen til  

 arbejdsløshedsforsikringen og efterlønsordningen (og dermed  

 ikke optjener anciennitet i efterlønsordningen, som medregnes ved  

 opgørelsen af optjeningstiden i fleksydelsesordningen).
Til stk. 4 Bemyndigelsen tænkes anvendt til, at  

 socialministeren kan fastsætte regler om, at personer, som ikke har  

 haft mulighed for at optjene rettigheder i efterlønsordningen eller  

 seniorydelsesordningen, efter en konkret vurdering kan få dispensation  

 for den manglende optjeningstid.
Forligspartierne inddrages ved  

 udmøntningen af dispensationsbestemmelsen.
Til § 3 I § 3 foreslås, at socialministeren får  

 bemyndigelse til at fastsætte regler om udbetaling af fleksydelse til  

 personer med bopæl i andre lande end de, der er nævnt i § 2,  

 stk. 1, nr. 5. Der er forhandlet en aftale om fri bevægelighed for  

 personer mellem EU og Schweiz, som i overvejende grad sidestiller Schweiz med  

 de øvrige EFTA-lande omfattet af EØS-aftalen.
Aftalen forventes  

 at træde i kraft i 2001. På denne baggrund bør fleksydelse  

 også kunne udbetales i Schweiz, når ordningen er trådt i  

 kraft.
Bemyndigelsen vil blive brugt til at give mulighed herfor, samt for  

 udbetaling af fleksydelse i andre lande, som der måtte blive  

 indgået lignende aftaler med i fremtiden.
 Desuden kan socialministeren fastsætte regler om, at  

 seniorydelse ikke kan udbetales til personer, der opholder sig i  

 lande udenfor EØS-området i længere tid samt at  

 fleksydelse ikke kan betales til en person, der arbejder i lande udenfor  

 EØS-området, medmindre arbejdes udføres som udsendt for  

 en dansk arbejdsgiver.
Til § 4 Til stk. 1-3 Ved at blive visiteret til et fleksjob tilmeldes  

 pågældende automatisk fleksydelsesordningen og skal som  

 følge heraf indbetale fleksydelsesbidrag med virkning fra den  

 første i måneden efter visitationen.
Tilmeldte, som ikke er  

 fyldt 30 år, skal dog ikke betale bidrag, jf. § 7. Dette sker som  

 en service for den enkelte borger, der til enhver tid har mulighed for at  

 fravælge ordningen.
Denne automatiske tilmeldingsprocedure er valgt, fordi  

 følgerne af ikke at tilmelde sig ordningen kan have væsentlige  

 langsigtede konsekvenser for den enkelte.
Derfor ønskes et aktivt  

 fravalg, jf. § 5.
 Samtidig kan det have stor betydning for muligheden for at  

 optjene ret til fleksydelsen, at indbetaling af bidrag sker fra så  

 tidligt et tidspunkt som muligt, jf. § 2, stk. 1, nr. 3.
Til stk. 4 Det kan være aktuelt for en ansat i fleksjob  

 selv at tilmelde sig, hvis han eksempelvis tidligere har valgt ikke at  

 være tilmeldt, men fortryder sit fravalg.
Af andre mulige situationer, hvor en person ansat i  

 fleksjob kan have brug for selv at foretage tilmeldingen, kan eksempelvis  

 nævnes den situation, hvor pågældende på grund af  

 bidragsrestancer er blevet udmeldt af fleksydelsesordningen, jf. § 9,  

 stk. 1 og fortsat er i samme fleksjob.
I en sådan situation vil  

 pågældende have mistet den anciennitet i ordningen, som han eller  

 hun kunne have opnået ved betaling af bidragsrestancerne.
 Det skal bemærkes, at hvis en person er blevet meldt  

 ud af ordningen efter § 5, stk. 2, fordi pågældende har  

 mistet retten til fleksjob, vil det være kommunens opgave at foretage  

 en ny tilmelding, hvi s pågældende eventuelt  

 på ny bliver berettiget til fleksjob, jf. § 4, stk. 1.
Til § 5 Det er frivilligt at deltage i fleksydelsesordningen, idet  

 udmeldelse kan finde sted uden anden betingelse, end at det sker skriftligt  

 til Socialministeriet.
Hvad eventuel tilbagebetaling af bidrag angår  

 gælder §§ 32 og 33.
Til § 6 Det foreslås, at socialministeren kan  

 fastsætte regler om tilmelding og udmeldelse, herunder krav om  

 skriftlighed og frister.
Der forudsættes herunder fastsat regler om, at  

 der hurtigst muligt skal ske en vurdering af, om tilmeldte har mulighed for  

 at optjene ret til fleksydelse, og at tilmeldte skal have meddelelse herom,  

 hvis dette ikke er tilfældet.
 Bemyndigelsen omfatter også adgangen til at  

 fastsætte regler om tilbagebetaling af indbetalt fleksydelsesbidrag til  

 personer, der automatisk er blevet tilmeldt efter § 4, stk. 1, men  

 fravælger ordningen, jf. § 5, stk. 1.
 Desuden omfatter bemyndigelsen adgang til at  

 fastsætte regler om tilmeldingsproceduren for personer, som er i  

 fleksjob ved lovens ikrafttræden, herunder disse personers frist til at  

 tilmelde sig, når de har modtaget tilbud fra Socialministeriet, jf.  

 § 41.
Til § 7 Tilmeldte, der ikke er fyldt 30 år,  

 skal ikke indbetale bidrag, idet bidragene ikke vil kunne indgå i  

 optjeningstiden, jf. § 2, stk. 1, nr. 1 (fyldt 60 år) sammenholdt  

 med nr. 4 (25 år inden for de sidste 30 år). Denne persongruppe  

 vil være tilmeldt ordningen, men vil først modtage  

 opkrævning af fleksydelsesbidraget fra Socialministeriet, når  

 aldersbetingelsen er opfyldt.
Til § 8 Dagpengenes højeste beløb er i lov om  

 dagpenge ved sygdom eller fødsel opført på ugebasis.  

 Fleksydelsesbidraget udgør 7/5-dele af dette.
Bidraget  

 til fleksydelsesordningen er ens for alle tilmeldte.
Til § 9 I § 9 er foreslået en procedure ved manglende  

 indbetaling af fleksydelsesbidrag.
Det bemærkes, at restancegebyr, som  

 Socialministeriet opkræver, jf. § 10, ikke betragtes som en del af  

 det skyldige bidrag.
Manglende betaling af restancegebyret kan således  

 ikke begrunde, at pågældende udmeldes.
Når det drejer sig  

 om personer, der modtager fleksydelse, skal manglende bidragsbetaling  

 så vidt muligt søges indbetalt ved tilbageholdelse af bidrag,  

 jf. stk. 3, før der evt. sker udmeldelse af den pågældende  

 af ordningen, jf. stk. 1.
Til § 10 I § 10 foreslås, at socialministeren bemyndiges  

 til at fastsætte regler om administration af opkrævningen.
Det  

 drejer sig for eksempel om tidspunktet for bidragsbetalingerne  

 (forfaldsdato), særlige forlængelser af indbetalingsfristen,  

 opkrævning af restancegebyr og lignende.
Til § 11-14 Reglerne for bidrag til Arbejdsmarkedets  

 Tillægspension er forskellige for de persongrupper, der er tilmeldt  

 fleksydelsesordningen:
 Lønmodtagere i fleksjob er obligatorisk  

 medlemmer af Arbejdsmarkedet Tillægspension på samme måde  

 som andre lønmodtagere, jf. § 2, stk. 1, litra a i ATP-loven.  

 Indbetaling af ATP-bidraget sker ved, at arbejdsgiveren tilbageholder  

 medlemmets del af bidraget (1/3) ved lønudbetaling og indbetaler dette  

 og sin egen andel af bidraget (2/3) til Arbejdsmarkedets Tillægspension  

 efter hvert kvartals udløb, jf. § 17 i ATP-loven. (En del af  

 arbejdsgiverens andel betales af kommunen i form af tilskud til lønnen  

 efter § 72 i lov om aktiv socialpolitik.) Størrelsen af  

 ATP-bidraget er fastsat i ATP-lovens § 15.
Modtagere af ledighedsydelse efter § 74 i lov  

 om aktiv socialpolitik er ikke medlemmer af Arbejdsmarkedets  

 Tillægspension, hvorfor der ikke trækkes ATP-bidrag af  

 ledighedsydelsen.
Der er samtidig med dette lovforslag, som led i  

 udmøntning af aftalen om det rummelige arbejdsmarked og  

 førtidspension, fremsat lovforslag om, at modtagere af ledighedsydelse  

 omfattes af ATP-ordningen.
Denne lovs § 11 indeholder sammen med en  

 foreslået ændring af § 2 b, nr. 2 i ATP-loven grundlaget for  

 en ordning, hvor modtagere af fleksydelse har mulighed for på frivillig  

 basis at indbetale ATP-bidrag.
En sådan ordning gælder også  

 for efterlønsmodtagere og modtagere af seniorydelse.
Til § 15 Til stk. 2.
Socialministeriet udarbejder en blanket til brug for  

 ansøgning.
Blanketten udformes således, at en række  

 oplysninger, som er relevante for sagsbehandlingen, fremgår af den.
 Tidspunktet for Socialministeriets modtagelse af  

 ansøgningen har betydning for, fra hvilket tidspunkt fleksydelsen kan  

 udbetales, jf. § 22. Socialministeriet bekræfter derfor  

 modtagelsen af en ansøgning med oplysning om datoen for  

 modtagelsen.
Efter modtagelsen af ansøgningsskemaet vil der som  

 regel være behov for at indhente yderligere oplysninger af betydning  

 for vurderingen af retten til fleksydelse.
Indhentelse af disse oplysninger  

 vil eventuelt kunne ske elektronisk.
 Til stk. 3.
Bemyndigelsen i stk. 3 tænkes udnyttet  

 til at fastsætte regler om blandt andet fastsættelse af  

 ansøgningstidspunktet og om henvendelse til tilmeldte i rimelig tid,  

 inden den pågældende fylder 60 år samt, at socialministeren  

 i særlige tilfælde kan give tilladelse til overgang til  

 fleksydelse, selv om der ikke er foretaget en pensionsindberetning.
Det kan  

 fx være tilfældet, hvor personen ikke har haft bopæl i  

 Danmark ved det fyldte 60. år.
Til § 16 Der foreslås en frist på 5 uger for at  

 træffe afgørelse om tilkendelse af fleksydelse.
Fristen er  

 fastsat under hensyn til, at det kan tage en vis tid at indhente de  

 nødvendige oplysninger fra eventuelt a-kasser, supplerende oplysninger  

 fra borgeren, pensionsoplysninger og foretage beregninger m.v.
Til §17 Ved beregning af gennemsnittet medregnes alene perioder  

 med indtægter fra fleksjob, ledighedsydelse eller den særlige  

 ydelse efter § 74 f i lov om aktiv socialpolitik.
Til § 18 Til stk. 1 Bestemmelsen fastlægger, hvilke former for  

 pensionsopsparing, der kan medføre nedsættelse af  

 fleksydelsen.
Der modregnes som hovedregel fremover i fleksydelsen for  

 alle pensionsordninger, uanset om de kommer til udbetaling i  

 fleksydelsesperioden eller ej.
Der vil være et bundfradrag på  

 10.600 kr. om året for visse pensionstyper.
Der vil kunne ske nedsættelse på grund af alle  

 former for pensionsopsparing, der er omfattet af afsnit I i  

 pensionsbeskatningsloven, dvs. pensionsordninger m.v., hvor bidrag eller  

 præmier er skattefri.
Pensioner fra Arbejdsmarkedets  

 Tillægspension, invalidepensioner, pensioner til efterlevende  

 ægtefæller m.fl., er dog undtaget.
Der vil herefter skulle ske  

 nedsættelse af fleksydelse på grund af følgende  

 pensionsordninger:
 Alderspensionsordninger med løbende udbetalinger  

 (privattegnede ordninger såvel som ordninger som følge af  

 ansættelsesforhold), rateforsikringer i pensionsøjemed,  

 kapitalforsikringer i pensionsøjemed, rateopsparing i  

 pensionsøjemed, opsparing i pensionsøjemed, indeksordninger,  

 opsparing i Lønmodtagernes Dyrtidsfond og tilsvarende udenlandske  

 pensionsordninger.
Til stk. 2 De pengeinstitutter, livsforsikringsselskaber og  

 pensionskasser m.v. samt offentlige myndigheder, der administrerer  

 pensionsordningerne, skal foretage indberetning af pensionsformuen til Told-  

 og Skattestyrelsen.
Indberetningen foretages for alle, der har en sådan  

 pensionsordning, og den skal foretages ved det fyldte 60. år.
Denne  

 regel er i efterlønsordningen og i delpensionsordningen administrativt  

 udmøntet således, at der sker indberetning ved det 59½ år,  

 se bekendtgørelse nr. 561 af 22. juni 2000 om fleksibel  

 efterløn.
For pensionsordninger med løbende livsvarige  

 udbetalinger indberettes en beregnet årlig livsvarig ydelse ved  

 udbetaling fra det 60. år.
For alle øvrige pensionsordninger  

 indberettes depotet.
Skatteministeren bemyndiges til at fastsætte regler  

 for pensionsinstitutternes indberetningsforpligtigelse.
Der vil herunder  

 kunne fastsættes regler om tidspunktet for indberetningen, og hvilke  

 oplysninger indberetningen skal indeholde.
Indberetningen vil skulle  

 indeholde oplysninger om indberetterens identitet, cpr.nr. på den  

 sikrede og pensionsordningens art.
Skatteministeriet har allerede udstedt en  

 bekendtgørelse med dette indhold, nemlig bekendtgørelse nr. 543  

 af 30. juni 1999 om indberetning af pensioner m.v. til brug for  

 opgørelse af fradrag i efterløn og delpension.  

 Bekendtgørelsen er indrettet således, at indberetningen  

 foretages for alle 60-årige, der har en pensionsordning af den  

 omhandlede art.
Dataene opbevares i Told- og Skattestyrelsen til eventuelt  

 brug i tilfælde af, at den pågældende går på  

 efterløn eller delpension.
Indberetningspligtige, der ikke indberetter rettidigt,  

 skal kunne pålægges en afgift på 500 kr.
Reglerne om gebyr  

 eller straf for manglende redegørelse efter kildeskattelovens  

 § 57 finder tilsvarende anvendelse.
Til stk. 3 Til brug for behandling af en ansøgning om  

 fleksydelse, foreslås det, at Socialministeriet indhenter oplysninger  

 fra Told- og Skattestyrelsen og opgør værdien af  

 ansøgerens pensionsordninger.
Opgørelsen sker på baggrund  

 af oplysninger om værdien af pensionerne umiddelbart før  

 ansøgerens fyldte 60. år, som de pensionskasser m.v. og  

 myndigheder, der forvalter pensionsordningerne, får pligt til at  

 indberette i medfør af stk. 2, samt på baggrund af oplysninger,  

 som ansøgeren får pligt til at give.
 Ansøgeren vil således selv skulle indgive  

 oplysning om følgende pensioner:
For pensionsordninger med løbende livsvarige  

 udbetalinger skal medlemmet oplyse en beregnet årlig livsvarig ydelse  

 ved udbetaling fra det 60. år.
For alle øvrige pensionsordninger  

 indberettes depotet.
 For øvrige pensionsordninger vil der skulle ske  

 indberetninger fra følgende pensionsinstitutter m.v.:
 Endelig skal ansøgeren bekræfte rigtigheden  

 af indberetningen om pensionsformuen.
Til stk. 4 For personer, som overgår til fleksydelse,  

 nedsættes fleksydelsen i hele fleksydelsesperioden, uanset om pensionen  

 kommer til udbetaling i fleksydelsesperioden eller ej, med 60 pct. af  

 følgende beløb:  For pensionsordninger med  

 løbende livsvarige udbetalinger, der ikke kommer til udbetaling i  

 fleksydelsesperioden, foretages nedsættelsen med udgangspunkt i et  

 beløb, der svarer til 80 pct. af den indberettede beregnede livsvarige  

 ydelse.
For alle øvrige ordninger (kapitalpensioner m.v.) beregner  

 Socialministeriet en årlig ydelse svarende til 5 pct. af det  

 indberettede depot.
Som depot forstås i denne forbindelse  

 pensionshensættelser, hvis der er tale om en pensionskasse,  

 livsforsikringshensættelser, hvis der er tale om et  

 livsforsikringsselskab og indeståendet, hvis der er tale om et  

 pengeinstitut.
Den pension, der skal lægges til grund for  

 nedsættelsen, er værdien af pensionen ved det fyldte 60.  

 år.
Nedsættelsen af fleksydelsen sker for begge typer af  

 pensionsopsparing med 60 pct.
Der fastsættes et fradragsbeløb på  

 10.600 kr. årligt i den samlede beregnede årlige pensionsydelse.  

 Det betyder, at der først foretages nedsættelse af fleksydelsen,  

 såfremt det samlede beregnede beløb overstiger  

 fradragsbeløbet - og i så fald med 60 pct. af det årlige  

 pensionsbeløb, der overstiger fradragsbeløbet.
Mindre  

 pensionsopsparinger vil således ikke medføre nedsættelse  

 af fleksydelsen, da fleksydelsen kun nedsættes i forhold til den del af  

 den (beregnede) årlige ydelse, der overstiger et årligt fradragsbeløb på 10.600 kr.
Til stk. 5 Løbende pensionsudbetalinger, der udbetales i  

 fleksydelsesperioden og som er led i et ansættelsesforhold,  

 medfører, for alle modtagere uanset alderen på tidspunktet for  

 overgang til fleksydelsen, nedsættelse af fleksydelsen med 50 pct. af  

 det udbetalte pensionsbeløb, fra det tidspunkt det kommer til  

 udbetaling.
 For de løbende pensionsordninger, der udbetales  

 samtidig med fleksydelsen, fastsættes ikke et fradragsbeløb i  

 forbindelse med fastsættelsen af fleksydelsen.
Til stk. 6 Det foreslås, at de  

 fradragsbeløb, der nævnes i stk. 4 reguleres med  

 satsreguleringsprocenten, og at der herefter sker afrunding til det  

 nærmeste hele kronebeløb.
Fradragsbeløbene reguleres  

 første gang den 1. januar 2002.
Til stk. 7 Det foreslås, at økonomiministeren bemyndiges  

 til at fastsætte regler om beregningsforudsætninger om fradrag  

 for pension i fleksydelsen.
Det er hensigten, at reglerne herom i videst  

 muligt omfang skal være identiske med reglerne for  

 efterlønsmodtagere.
Til § 19 Det foreslås, at socialministeren bemyndiges til at  

 fastsætte regler om nedsættelse af fleksydelse på grund af  

 pensionsopsparing.
Det er hensigten, at reglerne herom i videst muligt omfang  

 skal være identiske med reglerne for efterlønsmodtagere, se  

 bekendtgørelse om fleksibel efterløn nr. 561 af 22. juni  

 2000.
Til §§ 20 og 21 Til stk. 1 I bestemmelsen fastsættes retten til at have  

 erhvervsarbejde   både som lønmodtager og selvstændig - i  

 fleksydelsesperioden.
Reglen omfatter såvel lønnet som  

 ulønnet arbejde, dvs. alt arbejde, der enten medfører  

 indtægt eller efter sin art almindeligvis medfører  

 indtægt.
Beskæftigelse i fleskjob kan ikke kombineres med  

 modtagelse af fleksydelse.
Der er dog ikke noget til hinder for at have  

 almindeligt ustøttet arbejde.
En fleksydelsesmodtager har ret til at  

 arbejde i ubegrænset omfang, men med fradrag i fleksydelsen.  

 Indtægt ved erhvervsarbejde omfatter også indtægt, der  

 midlertidigt træder i stedet for eller erstatter arbejdsindtægt  

 f.eks. sygedagpenge eller andre indtægter, der kan sidestilles med  

 pensionsordninger.
Det vil ikke være muligt at have lønarbejde i  

 en virksomhed, der ejes eller drives af ægtefællen eller  

 samlever.
Det er heller ikke muligt at have lønarbejde i virksomheder,  

 der er bortforpagtet af fleksydelsesmodtageren selv eller dennes  

 ægtefælle eller samlever.
 Der vil blive fastsat regler om, i hvilke tilfælde  

 Socialministeriet kan tillade, at en fleksydelsesmodtager kan  

 videreføre eller påbegynde selvstændig virksomhed som  

 bibeskæftigelse i fleksydelsesperioden.
Fradrag for arbejde skal ske time for time.
Fradraget i  

 fleksydelsen beregnes forholdsmæssigt afhængig af den  

 gennemsnitlige ugentlige arbejdstid.
Fradraget foretages efter, at der er  

 foretaget fradrag for pension, jf. § 17, stk. 3 og 4.
Til § 22 Til stk. 1 Fleksydelsen udbetales tidligst med virkning fra den 1. i  

 måneden efter, at der er søgt om fleksydelse og lovens  

 betingelser er opfyldt.
 Fleksydelse kan således først udbetales for  

 måneden efter den måned, hvori lovens betingelser er opfyldt.
Til stk. 2 Reglerne om retten til folkepension er ændret,  

 således at folkepensionsalderen er nedsat fra 67 til 65 år for  

 personer, der er født efter den 1. juli 1939.
Til stk. 3 Fleksydelsen suspenderes under frihedsberøvelse ved  

 dom eller administrativ afgørelse.
Dermed sidestilles personer  

 på fleksydelse med andre personer, der mister en arbejdsindtægt  

 eller andre ydelser.
Til § 23 § 23 svarer i det væsentlige til principperne i  

 § 47, stk. 1 i lov om social pension hvoraf fremgår, at krav  

 på pension ikke kan gøres til genstand for udlæg eller  

 andre former for retsforfølgning, medmindre der er forløbet tre  

 måneder fra den dag, beløbet kunne kræves udbetalt.  

 Aftaler om sådanne krav er ugyldige.
Til § 24 Til stk. 1 Det foreslås, at fleksydelsen fastsættes hvert  

 år den 1. april på grundlag af den forventede arbejdstid i det  

 løbende kalenderår, således som den foreligger oplyst.
Til stk. 2 § 24, stk. 2 skal sikre, at der i løbet af  

 kalenderåret sker omregning af fleksydelsen, hvis der sker  

 ændringer i modtagerens gennemsnitlige arbejdstid.
Den aftalte eller  

 forventede arbejdstid lægges da til grund for den fremtidige beregning.  

 Fleksydelsen vil i øvrigt blive omregnet, hvis der sker andre  

 ændringer, der har betydning for fleksydelsens størrelse,  jf. §  

 17, stk. 4 og § 34.
Til § 26 Bemyndigelsen i § 26 skal anvendes til at  

 fastsætte regler om blandt andet dispositionsdato,  

 udbetalingsmåde, standsning af udbetalingen og eventuelt  

 tilbageførsel i forbindelse med midlertidige eller permanente  

 afbrydelser af udbetaling.
Til § 27 § 27 svarer til § 42 i lov om social pension  

 hvoraf fremgår, at hvis en pensionist har tilsidesat sin  

 oplysningspligt eller i øvrigt mod bedre vidende uberettiget har  

 modtaget pension, skal pensionisten eller dennes dødsbo tilbagebetale  

 det beløb, der er modtaget med urette.
 Blanketmaterialet indrettes således, at  

 ansøgeren eller modtageren gøres bekendt med reglerne om  

 fleksydelse.
 Krav om tilbagebetaling af fleksydelse forudsætter,  

 at Socialministeriet har gjort modtageren af fleksydelse opmærksom  

 på oplysningspligten og dens konsekvenser, jf. § 34, stk. 3.
 Ud over hjemlen til tilbagebetaling i § 27 kan  

 tilbagebetaling også kræves ud fra almindelige retsprincipper og  

 forudsætningssynspunkter.
Til § 28 Når fristen for tilbagebetaling fastsættes,  

 skal der tages hensyn til, at fleksydelse er en aktuel  

 forsørgelsesydelse, som er bestemt til at dække almindelige  

 leveomkostninger.
Tilbagebetalingsperioden og raternes størrelse skal  

 tilpasses derefter.
Til § 29 § 29 omhandler den situation, hvor fejlagtig  

 udbetaling af fleksydelse skyldes, at beregningerne var foretaget på  

 baggrund af forkerte oplysninger fra en arbejdsløshedskasse.
Hvis  

 fleksydelsesmodtageren eller Socialministeriet er i ond tro mht.  

 oplysningernes rigtighed, er der ikke grundlag for at overveje, om  

 arbejdsløshedskassen kan holdes ansvarlig.
Til § 30 Socialministerens bemyndigelse til at fastsætte  

 regler om tilbagebetaling tænkes blandt andet anvendt til at  

 fastsætte regler om fremgangsmåden, herunder blandt andet  

 Socialministeriets pligt til at inddrive tilbagebetalingskravet snarest  

 muligt, hvornår der kan ydes henstand, hvornår der skal  

 søges opnået et frivilligt forlig, Finansstyrelsens rolle ved  

 overtagelse af inddrivelsen m.v.
Til § 31 I stk. 1 foreslås, at fleksydelsesbidraget  

 tilbagebetales til en person eller til personens bo, hvis  

 pågældende tilkendes førtidspension eller dør inden  

 det fyldte 65. år.
Det foreslås endvidere i stk. 2, at den  

 enkelte person har ret til at få fleksydelsesbidraget tilbagebetalt,  

 hvis pågældende ikke længere ønsker at bevare  

 muligheden for at gå på fleksydelse.
Det foreslås  

 endvidere, at også personer i alderen 66 år skal kunne  

 kræve bidraget tilbagebetalt.
Derved søges tilgodeset personer,  

 der måske kun har betalt bidrag i en kortere årrække, og  

 som ved overgang til folkepension og til de nye økonomiske  

 omstændigheder, som dette indebærer, bliver opmærksom  

 på denne opsparing.
Det er en forudsætning for, at der kan blive  

 tale om tilbagebetaling, at der ikke er påbegyndt udbetaling af  

 fleksydelse.
Da fleksydelse er opsparing til en  

 tilbagetrækningsordning, er det foreslået, at det tilbagebetalte  

 bidrag bindes i en pensionsordning, når det drejer sig om personer, der  

 ikke er fyldt 60 år.
Det indbetalte bidrag skal overføres til en  

 arbejdsmarkedspensionsordning omfattet af pensionsbeskatningslovens kapitel  

 1, bortset fra ATP.
Hvis personen ikke er omfattet af en sådan ordning,  

 eller hvis der ikke kan foretages indskud af engangsbeløb på  

 ordningen, kan bidraget overføres til en anden pensionsordning, som  

 personen allerede selv har oprettet eller opretter.
Der kan være tale  

 om en pensionsordning med løbende udbetaling, herunder en livrente  

 omfattet af pensionsbeskatningslovens § 2. Der kan også være  

 tale om en rateforsikring eller rateopsparing i pensionsøjemed  

 omfattet af pensionsbeskatningslovens § 8 eller § 11 A  

 (ratepension) eller en kapitalforsikring eller opsparing i  

 pensionsøjemed omfattet af pensionsbeskatningslovens § 10 eller  

 § 12 (kapitalpension).
Hvis personen er fyldt 60 år ved anmodningen om  

 tilbagebetaling, udbetales beløbet kontant.
I disse tilfælde  

 sker der beskatning som personlig indkomst.
Når personen skriftligt har fravalgt muligheden for  

 at modtage fleksydelse, vil bidragsperioden ikke kunne medregnes til  

 opfyldelse af anciennitetskravet for ret til fleksydelse.
Det betyder, at man  

 kun kan opnå ret til fleksydelse, hvis man kan opfylde  

 anciennitetskravet på ny.
Til § 32 Det foreslås, at tilbagebetalingsbeløbet  

 opgøres på grundlag af dagpengenes størrelse på det  

 tidspunkt, hvor beløbet overføres til en pensionsordning.  

 Herved sker der automatisk en regulering af de indbetalte bidrag.  

 Tilbagebetalingsbeløbet udgør antallet af indbetalte  

 dagpengesatser, dvs. den i lov om dagpenge ved sygdom eller fødsel  

 anførte ugesats divideret med 5.
 Når bidraget er overført til en  

 pensionsordning, sker udbetalinger efter de for pensionsordningen almindeligt  

 gældende regler, herunder reglerne om ophævelse af ordningen  

 m.v.
Ved udbetaling fra en pensionsordning inden  

 indtræden af en pensionsbegivenhed, normalt ved det fyldte 60.  

 år, skal der betales en afgift på 60 pct. efter  

 pensionsbeskatningsloven.
Ved udbetaling fra en kapitalpension ved  

 indtræden af en pensionsbegivenhed skal der betales en afgift på  

 40 pct.
Ved udbetaling fra en pensionsordning med løbende udbetalinger  

 og ved udbetaling fra en ratepension sker der beskatning som personlig  

 indkomst.
Der kan også indbetales på tilsvarende  

 udenlandske pensionsordninger.
Her vil der inden overførslen blive  

 fratrukket en afgift på 60 pct. efter pensionsbeskatningsloven svarende  

 til den afgift, der betales, når en fradragsberettiget pensionsordning  

 overføres til en ikke-fradragsberettiget pensionsordning.
Til § 33 I § 33 foreslås en bemyndigelse til  

 socialministeren til at fastsætte regler om tilbagebetaling af  

 fleksydelsesbidrag.
Det foreslås endvidere, at socialministeren  

 får bemyndigelse til i særlige tilfælde at se bort fra  

 kravet om indbetaling af tilbagebetalingsbeløbet til en  

 pensionsordning.
Bemyndigelsen vil blive brugt til eventuelt at  

 fastsætte en bagatelgrænse, således at beløb  

 herunder altid udbetales kontant til den person, der har indbetalt bidragene.  

 Bemyndigelsen vil også blive brugt til eventuelt at fastsætte  

 særlige regler, når kravet om indbetaling af  

 tilbagebetalingsbeløbet til en arbejdsmarkedspensionsordning virker  

 urimeligt, fx hvis indbetalingen ikke vil medføre en øget  

 pension.
Til § 34 Ansøgningsblanketten udformes således, at den  

 dels oplyser ansøgeren om dennes pligt til at give oplysninger efter  

 § 34, stk. 1, dels om adgangen til at indhente oplysninger efter stk. 2.  

 Ansøger vil således ved sin underskrift på  

 ansøgningsblanketten meddele samtykke til at indhente de  

 nødvendige oplysninger.
Hvis samtykke ikke opnås, og  

 afgørelse ikke kan træffes på de foreliggende oplysninger,  

 må der derfor meddeles afslag på ansøgningen om  

 fleksydelse.
 De oplysninger, som det vil være relevant at  

 indhente, kan eksempelvis være oplysninger om pågældendes  

 medlemsperioder af arbejdsløshedskasser, indbetalinger til  

 efterlønsordningen, fleksjobperioder, indbetalinger til ATP og  

 indtægter ved arbejde.
Til § 35 Kontrollen kan ske ved, at Socialministeriet én  

 gang årligt indhenter oplysninger fra fleksydelsesmodtageren, som denne  

 afgiver på tro og love, eller (eventuelt stikprøvevis) indhenter  

 oplysninger fra fleksydelsesmodtagerens arbejdsgivere.
Kontrollen kan  

 også ske ved, at Socialministeriet indhenter indtægtsoplysninger  

 fra skattemyndighederne, som sammenholdes med det oplyste om  

 arbejdstiden.
Til §36 Socialministeriet træffer afgørelser efter  

 loven og varetager i øvrigt sagsbehandlingen.
Pligt og ansvar for konkret rådgivning og vejledning  

 om fleksydelse ligger i Socialministeriet.
Da det er den enkeltes kommune,  

 der giver tilbud om fleksjob, vil det i praksis ofte være kommunen, der  

 udleverer forskellige blanketter og generelt informationsmateriale.
Kommunen  

 må dog henvise til Socialministeriet for nærmere konkret  

 vejledning, jf. principperne i § 5, 2. pkt. i lov om retssikkerhed og  

 administration på det sociale område.
Til § 37 Til stk. 3 Kapitel 9 i lov om retssikkerhed og administration  

 på det sociale område indeholder blandt andet bestemmelser om  

 Ankestyrelsens sammensætning og afgørelsesmåder.
Kapitel  

 10 indeholder blandt andet bestemmelser om, at klagefristen er 4 uger, men at  

 der kan gives dispensation fra overskridelse af klagefristen, hvis der er  

 særlig grund dertil, at en klage som hovedregel ikke har  

 opsættende virkning, og at første instans har pligt til at  

 genvurdere sagen.
Til § 38 Til stk. 1 Bortset fra den delvise finansiering, der består i  

 de tilmeldtes indbetaling af fleksydelsesbidrag og tidligere indbetalinger  

 til arbejdsløshedskasser, finansieres fleksydelsen af staten via  

 satsreguleringspuljen.
Til § 39 Til stk. 1 Det foreslås, at loven træder i kraft 1. juli  

 2001 Til stk. 2 Det forslås at lov om senioydelse ophæves  

 samtidig med ikrafttrædelsen af lov om fleksydelse.
De personer, der  

 modtager seniorydelse på dette tidspunkt, overgår til at modtage  

 fleksydelse.
Pr. september 2000 modtog 18 personer seniorydelse.
Til § 40 Til stk. 1-4 Overgangsregel i stk. 1 sikrer, at personer, som ville  

 kunne opnå efterløn efter efterlønsordningens  

 overgangsregler, har mulighed for at optjene fleksydelse ved overgang til  

 fleksjob/ledighedsydelse efter fleksydelseslovens ikrafttrædelse.
Til stk. 5 I stk. 5, er foreslået en bemyndigelse for  

 socialministeren til undtagelsesvis at tillade, at der ses bort fra  

 afbrydelser i indbetaling af efterlønsbidrag og fleksydelsesbidrag.  

 Det forudsættes, at der foreligger særligt undskyldelige  

 omstændigheder i sagen og afbrydelsen har været af kortere  

 varighed.
Der kan også lægges vægt på, at der er tale  

 om en beskeden restance.
Tilladelsen kan gøres betinget af, at  

 personen efterbetaler bidragene for den pågældende periode.
Til § 41 Personer, der er visiteret til fleksjob ved ordningens  

 ikrafttræden den 1. juli 2001, får mulighed for at tilmelde sig  

 ordningen med virkning fra dette tidspunkt.
Dette forudsætter, at  

 kommunen indberetter navne m.v. til Socialministeriet på de personer,  

 der er i fleksjob.
Socialministeriet skal inden den 1. oktober 2001 give  

 disse personer tilbud om tilmelding mod betaling af bidrag.
Til § 42 Det er forudsat, at lov om seniorydelse ophæves  

 samtidig med at lov om fleksydelse træder i kraft.
De nuværende  

 modtagere af seniorydelse foreslås derfor at overgå til at  

 modtage fleksydelse.
Der vil blive fastsat regler herom Til §§ 43- 44 Folkepensionsalderen blev den 1. juli 1999 nedsat fra 67  

 til 65 år.
Personer, der er født før 1. juli 1939, kan  

 dog først overgå til folkepension som 67 årig.
Som  

 følge heraf foreslås, at disse personer skal kunne modtage  

 fleksydelse frem til tidspunktet for overgang til folkepension som 67  

 årig.
Endvidere foreslås aldersgrænserne på 65  

 henholdsvis 66 år i § 31 vedr. tilbagebetaling af  

 fleksydelsesbidrag tilsvarende forhøjet med 2 år svarende til,  

 at disse personer først overgår til folkepension som 67  

 årig, dvs. 2 år senere end andre.
