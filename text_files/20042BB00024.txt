Fremsat den 16. marts 2005 af Lissa Mathiasen (S),  

 Jytte Andersen (S), Christine Antorini (S),  

 Carsten Hansen (S) og Rasmus Prehn (S) Forslag til folketingsbeslutning om sikring af og øget  

 indflydelse for beboerrepræsentationerne i private  

  

 udlejningsejendomme Folketinget pålægger regeringen at fremsætte lovforslag, der pr.  

 1. december 2005 sikrer, at beboerrepræsentationen kan indbringe spørgsmål om  

 mangler på ejendommen for huslejenævnet, at beboerpræsentationen ved væsentlige arbejder på  

 ejendommen kan pege på en bydende på arbejderne i ejendommen, at udlejeren kan pålægges en sanktion, såfremt udlejeren  

 ikke overholder lejelovenes bestemmelser vedrørende inddragelse af  

 beboerrepræsentationen i ejendommens anliggender, og at beboerrepræsentationen kan nedlægge veto mod en  

 forbedringsplan for ejendommen, såfremt den ikke er indarbejdet i en 5-årig  

 forbedrings- og vedligeholdelsesplan for ejendommen, og såfremt den ikke er  

 hensigtsmæssig.
En tvist herom afgøres af huslejenævnet.
Bemærkninger til forslaget Almindelige bemærkninger Beslutningsforslaget er en uændret genfremsættelse af  

 beslutningsforslag nr.
B 111 fra folketingsåret 2004-05, 1. samling.
Se  

 Folketingstidende 2004-05, 1. samling, tillæg A side 4782 og 4785. Dog er  

 tidsfristen  

 for fremsættelsen af lovforslaget ændret fra 1. juli 2005 til 1. december  

 2005.
I større privat og offentligt ejede udlejningsejendomme kan  

 beboerne vælge en beboerrepræsentation.
Beboerrepræsentationen skal  

 samarbejde  

 med udlejeren om forhold vedrørende ejendommen, og beboerrepræsentationen  

 skal  

 efter loven tages med på råd, når der varsles højere husleje, og når der skal  

 gennemføres arbejder og forbedringer på ejendommen.
 I 1995 blev der i lejelovene indføjet en række bestemmelser med  

 henblik på at give beboerrepræsentanterne forbedret indseende med og  

 indflydelse på ejendommens forhold, når det gælder vedligeholdelse og ind- og  

 fraflytning m.v.
 Erfaringerne med det praktiske arbejde med disse bestemmelser  

 viser, at udlejeren alt for ofte ikke efterlever lovens bestemmelser.  

 Udlejeren  

 undlader at inddrage beboerrepræsentationen, fordi der ikke er nogen  

 sanktioner, der sikrer en reel indflydelse og et reelt samarbejde mellem  

 parterne.
 Det foreslås derfor, at lejelovene forbedres, således at de  

 bestemmelser, der formelt giver beboerrepræsentationen indflydelse, styrkes  

 med  

 en sanktion, såfremt udlejer ikke overholder lovens hensigt.
 Herudover foreslås det at udvide beboerrepræsentationens  

 beføjelser, således at beboerrepræsentationen kan indbringe sager om mangler  

 for huslejenævnet, og således at beboerrepræsentationen kan nedlægge veto  

 imod  

 forbedringsarbejder i ejendommen.
Bemærkninger til forslagets enkelte bestemmelser Ad 1: Beboerrepræsentationen kan indbringe spørgsmål  

 om mangler på ejendommen til huslejenævnet Efter boligreguleringslovens § 5, stk. 3, skal en udlejer,  

 såfremt udlejeren ønsker at udleje et gennemgribende moderniseret lejemål,  

 inden lejeaftalen indgås, orientere beboerrepræsentanterne herom og meddele  

 beboerrepræsentanterne, at beboerrepræsentanterne eller lejerne inden 14 dage  

 efter,  

 at orienteringen er givet, kan indbringe en sag om manglende vedligeholdelse  

 for huslejenævnet, jf. boligreguleringslovens § 22, stk. 1.
 Beboerrepræsentanternes initiativret på dette område er ikke  

 generel, men begrænset til denne situation.
Det er urimeligt, at beboerrepræsentanterne ikke i almindelighed  

 på samtlige lejeres vegne kan indbringe sager om vedligeholdelsesmangler på  

 ejendommen.
Hvis sådanne sager skal indbringes i dag, kræver det fuldmagt fra  

 de enkelte lejere.
 For at forbedre beboerrepræsentanternes mulighed for at øve  

 indflydelse på ejendommens vedligeholdelsesstand foreslås det derfor, at  

 beboerrepræsentanterne i almindelighed har ret til at indbringe spørgsmål om  

 mangler på ejendommen for huslejenævnet.
Ad 2: Beboerpræsentationen kan ved væsentlige  

 arbejder på ejendommen pege på en bydende på arbejderne  

 på ejendommen Kun på meget få områder indeholder lejelovene en sikring af  

 priskonkurrence ved istandsættelsesarbejder på private udlejningsejendomme.  

 Således gælder det efter lejelovens § 66, at såfremt en udlejer i bunden  

 licitation udbyder planlagte vedligeholdelses- og forbedringsarbejder, hvor  

 den  

 samlede udgift udgør mere end 20 kr. pr. m2  

 bruttoetageareal, skal beboerrepræsentanterne  samtidig  

 med at udlejeren indkalder til møde  tilbydes at udpege mindst én  

 bydende i  

 licitationen.
Denne sikring af et uafhængigt alternativt tilbud på arbejderne  

 på ejendommen gælder kun for en bunden licitation.
I alle andre tilfælde er  

 hverken beboerrepræsentanterne eller lejerne i ejendommen sikret, at  

 arbejderne  

 udbydes i konkurrence.
 For udlejeren er der ikke noget væsentligt incitament til at  

 sikre lavest mulige priser, idet omkostningerne ved arbejdernes gennemførelse  

 enten kan overvæltes på lejerne via forbedringsforhøjelser eller kan hentes  

 via  

 de henlæggelser, som lejerne har indbetalt over huslejen til fremtidig  

 vedligeholdelse  

 af ejendommen.
 Det foreslås derfor, at såfremt der skal gennemføres  

 vedligeholdelses- og forbedringsarbejder i ejendommen, hvor den samlede  

 udgift  

 udgør mere end 20 kr. pr. m2  

 bruttoetageareal, skal udlejeren for efterfølgende at kunne finansiere  

 arbejderne med en forbedringsforhøjelse eller ved træk på ejendommens  

 vedligeholdelseskonti skriftligt anmode beboerrepræsentanterne om med et  

 rimeligt  

 varsel at udpege mindst én bydende på arbejderne i ejendommen.
Ad 3: Udlejeren kan pålægges en sanktion, såfremt  

 udlejeren ikke overholder lejelovenes bestemmelser vedrørende inddragelse af  

 beboerrepræsentationen i ejendommens anliggender Lejelovene indeholder en del bestemmelser, der har til formål at  

 sikre, at beboerrepræsentanterne inddrages i en række forhold omkring  

 ejendommen og de enkelte lejemål.
Mange af disse bestemmelser blev gennemført i 1995 efter et  

 enigt oplæg fra udlejere og lejere herom.
Det blev dengang aftalt, at enkelte  

 af bestemmelserne ikke skulle pålægges en sanktion, fordi samarbejdet på  

 dette  

 område skulle bygge på det frivillige initiativ hos både udlejere og  

 beboerrepræsentation.
 Imidlertid viser erfaringerne, at udlejere i mange ejendomme  

 ikke har til hensigt frivilligt at inddrage beboerrepræsentationen i  

 ejendommens anliggender.
 Tilstanden er endda således, at flere eksperter inden for  

 lejeretsområdet foreslår bestemmelserne fjernet  bestemmelserne kaldes  

 papparagraffer uden reelt indhold.
 Hensigten med de pågældende paragraffer har været at give  

 beboerrepræsentationen indseende med ejendommens anliggender og sikre lejerne  

 en øget tryghed og ligebehandling ved genudlejning og fraflytning.
Der findes en del udlejere, som har et godt samarbejde med  

 beboerrepræsentationen på disse områder.
Men der findes desværre alt for  

 mange  

 udlejere, som ser stort på beboerrepræsentationen, fordi der mangler en  

 sanktion.
 Det foreslås derfor, at der i lejeloven og boligreguleringsloven  

 indsættes en sanktion ved tilsidesættelse af disse bestemmelser.
 Det drejer sig om følgende bestemmelser:
Orientering om klager Efter lejelovens § 65, stk. 2, skal udlejeren holde  

 beboerrepræsentanterne løbende orienteret om en beboers klager over andre  

 beboere.
 Halfdan Krag Jespersen m.fl. skriver i Karnov 2003, »Leje- og  

 boligregulering«, om denne regel:
»Baggrund for reglen er, at beboerrepræsentanterne ville kunne  

 indtræde i sådanne sager som rådgiver og mæglere og på den måde  i de  

 tilfælde, hvor det er muligt  bidrage til, at stridigheder bilægges på  

 et så  

 tidligt tidspunkt som muligt.
Overtrædelse af reglen er såvel formelt som  

 reelt  

 usanktioneret.« Det foreslås, at der indføres en sanktion i forbindelse med  

 denne regel.
Orientering om genudlejning Efter lejelovens § 65, stk. 2, 2. pkt., skal udlejerne orientere  

 beboerrepræsentanterne, når der foretages genudlejning af  

 beboelseslejligheder  

 med oplysning om indestående på kontoen for indvendig vedligeholdelse efter §  

 22.
 Halfdan Krag Jespersen skriver herom i Karnov 2003:
»Baggrunden for reglen er, at beboerrepræsentanterne til enhver  

 tid bør have overblik over den lejekreds, der er grundlaget for  

 repræsentationen, samt at de sikres overblik over de midler, som henstår til  

 den indvendige vedligeholdelse for hele ejendommen.« Det foreslås, at beboerrepræsentanterne bliver orienteret om  

 indestående på vedligeholdelseskontoen for det enkelte lejemål, og at  

 sanktionen for ikke at oplyse dette bliver, at udlejeren forpligtes til at  

 anerkende, jf. den gældende sanktion for udvendig vedligeholdelseskonti, at  

 der  

 indestår 5 års midler på denne konto.
Orientering ved indflytning Efter lejelovens § 9, stk. 2, skal udlejeren i ejendomme med  

 beboerrepræsentation med rimelig frist indkalde beboerrepræsentanterne til at  

 deltage i gennemgang af en lejlighed og eventuel udfærdigelse af en  

 indflytningsrapport.
 I Socialdemokratiets beslutningsforslag om forbedring af lejeres  

 tryghed og retsstilling ved fraflytning fra private udlejningsboliger  

 foreslås  

 obligatoriske indflytningsrapporter, og det foreslås her, at udlejeren ikke  

 kan  

 gøre mangler gældende ved fraflytning, såfremt udlejeren ikke kan  

 dokumentere,  

 at der foreligger en indflytningsrapport, og at beboerrepræsentationen har  

 været indkaldt til udfærdigelse af denne.
Orientering om fraflytning Ifølge lejelovens § 98, stk. 2, skal udlejerne i ejendomme med  

 beboerrepræsentation orientere lejerne om adgang til at lade  

 beboerrepræsentanterne deltage i gennemgangen af lejligheden, og  

 beboerrepræsentanterne  

 skal have kopi af en fraflytningsrapport.
 Det foreslås, at såfremt udlejeren ikke indkalder  

 beboerrepræsentanterne til fraflytningssyn og ikke tildeler  

 beboerrepræsentanterne en kopi af fraflytningsrapporten, mister udlejeren sit  

 krav i forbindelse med fraflytning.
Pligt til at indkalde til budgetmøde Efter boligreguleringslovens § 13, stk. 2, skal udlejeren før  

 varsling af lejeforhøjelse over for lejerne med rimelig frist indkalde  

 beboerrepræsentanterne til et budgetmøde med henblik på drøftelse af  

 budgettet.
 Halfdan Krag Jespersen skriver herom i Karnov 2003:
»Ifølge motiverne kan huslejenævnet, såfremt udlejeren ikke  

 overholder pligten til at afholde budgetmøde, beslutte, at varslingen skal  

 bortfalde.
Denne sanktion har ikke hjemmel i bestemmelsens ordlyd og må anses  

 for klart ubeføjet.« Efterfølgende retsafgørelser har vist, at Halfdan Krag Jespersen  

 har ret.
 Det foreslås derfor, at det gøres til en gyldighedsbetingelse  

 for varslingen, at beboerrepræsentanterne har været indkaldt til et  

 budgetmøde.
Drøftelse af planlagte vedligeholdelsesarbejder Ifølge lejelovens § 66, stk. 2, skal beboerrepræsentanterne med  

 rimelig frist indkaldes til møde med udlejeren om gennemførelse af planlagte  

 vedligeholdelses- og forbedringsarbejder.
Bestemmelsen er ikke umiddelbart  

 udstyret med nogen sanktion, såfremt udlejeren ikke iagttager de pågældende  

 regler.
 Ifølge Halfdan Krag Jespersen med fleres bemærkninger i Karnov  

 2003 til pågældende bestemmelse er der betydelig usikkerhed om, hvorvidt  

 varslingen af forbedringsforhøjelse er ugyldig, såfremt betingelserne i  

 lejelovens § 66, stk. 2-5, ikke er overholdt.
 Det foreslås, at lejelovgivningen præciseres på dette område,  

 således at betingelserne i § 66, stk. 2, skal være opfyldt.
 Ad 4: Beboerrepræsentationen kan nedlægge veto mod en  

 forbedringsplan for ejendommen, såfremt den ikke er indarbejdet i en 5-årig  

 forbedrings-  

 og vedligeholdelsesplan for ejendommen, og såfremt den ikke er  

 hensigtsmæssig.  

 En tvist herom afgøres af huslejenævnet.
 I Socialdemokratiets beslutningsforslag om priskonkurrence og  

 bedre omkostningsstyring i privat udlejningsbyggeri foreslås det, at der  

 gennemføres obligatoriske vedligeholdelsesplaner for ejendommene.
 Efter den gældende lejelovgivning kan udlejeren varsle  

 forbedringer af lejemål og ejendom, uden at der foreligger en  

 vedligeholdelsesplan for ejendommen, og uden at lejerne kan vetoe  

 forbedringerne.
 Efter boligreguleringslovens § 25 kan huslejenævnet modsætte sig  

 iværksættelse af forbedringer, hvis forbedringerne må anses for  

 uhensigtsmæssig  

 under hensyn til ejendommens alder, beliggenhed og beskaffenhed.
 Det foreslås, at beboerrepræsentationen får en generel mulighed  

 for at nedlægge veto mod forbedringer i ejendommen.
 Det skal dog gælde, at såfremt udlejeren kan dokumentere, at  

 forbedringerne er indeholdt i en med beboerrepræsentationen forhandlet  

 forbedringsplan for ejendommen, kan beboerrepræsentationen naturligvis ikke  

 nedlægge veto mod forbedringerne, medmindre ændrede forhold for ejendommen  

 gør,  

 at forbedringerne må skønnes uhensigtsmæssige af huslejenævnet.
Skriftlig fremsættelse Lissa Mathiasen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om sikring af og øget indflydelse for  

 beboerrepræsentationerne i private udlejningsejendomme.
(Beslutningsforslag nr.
B 24).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
