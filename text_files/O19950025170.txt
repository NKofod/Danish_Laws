Resumé  


  

 En klager henviste til at en skatteinspektør havde deltaget i sagens  

 behandling ved skatteforvaltningen og senere havde været sekretær ved  

 skatteankenævnets behandling af sagen.
Endvidere mente klageren at en  

 sagsbehandlingstid på over tre år i Landsskatteretten var urimelig lang.
Landsskatteretten fandt ikke at omfanget af skatteinspektørens  

 deltagelse i sagens behandling i kommunens skatteforvaltning medførte  

 inhabilitet.
Ombudsmanden mente derimod at skatteinspektøren efter  

 omstændighederne måtte anses for inhabil ved sagens behandling i  

 skatteankenævnet.
Skatteankenævnets afgørelse måtte herefter tilsidesættes  

 som  

 ugyldig.
Ombudsmanden henstillede til Landsskatteretten at genoptage sagen og  

 træffe en ny afgørelse.
Ombudsmanden fandt det endvidere meget kritisabelt at  

 Landsskatterettens sagsbehandlingstid havde varet mere end tre år og syv  

 måneder.
Ombudsmanden henstillede til Landsskatteretten at sådanne  

 forsinkelser  

 blev undgået fremover. (J. nr. 1994-2749-211).
"To-instans inhabilitet". For lang  

 sagsbehandlingstid.
Forældelse En mand (A) klagede ved brev  

 af 19. november 1994 til mig over Landsskatterettens kendelse af 28. oktober  

 1994 vedrørende en række fradrag mv. for indkomstårene 1985-1987.
Jeg forstod A's klage således  

 at han navnlig klagede over skatteinspektørens inhabilitet og den samlede sagsbehandlingstid.
Til støtte for klagepunkt 1)  

 havde A navnlig anført at der ved sagens behandling ved kommunen,  

 skatteforvaltningen, og senere kommunen, skatteankenævnet, havde foreligget  

 et  

 personsammenfald der havde medført at skatteankenævnets afgørelse af 17.  

 december 1990 var ugyldig.
A begrundede dette nærmere med at  

 skatteinspektøren  

 ved kommunen havde virket som sekretær ved skatteankenævnets behandling af  

 sagen, uanset at skatteinspektøren forud havde deltaget i sagens behandling  

 ved  

 skatteforvaltningen.
 Til støtte for klagepunkt 2)  

 havde A navnlig anført at sagsbehandlingstiden ved Landsskatteretten havde  

 været urimelig lang, idet klagen blev indgivet den 10. marts 1991 mens  

 kendelsen blev afsagt den 28. oktober  

 1994.  

 A  

 tilføjede at sagens skatteretlige problemer ikke kunne  

 begrunde den lange sagsbehandlingstid, ligesom forsinkelsen ikke kunne  

 skyldes  

 A's forhold.
 Endelig henledte A min  

 opmærksomhed på spørgsmålet om forældelse af skattekravet idet de af  

 Landsskatterettens kendelse omfattede skattekrav vedrørte indkomstårene 1985-  

 1987. A  

 oplyste i denne forbindelse  

 at han aldrig havde anerkendt de omhandlede skattekrav.
Det fremgik af sagen at  

 skatteforvaltningen i 1988 genoptog A's skatteansættelse for indkomstårene  

 1983-1987 til fornyet behandling.
Sagens gang fra A den 16. august 1988 blev  

 indkaldt af skatteforvaltningen til møde indtil Landsskatteretten afsagde  

 kendelse den 28. oktober 1994, var udførligt beskrevet i redegørelse af 16.  

 oktober 1991 fra skatteforvaltningen, samt i en datoliste vedlagt  

 Landsskatterettens udtalelse til mig af 31. januar 1995. Disse redegørelser  

 beskrev under ét sagens behandling i de forskellige instanser og den skete  

 korrespondance.
 Efter at skatteforvaltningen  

 i samråd med daværende Statsskattedirektoratet traf beslutning om at  

 genoptagelsen alene skulle vedrøre indkomstårene 1985-1987, fastholdt  

 skatteforvaltningen at der skulle ske forhøjelse for disse indkomstår.
 Ved sit brev af 14. november  

 1989 anmodede A herefter om at behandlingen af hans selvangivelse for  

 indkomstårene 1985, 1986 og 1987 fremtidig blev forestået af en anden  

 sagsbehandler i skatteforvaltningen.
 Ved brev af 22. marts 1990  

 fra skatteinspektør B meddelte skatteforvaltningen at den hidtidige  

 sagsbehandler fortsat ville behandle A's selvangivelse for de omhandlede  

 indkomstår.
 Ved brev af 28. marts 1990  

 stilet til skatteinspektør B anmodede A om en begrundelse for afslaget på  

 hans  

 ønske om en ny sagsbehandler.
Ved brev af 5. maj 1990 fra  

 skatteinspektøren blev den ønskede begrundelse givet.
Det hed således i  

 skatteinspektørens brev:
 "...
Det er alene administrationen  

 v/ skatteinspektøren, der kan afgøre hvem der skal være sagsbehandler på en  

 sag.
Den enkelte skatteyder kan ikke selv vælge.
Kun i meget få sager vil man  

 udpege en ny sagsbehandler.
Det er typisk, hvor der er sket fejl i selve  

 sagsbehandlingen.  

 Dette er der efter min opfattelse ikke sket i Deres sag, hvorfor jeg  

 fastholder  

 den nuværende sagsbehandler.
..." Efter yderligere  

 korrespondance vedrørende skattemæssige spørgsmål foretog skatteforvaltningen  

 de bebudede forhøjelser ved afgørelse af 8. august 1990.
 Den 29. august 1990 påklagede  

 A skatteansættelsen til skatteankenævnet i kommunen og havde herefter en del  

 korrespondance vedrørende oplysningen af sagen.
 Under sagens behandling i  

 skatteankenævnet virkede skatteinspektør B som sekretær for nævnet.
 Ved brev af 9. december 1990  

 til mig klagede A over forskelligeforhold ved sagsbehandlingen i  

 skatteforvaltningen.
 Forinden min stillingtagen  

 til A's klage forelå, stadfæstede skatteankenævnet i kommunen den foretagne  

 skatteansættelse ved nævnets afgørelse af 17. december 1990.
 Ved mit brev af 15. februar  

 1991 meddelte jeg A at jeg i anledning af hans klage havde rettet henvendelse  

 til Skattedepartementet vedrørende de rejste spørgsmål om kompetenceforhold.  

 Jeg meddelte samtidig at A's indsigelse mod skatteinspektør B's medvirken i  

 sagens behandling i skatteankenævnet skulle fremsættes over for  

 skatteankenævnet.
Efter senere at have modtaget  

 et notat fra Skattedepartementet meddelte jeg den 2. oktober  

 1991 A  

 at jeg oversendte hans klage  

 over sagsbehandlingen - herunder sagsbehandlingstiden - til Told- og  

 Skattestyrelsen.
Samtidig oplyste jeg A om at spørgsmål der angik ligningen -  

 herunder sagsbehandlingsspørgsmål - skulle fremføres over for  

 ligningsmyndighederne.
A ville derfor først kunne indbringe sagen for mig når  

 Landsskatteretten havde truffet afgørelse.
 Ved brev af 10. marts 1991  

 anmodede A skatteankenævnet om at tage stilling til skatteinspektørens  

 habilitet i sagen.
 I et brev ligeledes af 10.  

 marts 1991 klagede A over skatteankenævnets afgørelse til Landsskatteretten.  

 Til støtte for sin klage gjorde A bl.a. gældende at der forelå inhabilitet  

 hos  

 nævnets sekretær.
Ved brev af 18. marts 1991  

 meddelte Landsskatteretten A at man havde modtaget A's klage.
Samtidig  

 oplyste  

 retten at det ikke på daværende tidspunkt kunne siges hvornår sagen kunne  

 forventes afgjort.
I almindelighed måtte der dog på daværende tidspunkt  

 påregnes en behandlingstid på ni-tolv måneder efter høringen af  

 skatteankenævnet.
 Ved brev af 10. april 1991  

 meddelte skatteankenævnet A at nævnet på sit møde den 22. marts 1991 ikke  

 havde  

 fundet at skatteinspektøren var inhabil ved behandlingen af sagen.  

 Skatteankenævnet begrundede sin afgørelse med at der internt i  

 skatteforvaltningen var udarbejdet regler som netop tilsigtede at en sekretær  

 i  

 nævnet ikke kunne være den samme person som havde truffet afgørelse i sagen i  

 skatteforvaltningen eller i øvrigt havde behandlet sagen.
Herefter påbegyndtes  

 sagsbehandlingen i Landsskatteretten som beskrevet i den af retten  

 udfærdigede  

 datoliste.
Det fremgår heraf at sagens oplysning navnlig blev foretaget i  

 perioden frem til august 1991. Den 15. august 1991 sendte retten ankenævnets  

 udtalelse til høring hos A hvorefter A den 8. september 1991 kommenterede  

 ankenævnets udtalelse.
A oplyste samtidig at han havde klaget til mig over  

 sagsbehandlingen i kommunen.
Herefter skete der  

 øjensynligt ikke videre i sagen indtil den 17. februar 1993 hvor  

 Landsskatteretten rettede forespørgsel til A om den verserende sag hos mig.
A  

 besvarede rettens henvendelse ved brev af 19. februar 1993 idet han henviste  

 til mit ovennævnte brev af 2. oktober 1991.
 Herefter forelå der øjensynligt  

 ingen ekspeditioner i sagen i forhold til A eller i forhold til sagens  

 oplysning indtil Landsskatteretten afsagde sin kendelse den 28. oktober 1994.
 Af Landsskatterettens  

 kendelse fremgik bl.a. følgende om inhabilitetsspørgsmålet:
 "...
Skatteankenævnet har ikke  

 fundet, at skatteinspektøren har været inhabil, jf. skattestyrelseslovens §  

 11,  

 idet skatteinspektøren ikke har deltaget som sagsbehandler, da sagen blev  

 behandlet i (kommunens) skatteforvaltning, men først har deltaget i  

 sagsbehandlingen  

 da sagen blev påklaget til skatteankenævnet.
Det fremgår af redegørelse fra  

 skatteinspektøren, at han alene som chef for forvaltningen har besvaret  

 klagerens anmodning om ny sagsbehandler ved sagens behandling i  

 forvaltningen.
 Efter det oplyste om at klageren  

 har modtaget aktindsigt, og at skatteinspektøren først har deltaget i  

 sagsbehandlingen ved sagens behandling i skatteankenævnet, finder  

 Landsskatteretten ikke, at skatteinspektøren har været inhabil i henhold til  

 skattestyrelseslovens § 11, hvorfor retten ikke finder anledning til at anse  

 ansættelserne for ugyldigt foretaget.
..." A klagede herefter til mig  

 den 19. november 1994.
 Jeg forelagde A's klage for  

 Landsskatteretten og anmodede om en udtalelse efter forud indhentet erklæring  

 fra skatteankenævnet i kommunen.
 I en udtalelse til mig af 31.  

 januar 1995 anførte Landsskatteretten bl.a. følgende:
 "...
For så vidt angår spørgsmålet  

 om skatteinspektørens habilitet ved sagens behandling i skatteankenævnet, jf.  

 skattestyrelseslovens § 11, stk. 2, kan retten i det hele henvise til den  

 afsagte kendelse.
Landsskatteretten finder fortsat ikke, at skatteinspektøren  

 efter det oplyste har taget aktiv del som sagsbehandler ved sagens behandling  

 i skatteforvaltningen, således at han må anses for inhabil ved sagens  

 behandling i skatteankenævnet.
..." Vedrørende  

 sagsbehandlingstiden i Landsskatteretten henviste retten til en udfærdiget  

 datoliste over sagens forløb idet man beklagede den lange sagsbehandlingstid.
 Landsskatterettens udtalelse  

 var vedlagt en udtalelse af 19. december 1994 fra skatteankenævnet i  

 kommunen.  

 Skatteankenævnet henviste her til at nævnet på sit møde den 22. marts 1991  

 ikke fandt at skatteinspektøren havde været inhabil.
 Jeg forelagde de nævnte  

 udtalelser for A og anmodede om eventuelle kommentarer hertil.
Ved sit brev af 16. marts  

 1995 bestred A Landsskatterettens forudsætning om at skatteinspektøren ikke  

 havde taget aktivt del i sagen.
A kommenterede samtidig den af  

 Landsskatteretten udfærdigede datoliste, idet han anførte at det klart  

 fremgik  

 af datolisten at sagens forsinkelse ikke skyldtes hans forhold.
 Herefter udtalte jeg  

 følgende:
 "  

  

 1) Skatteinspektørens habilitet.
Det fremgår af  

 skattestyrelseslovens § 11, stk. 1, at den kommunale skattemyndighed yder  

 sekretariatsbistand til skatteankenævnet.
Efter lovens § 11, stk. 2, må den  

 som  

 tidligere har deltaget i en afgørelse om ansættelse eller i øvrigt har  

 medvirket ved behandlingen af en sag ved den kommunale skattemyndighed, ikke  

 yde sekretariatsbistand til skatteankenævnet ved behandling af en klage til  

 skatteankenævnet over samme afgørelse.
De anførte regler er udtryk  

 for en almindelig forvaltningsretlig grundsætning om inhabilitet.
Efter  

 grundsætningen om såkaldt "to-instans inhabilitet" må en person som  

 har truffet en forvaltningsretlig afgørelse eller deltaget heri, ikke senere  

 deltage i behandlingen af samme sag under en eventuel klagebehandling, jf.  

 forvaltningslovens § 3, stk. 1, nr. 4.
 Baggrunden herfor er især, at  

 det må sikres at en klagebehandling foretages af personer hos myndigheden som  

 er fuldstændig upartiske og ikke forinden har taget stilling til de spørgsmål  

 klagen vedrører.
De nærmere betingelser for  

 anvendelsen af inhabilitetsreglerne i skattestyrelseslovens § 11, stk. 2, er  

 beskrevet i pkt. 10 i Skattedepartementets cirkulære nr. 113 af 18. juni 1990  

 om skattestyrelsesloven.
Det hedder heri bl.a. at reglen er rent  

 personrelateret  

 og kun retter sig mod de medarbejdere i den kommunale forvaltning som har  

 medvirket ved behandlingen af ansættelsen.
Medvirken forudsætter at den  

 pågældende har haft en vis reel indflydelse på afgørelsens resultat.
Rene  

 hjælpefunktioner, såsom telefonpasning, postafsendelse og renskrivning, er  

 ikke  

 medvirken i denne betydning.
Endelig anføres at virkningen af at der  

 foreligger  

 inhabilitet er at den skattepligtige kan kræve skatteankenævnskendelsen  

 tilsidesat som ugyldig, jf. skattestyrelseslovens § 24, nr. 2, om klage til  

 Landsskatteretten.
Ved min vurdering af  

 habilitetsspørgsmålet har jeg lagt til grund at det ved bestemmelsen i  

 skattestyrelseslovens § 11, stk. 2, er forudsat at der må foreligge en særlig  

 klar og tydelig adskillelse mellem kommunale embedsmænds virke i henholdsvis  

 skatteforvaltningen og skatteankenævnet.
Det er således tilstrækkeligt til at  

 statuere inhabilitet at en sekretær i ankenævnet tidligere blot har medvirket  

 i  

 sagens behandling.
Det anførte cirkulære til skattestyrelsesloven forudsætter  

 da også at alene udøvelsen af helt uselvstændige hjælpefunktioner kan betyde  

 at  

 den omfattede medvirken ikke foreligger.
Omvendt er blot en vis reel  

 indflydelse på afgørelsens resultat tilstrækkeligt til at inhabilitet  

 foreligger.
Det er min opfattelse at der  

 ikke af cirkulærets anvendelse af udtrykket "reel indflydelse" kan  

 udledes at det er en betingelse for statuering af inhabilitet at den  

 pågældende  

 person har beskæftiget sig med den skatteretlige bedømmelse af sagen.
Også en  

 stillingtagen til mere formelle spørgsmål, der forudsætter en vis indsigt i  

 sagen, vil efter omstændighederne være omfattet af inhabiliteten.
Afgørende  

 må  

 som nævnt være, at det i videst muligt omfang sikres at sekretariatet i  

 skatteankenævnet ikke har en konkret forhåndsviden om og forhåndsbedømmelse  

 af  

 sager der forelægges nævnet.
Ved min bedømmelse af den  

 medvirken som skatteinspektøren i (kommunen) har udøvet ved behandlingen i  

 (A's) sag, har jeg lagt vægt på at skatteinspektøren i sit brev til (A) af 5.  

 maj 1990 oplyste at der efter hans opfattelse ikke var sket fejl i  

 sagsbehandlingen. (A's) anmodning om ny sagsbehandler blev derfor ikke  

 opfyldt.  

 På dette tidspunkt var skatteforvaltningens genoptagelse af (A's) tidligere  

 skatteansættelser vidt fremskreden idet de konkrete forhøjelsespunkter var  

 fastlagt og forelagt (A). Samtidig havde skatteforvaltningen haft lejlighed  

 til at vurdere (A's) indsigelser.
Jeg har derfor forudsat at  

 skatteinspektørens  

 besvarelse af (A's) anmodning har indbefattet en forudgående gennemgang og  

 vurdering af de skatteretlige problemer i (A's) sag.
Kun på dette grundlag  

 har  

 skatteinspektøren kunnet udtale sig om hvorvidt der var sket fejl i  

 sagsbehandlingen.
Det er derfor min opfattelse  

 at skatteinspektøren under sit virke som sekretær for skatteankenævnet ved  

 den  

 senere behandling af (A's) klage har været inhabil.
Det er samtidig min  

 opfattelse at (A) herefter kan kræve skatteankenævnets afgørelse af 17.  

 december 1990 tilsidesat som ugyldig.
Jeg henviser i denne forbindelse til  

 pkt.  

 10 i Skattedepartementets cirkulære nr. 113 af 18. juni 1990 om  

 skattestyrelsesloven.
 Jeg har gjort  

 Landsskatteretten bekendt med min opfattelse af inhabilitetsspørgsmålet og  

 henstillet at Landsskatteretten genoptager sagens behandling og træffer en ny  

 afgørelse.
 Jeg har ikke herved foretaget  

 nogen bedømmelse af de skattemæssige spørgsmål som er omfattet af  

 Landsskatterettens kendelse af 28. oktober 1994. Disse spørgsmål er ikke  

 omfattet af (A's) klage til mig.
 2) Sagsbehandlingstiden.
 Det fremgår af sagen at (A's)  

 skattesag er påbegyndt den 16. august 1988 og foreløbigt afsluttet ved  

 Landsskatterettens kendelse af 28. oktober 1994. Sagsbehandlingen har således  

 strakt sig over en periode på mere end seks år og to måneder.
 Det er min opfattelse at en  

 så lang sagsbehandlingstid for en sag om genoptagelse af tidligere  

 skatteansættelse generelt vurderet er helt uacceptabel.
 En nøjere undersøgelse af sagens  

 gang hos de involverede myndigheder viser at skatteforvaltningen som nævnt  

 påbegyndte genoptagelsen den 16. august 1988 og afsluttede denne ved  

 skatteforvaltningens  

 afgørelse af 8. august 1990.
Jeg har ikke fundet grundlag  

 for at kritisere skatteforvaltningen, omend en sagsbehandlingstid for  

 genoptagelse af forholdsvis ukomplicerede skattespørgsmål efter min  

 opfattelse  

 ikke i almindelighed bør udgøre næsten to år.
Jeg har herved særlig lagt vægt  

 på at den lange sagsbehandlingstid navnlig skyldtes at (A) den 16. oktober  

 1988  

 klagede til skatteministeren over den foretagne genoptagelse, og at denne  

 klage  

 blev vurderet såvel af Skattedepartementet som af Statsskattedirektoratet.  

 Ligeledes fremkom (A) i betydeligt omfang med indsigelser mv.
Herved skete  

 der  

 naturligvis en forlængelse af sagsbehandlingstiden.
Jeg har samtidig lagt  

 vægt  

 på at skatteforvaltningen stedse har fremmet sagen inden for rimelige  

 frister.
 En undersøgelse af den nævnte  

 datoliste viser endvidere at sagsbehandlingen ved skatteankenævnet blev  

 påbegyndt ved (A's) klage af 29. august 1990 og blev afsluttet ved  

 skatteankenævnets afgørelse af 17. december 1990.
 Jeg finder ikke grundlag for  

 at kritisere skatteankenævnets sagsbehandlingstid på mindre end fire måneder.
 Det fremgår endelig af den  

 datoliste som Landsskatteretten har udfærdiget, at (A's) klagesag blev  

 påbegyndt den 10. marts 1991 og blev afsluttet ved kendelsen af 28. oktober  

 1994. Den samlede sagsbehandlingstid ved Landsskatteretten var således mere  

 end  

 tre år og syv måneder.
 Det er min opfattelse at en  

 sådan sagsbehandlingstid generelt må anses som meget lang.  

 Sagsbehandlingstiden  

 står da også i kontrast til at Landsskatteretten den 18. marts 1991 oplyste  

 at  

 behandlingstiden påregnedes at være ni-tolv måneder.
Ved bedømmelsen af  

 behandlingstiden for en sag må der anlægges en konkret vurdering.
Heri indgår  

 sagens faktiske og retlige omstændigheder samt øvrige forhold der kan have  

 indflydelse på karakteren og omfanget af myndighedernes sagsbehandling.
Af  

 særlig betydning er det i hvilken grad borgeren afgiver oplysninger mv. som  

 må  

 vurderes af myndighederne.
Ved bedømmelsen af  

 sagsbehandlingstiden for Landsskatterettens behandling af (A's) klage har jeg  

 lagt til grund at (A's) sag har omfattet forholdsvis enkle skattemæssige  

 forhold.  

 Dette gælder såvel i retlig som i faktisk henseende.
Jeg har samtidig lagt  

 til  

 grund at sagens oplysning gennem (A's) og skatteankenævnets afgivelse af  

 oplysninger er afviklet forholdsvis hurtigt.
Det synes da også at fremgå af  

 datolisten at sagens forberedelse gik i stå efter at (A) ved brev af 8.  

 september 1991 kommenterede ankenævnets udtalelse vedrørende  

 habilitetsspørgsmålet.
Ved samme brev oplyste (A) at habilitetsspørgsmålet  

 var  

 forelagt til min vurdering, uden at (A) dog nævnte at jeg allerede den 15.  

 februar 1991 havde oplyst at habilitetsspørgsmål måtte afgøres af de i  

 skattestyrelsesloven nævnte klagemyndigheder forud for min eventuelle  

 bedømmelse.
Uanset om Landsskatteretten har befundet sig i en misforståelse  

 vedrørende min sideløbende behandling af habilitetsspørgsmålet, har dette dog  

 på ingen måde kunnet begrunde at Landsskatteretten først ved brev af 17.  

 februar 1993 - eller mere end et år og fem måneder efter - spurgte (A) om min  

 afgørelse af (A's) tidligere klage.
 Virkningen af denne  

 beklagelige forsinkelse forværredes ved at der yderligere forløb mere end et  

 år  

 og otte måneder, før Landsskatteretten afsagde sin kendelse den 28. oktober  

 1994.
 Jeg finder det herefter meget  

 kritisabelt at Landsskatterettens sagsbehandlingstid for (A's) sag sammenlagt  

 har været mere end tre år og syv måneder.
 Jeg har gjort  

 Landsskatteretten bekendt med min opfattelse og har endvidere henstillet til  

 retten, at det ved indretningen af rettens sagsstyring sikres at sådanne  

 forsinkelser fremtidig undgås.
 3) Spørgsmålet om forældelse af skattekravet.
I klagen til mig henledte (A)  

 min opmærksomhed på spørgsmålet om forældelse af skattekravet.
Jeg har dog  

 ikke  

 inddraget dette i min behandling af (A's) klage idet der ikke foreligger  

 nogen  

 afgørelse om forældelse.
Jeg finder dog anledning til  

 at oplyse (A) om at fastsættelse og indkrævning af skattekrav der vedrører  

 indkomstår forud for 1990 reguleres af en femårig forældelsesfrist som  

 angivet  

 i forældelsesloven af 1908, § 1, stk. 1, nr. 4. Forældelsesfristen regnes fra  

 de tidspunkter hvor restskatter for pågældende indkomstår forfalder.
I (A's)  

 tilfælde påbegyndes forældelsesfristen for indkomstårene 1985, 1986 og 1987  

 således på nærmere angivne datoer i henholdsvis 1986, 1987 og 1988.
 Den endelige bedømmelse af de  

 forældelsesmæssige forhold afhænger imidlertid af indholdet af den fornyede  

 kendelse som jeg har henstillet til Landsskatteretten at afsige.
 Landsskatteretten har i en  

 tidligere kendelse, som er offentliggjort i Tidsskrift for Skatter og  

 Afgifter  

 1995, nr. 13, s. 25ff, taget udtrykkelig stilling til følgen af inhabilitet.  

 I  

 kendelsen statuerede Landsskatteretten at skatteforvaltningens tidligere  

 afgørelse herefter havde retsvirkning som om den ugyldige  

 skatteankenævnsafgørelse  

 ikke var afsagt.
Den anførte femårige  

 forældelsesfrist omfatter tillige selve inddrivelsen af skattekrav.
Efter  

 forældelsesloven af 1908, § 3, afbrydes forældelsesfristen ved udlæg for  

 skattekravet og ved skatteyderens erkendelse af sin skattegæld.
Ved  

 afbrydelsen  

 påbegyndes en ny femårig forældelsesfrist som tilsvarende kan afbrydes.
Efter  

 praksis anses skatteyderens anmodning om henstand med skattebetalingen,  

 eventuelt i forbindelse med klage til skatteankenævn mv., som en erkendelse  

 der  

 afbryder forældelsesfristen.
Efter henstandens udløb påbegyndes en ny femårs  

 frist.
 Den nærmere vurdering af  

 hvorvidt (A's) eventuelle skattegæld måtte være forældet, afhænger således af  

 om (A) ved ansøgning om henstand eller på anden direkte eller indirekte vis  

 har  

 anerkendt gælden.
 Jeg foretager mig herefter  

 ikke mere i sagen.
..." Landsskatteretten meddelte  

 senere at man havde genoptaget sagen til fornyet behandling i medfør af  

 skattestyrelseslovens § 29.
 Jeg tog det meddelte til  

 efterretning.
