Der meddeltes tilladelse til skelforandring, hvorved et areal på ca,  

 0,4 ha, der væsentligst bestod af sø og mose, frastykkedes til sammenlægning  

 med en naturgrund af areal ca. 0,8 ha.
Naturlig afgrænsning i marken.  

 Landbrugspligten blev samtidig ophævet på det frastykkede areal.
I skrivelse af 15. september 1989 har De på Deres klient  

 godsejer Gorm Reventlow-Grinlings vegne påklaget den af Jordbrugsdirektoratet  

 i skrivelse af 30. august 1989 trufne afgørelse, hvorved der meddeltes Deres  

 klient afslag på ansøgning om tilladelse til ved skelforandring at overføre  

 et areal på 3782 (m2) fra landbrugsejendommen matr. nr. 1 a m.fl.
Nielstrup  

 Hovedgård, Våbensted til ejendommen matr. nr. 1 ap smst. af areal 8164 (m2).
 Det fremgår af sagen, at Kort- og Matrikelstyrelsen med skrivelse af 19.  

 januar 1989 til Jordbrugsdirektoratet oversendte  

 landinspektør Erik Juhl Christensens ansøgning om den nævnte skelforandring.
 Landinspektøren oplyste, at det 3782 (m2) store areal af  

 landbrugsejendommen matr. nr. 1 a er et ubebygget og udyrkbart moseareal, der  

 uforandret agtes benyttet sammen med ejendommen matr. nr. 1 ap smst. som  

 naturgrund.
I skrivelse af 30. august 1989 meddelte Jordbrugsdirektoratet afslag på  

 det ansøgte.
Jordbrugsdirektoratet henviste bl.a. til, at der med  

 landbrugslovens restriktive bestemmelser om ophævelse af landbrugspligt  

 tilsigtes at modvirke dannelse af nye frie jorder i det åbne land.  

 Jordbrugsdirektoratet henviste nærmere til bestemmelsen i landbrugslovens §  

 4, stk. 1, efter hvilken bestemmelse landbrugspligten normalt ikke kan  

 ophæves, hvis den supplerede ejendom overstiger 2000 (m2).
I Deres klage anfører De, at der ikke ved den ansøgte skelforandring vil  

 opstå nye frie jorder, der på nogen måde påvirker områdets karakter af  

 landbrugsområde, da det pågældende areal uforandret vil henligge som  

 moseareal med naturlig bevoksning som en del af den naturgrund, som matr.  

 nr. 1 ap udgør.
De anfører, at det pågældende areal, der ønskes frastykket,  

 er aldeles uegnet til andre formål, så som f.eks. bebyggelse.
 Med klagen har De fremsendt farvefotografi, der bl.a. viser, at det  

 eksisterende skel forløber gennem et mindre søareal.
 I anledning af Deres klage har Jordbrugsdirektoratet udtalt, at den trufne  

 afgørelse bør fastholdes under hensyn til den restriktive praksis, der gælder  

 angående ophævelse af landbrugspligt på arealer til rekreative formål.
Landbrugsministeriet finder imidlertid, at der er grundlag for at  

 imødekomme det ansøgte.
Ministeriet har ved afgørelsen lagt vægt på, at en  

 væsentlig del af det areal, der søges overført, er et søareal, samt at  

 parcellen efter skelforandringen får en væsentligt mere naturlig afgrænsning  

 i marken.
Landbrugsministeriet meddeler herved i medfør af landbrugslovens § 4, stk.  

 1, nr.3, tilladelse til, at landbrugspligten ophæves på det areal, der søges  

 overført til matr. nr. 1 ap P.M.V.
 e.b.
