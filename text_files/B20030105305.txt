Bekendtgørelse om ændring af bekendtgørelse om  

  

 administration m.v. af stærkstrømsloven § 1 I bekendtgørelse nr. 177 af 20. marts 1995 om  

 administration m.v. af stærkstrømsloven, som ændret ved bekendtgørelse nr.  

 859  

 af 21. november 1997 og bekendtgørelse nr. 17 af 9. januar 2003, foretages  

 følgende ændringer:
 1.  

  

 Overalt i  

 bekendtgørelsen ændres »Elektricitetsrådet« til: »Sikkerhedsstyrelsen«, og  

 »Rådet« ændres til: »styrelsen«.
 2.  


  

 § 9, stk. 1,  

  

 affattes således:
»Virksomheder, der i henhold til lov om elforsyning, jf.  

 lovbekendtgørelse nr. 151 af 10. marts 2003, har status som systemansvarlige  

 virksomheder, betaler til Sikkerhedsstyrelsen en årlig afgift til dækning af  

 styrelsens udgifter på elområdet, inklusive udgifter til tilsyns- og  

 kontrolopgaver, der i henhold til § 6, stk. 2 og 3, og § 11,  

 stk. 3, udføres af elforsyningsselskaber eller andre, bistand til  

 Sikkerhedsstyrelsen til gennemførelse af tilsyn og undersøgelse af  

 stærkstrømsanlæg, og rådgivning og information om elsikkerhedsmæssige  

 spørgsmål  

 til elinstallatører og andre elfagfolk.
Beløbet skal dække  

 Sikkerhedsstyrelsens  

 udgifter på elområdet, i det omfang disse ikke dækkes af gebyrer og indtægter  

 i  

 øvrigt.
Fordelingen af afgiften sker ligeligt i forhold til den enkelte  

 indenlandske  

 forbrugers forbrug af el, uanset hvorfra elektriciteten stammer.
Afgiften  

 opkræves hos den enkelte forbruger af den elforsyningsvirksomhed, gennem hvis  

 net forbrugeren forsynes, og afregnes derefter til den systemansvarlige.
Den  

 samlede afgift fastsættes på de årlige bevillingslove.« 3.  

  

 I  

  

 § 14, stk. 6,  

  

 indsættes efter sidste  

 pkt.: »Styrelsen kan endvidere offentliggøre meddelelser fra  

 Europa-Kommissionen om ulovligt materiel og indgreb herimod i andre lande.« 4.  


  

 § 17, stk. 1,  

  

 affattes således:
»Sikkerhedsstyrelsens afgørelser truffet efter denne  

 bekendtgørelse kan ikke indbringes for anden administrativ myndighed.« § 2 Bekendtgørelsen træder i kraft den 1. januar 2004.
