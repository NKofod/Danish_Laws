(Til Udlændingestyrelsen) Ved Indenrigsministeriets bekendtgørelse nr. 610 af 1. juli 1997 er det  

 fastsat, at lov nr. 387 af 6. juni 1991 om ændring af udlændingeloven  

 (EF-asylkonventionen) med senere ændringer træder i kraft den 1. september  

 1997.
 I den forbindelse fastsættes følgende regler vedrørende  

 Udlændingestyrelsens sagsbehandlingstid for afgørelser i henhold til  

 udlændingelovens §§ 48 a, stk. 1, eller 48 b:
Anmodning til et andet EF-land om  

 overførsel eller tilbageførsel § 1.  Påberåber en udlænding sig at være omfattet af  

 udlændingelovens § 7, skal Udlændingestyrelsen snarest muligt træffe  

 afgørelse om overførsel eller tilbageførsel til et andet EF-land efter  

 reglerne i udlændingelovens kapitel 5 a.
Udlændingestyrelsens afgørelse skal  

 træffes senest 3 måneder efter indgivelse af ansøgning om opholdstilladelse  

 efter udlændingelovens § 7.
Stk. 2.  Udlændingestyrelsen kan dog efter udløbet af  

 det i stk. 1, 2. pkt., nævnte tidsrum træffe afgørelse om overførsel eller  

 tilbageførsel til et andet EF-land, såfremt det ikke forinden vil være muligt  

 at træffe afgørelse.
Afgørelse kan dog senest træffes 6 måneder efter  

 indgivelse af ansøgning om opholdstilladelse efter udlændingelovens § 7.
 § 2.  Anfægtes Udlændingestyrelsens afgørelse af det  

 EF-land, Danmark har anmodet om overførsel eller tilbageførsel, skal  

 Udlændingestyrelsen fremsætte en eventuel fornyet anmodning snarest muligt og  

 senest 1 måned efter modtagelsen af svaret fra det pågældende EF-land.
Anmodning om overtagelse fra et andet  

 EF-land § 3.  Anmoder et andet EF-land Danmark om at overtage  

 en udlænding efter reglerne i EF-asylkonventionen, skal Udlændingestyrelsen  

 snarest muligt træffe afgørelse vedrørende anmodningen.
Udlændingestyrelsens  

 afgørelse skal træffes senest 1 måned efter modtagelsen af anmodningen.
 Stk. 2.  I særligt vanskelige tilfælde kan  

 Udlændingestyrelsen inden udløbet af fristen på 1 måned afgive et foreløbigt  

 svar til det pågældende EF-land med frist for, hvornår afgørelse senest skal  

 træffes.
 Stk. 3.  Den i stk. 2 nævnte frist for, hvornår  

 afgørelse senest skal træffes, skal være så kort som mulig og må ikke være  

 længere end 3 måneder fra modtagelsen af anmodningen.
 § 4.  Anfægter et EF-land, der har anmodet Danmark om  

 at overtage en udlænding, Udlændingestyrelsens afgørelse om, at Danmark ikke  

 findes at skulle overtage en udlænding efter reglerne i EF-asykonventionen,  

 skal Udlændingestyrelsen snarest muligt træffe afgørelse vedrørende  

 henvendelsen.
Anmodning om tilbagetagelse fra et andet  

 EF-land § 5.  Anmoder et andet EF-land Danmark om at  

 tilbagetage en udlænding efter reglerne i EF-asylkonventionen, skal  

 Udlændingestyrelsen straks træffe afgørelse vedrørende anmodningen.  

 Udlændingestyrelsens afgørelse skal træffes senest 8 dage efter datoen for  

 modtagelsen af anmodningen.
 Stk. 2.  I særlige tilfælde kan Udlændingestyrelsen  

 inden udløbet af fristen på 8 dage afgive et foreløbigt svar til det  

 pågældende EF-land med frist for, hvornår afgørelse senest skal træffes.
 Stk. 3.  Den i stk. 2 nævnte frist for, hvornår  

 afgørelse senest skal træffes, skal være så kort som mulig og må ikke være  

 længere end 1 måned fra anmodningens forelæggelse.
Hasteprocedure § 6.  Indgives en asylansøgning i Danmark på grund af  

 afslag på indrejse eller ophold, anholdelse for ulovligt ophold eller  

 forkyndelse eller gennemførelse af en udsendelsesforanstaltning, skal  

 Udlændingestyrelsen straks træffe afgørelse om overførsel eller tilbageførsel  

 til det EF-land, der formodes at være ansvarlig for behandlingen af  

 asylsagen.
Udlændingestyrelsen skal samtidig anmode det pågældende land om et  

 svar inden en nærmere angiven frist.
Anmodningen skal indeholde de faktiske  

 og retlige grunde til, at et hurtigt svar er nødvendigt.
Stk. 2.  Modtager Udlændingestyrelsen en anmodning som  

 nævnt i stk. 1 fra et andet EF-land, skal Udlændingestyrelsen træffe  

 afgørelse vedrørende anmodningen snarest muligt og inden for den angivne  

 frist.
Såfremt det ikke er muligt at overholde fristen, skal  

 Udlændingestyrelsen hurtigst muligt give det pågældende land meddelelse  

 herom.
Beregning af frister § 7.  Ved beregningen af frister i dette cirkulære  

 medregnes lørdage, søndage og helligdage.
Stk. 2.  De i §§ 1-5 nævnte frister regnes fra dagen  

 efter, at anmodningen er modtaget.
Periodens sidste dag er frist for  

 fremsendelse af svar.
Ikrafttræden § 8.  Cirkulæret træder i kraft den 1. september 1997.
