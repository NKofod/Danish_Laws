Bekendtgørelse om mærkning,  

 registrering og flytning af kvæg, svin, får og geder1) I medfør af § 9, § 13, § 16, stk. 1, § 17, § 18,  

 stk. 1, § 22, § 29, § 35, stk. 2, § 37, stk. 1, § 41, stk. 3, § 42 og § 43,  

 stk. 2 og 3, i lov nr. 351 af 2. juni 1999 om sygdomme og infektioner hos dyr  

 og efter bemyndigelse fra ministeren for fødevarer, landbrug og  

 fiskeri fastsættes:
Definition § 1. Ved et CHR-nummer forstås et unikt  

 nummer, der i Fødevareministeriets Centrale Husdyrbrugsregister (CHR),  

 identificerer en bestemt geografisk beliggenhed.
 Stk. 2. Ved en besætning forstås en  

 samling af kvæg, svin, får eller geder, som anvendes til et  

 bestemt formål, som er knyttet til en bestemt geografisk beliggenhed,  

 og som har en ejer i form af en juridisk eller fysisk person.
 Stk. 3. Ved en oprindelsesbesætning  

 forstås den besætning, hvori et dyr er født eller  

 importeret eller samhandlet til.
 Stk. 4. Ved en anden samling af dyr forstås  

 ethvert sted, hvor der midlertidig samles levende eller døde  

 kvæg, svin, får eller geder, herunder markeder, auktioner,  

 slagterier, destruktionsanstalter, fælles græsgange, dyrskuer og  

 individprøvestationer.
Stk. 5. Ved et CKR-nummer forstås det nummer,  

 der er tildelt et kreatur, et får eller en ged.
CKR-nummeret er  

 sammensat af oprindelsesbesætningens CHR-nummer og et dertil  

 hørende individuelt løbenummer.
 Stk. 6. Ved en identifikationskode forstås et  

 øremærke, der er tildelt et kreatur i udlandet.
 Stk. 7. Ved et godkendt øremærke  

 forstås et øremærke, der er godkendt af  

 Fødevaredirektoratet, og som er præget med: DK, et  

 mønsterbeskyttet logo, samt for kvæg, får og geders  

 vedkommende CKR-nummer og for svins vedkommende besætningens  

 CHR-nummer.
 Stk. 8. Med samhandel menes handel mellem  

 medlemslandene af Den Europæiske Union (EU).
Mærkning § 2. Ejeren af eller den  

 besætningsansvarlige for en kreaturbesætning skal sørge  

 for, at kvæg senest 20 dage efter fødsel, og inden det  

 føres fra oprindelsesbesætningen, er forsynet med to godkendte  

 øremærker, ét i hvert øre, hvoraf mindst det ene  

 skal være husgavlsformet.
Mærkernes CKR-numre skal være  

 fortløbende og isættes dyrene i den rækkefølge,  

 disse indgår i besætningen.
 Stk. 2. Kvæg født før 1. januar  

 1998, behøver dog kun være mærket med ét godkendt  

 øremærke, medmindre det samhandles.
 Stk. 3. Kvæg under 7 dage, der dør  

 eller aflives og derefter føres direkte til en destruktionsanstalt,  

 skal ikke mærkes.
Stk. 4. Uanset stk. 1, kan øremærkning  

 af bisonokser (arten Bison bison ssp.) udskydes i op til 9 måneder  

 efter fødsel.
Kalvene skal dog mærkes, såfremt de fjernes  

 fra deres mødre inden 9 måneder efter fødsel, og under  

 alle omstændigheder inden de føres fra  

 oprindelsesbesætningen.
 § 3. Ejeren af eller den  

 besætningsansvarlige for en svinebesætning skal sørge for,  

 at svin, før de forlader besætningen, er forsynet med et  

 godkendt øremærke, jf. dog stk. 2-4.
 Stk. 2. Svin, der føres direkte til en  

 destruktionsanstalt, skal ikke mærkes, bortset fra søer og  

 orner.
Stk. 3. Smågrise, der transporteres direkte  

 fra oprindelsesbesætningen til opfedning hos en dokumenteret fast  

 aftager, skal ikke mærkes, når oprindelsesbesætningens  

 fødevareregion har kvitteret for en skriftlig aftale mellem  

 smågriseproducent og slagtesvineproducent.
Dyrene skal under  

 transporten ledsages af et dokument, der angiver følgende  

 oplysninger:
 1)	Antal transporterede dyr.
 2)	Dato for flytning.
 3)	Navn, adresse og CHR-nummer på afhænder og modtager.
 4)	Navn og adresse på den ansvarlige for transporten.
 Stk. 4. Dokumentet nævnt i stk. 3 skal opbevares af  

 modtager i mindst 5 år og skal på anmodning forevises  

 Fødevaredirektoratet.
 Stk. 5. Slagtesvin, der transporteres direkte til et  

 dansk slagteri fra oprindelsesbesætningen eller fra en besætning,  

 der er dokumenteret fast aftager af svin til opfedning, kan i stedet for  

 øremærkning forsynes med en af Fødevaredirektoratet  

 godkendt skinketatovering.
 § 4. Ejeren af eller den  

 besætningsansvarlige for en fåre- eller gedebesætning skal  

 sørge for, at får eller geder, før de forlader  

 oprindelsesbesætningen, er forsynet med et godkendt  

 øremærke, jf. dog stk. 2.
 Stk. 2. Lam og kid under 7 dage, der dør eller  

 aflives og derefter føres direkte til en destruktionsanstalt, skal  

 ikke mærkes.
 Stk. 3. Ejeren af eller den  

 besætningsansvarlige for en fåre- eller gedebesætning,  

 hvortil der importeres eller samhandles får eller geder, skal  

 sørge for, at de øvrige dyr i besætningen  

 øremærkes senest 5 dage efter indførelsen, jf. § 5, stk.  

 1.
 Stk. 4. Ejeren af eller den  

 besætningsansvarlige for en fåre- eller gedebesætning, der  

 modtager importerede eller samhandlede får eller geder fra andre danske  

 besætninger, har pligt til at øremærke de øvrige  

 dyr i besætningen senest 5 dage efter modtagelsen af det importerede  

 eller samhandlede dyr.
 Stk. 5. Ejeren af eller den  

 besætningsansvarlige for en fåre- eller gedebesætning,  

 hvori der er eller inden for de seneste 5 år har været  

 importerede eller samhandlede dyr, skal sørge for, at dyr født  

 i besætningen er øremærkede inden 20 dage efter  

 fødsel, og inden de forlader oprindelsesbesætningen, jf. dog  

 stk. 2.
 Stk. 6. Øremærkning i henhold til stk.  

 3-5 foretages efter Fødevaredirektoratets anvisning.
 § 5. Ejeren af eller den ansvarlige for  

 importerede eller samhandlede kvæg, svin, får eller geder har  

 pligt til at lade disse mærke senest 5 dage efter indførelsen  

 efter Fødevaredirektoratets anvisninger, jf. dog stk. 2.
 Stk. 2. Undtaget for bestemmelsen i stk. 1 er kvæg,  

 svin, får eller geder, der direkte importeres eller samhandles til  

 slagteri eller slagtedyrsmarked.
§ 6. Udlevering af øremærker  

 forestås af private organisationer efter aftale med  

 Fødevaredirektoratet.
Fødevaredirektoratet fastsætter  

 prisen på øremærker efter forhandlinger med disse  

 organisationer.
Oplysning om organisationerne fås ved henvendelse til  

 Fødevaredirektoratet.
Stk. 2. Skinketatoveringsnumre til svin kan  

 udleveres af slagteriet til slagtesvineproducenten.
Slagteriet skal for hver  

 af de slagtesvineproducenter, som har modtaget skinketatoveringsnumre fra  

 slagteriet, registrere følgende oplysninger:
 1)	Slagtesvineproducentens CHR-nummer, navn og adresse.
 2)	Det eller de udleverede skinketatoveringsnumre.
 Stk. 3. Registreringen skal være foretaget,  

 før slagtesvineproducenten første gang leverer svin til  

 slagteriet.
Stk. 4. Slagteriselskaber, der ejer flere slagterier, kan  

 centralt foretage den i stk. 2 nævnte udlevering og registrering af  

 skinketatoveringsnumre.
De registrerede oplysninger skal dog være  

 tilgængelige på det enkelte slagteri.
 Stk. 5. Den, der udleverer øremærker eller  

 skinketatoveringsnumre, skal i forbindelse med udleveringen foretage  

 registrering heraf i CHR.
 Stk. 6. Fødevaredirektoratet fører tilsyn  

 med de i stk. 1 nævnte organisationers udlevering og registrering af  

 øremærker og de i stk. 2 nævnte slagteriers udlevering og  

 registrering af skinketatoveringsnumre og skal på forlangende have  

 adgang til alle de oplysninger, der er nødvendige for udøvelsen  

 af tilsynet.
 § 7. Hvis der til kvæg ud over de  

 godkendte øremærker anvendes andre øremærker,  

 må disse ikke være gule eller røde.
 Stk. 2. Hvis der til svin ud over de godkendte  

 øremærker anvendes andre øremærker, må disse  

 ikke være gule, røde eller lilla.
 Stk. 3. Hvis der til får og geder ud over de  

 godkendte øremærker anvendes andre øremærker,  

 må disse ikke være gule, røde eller orange.
 § 8. Isatte godkendte øremærker  

 må ikke fjernes eller ændres uden Fødevaredirektoratets  

 tilladelse.
 Stk. 2. Tabes eller ødelægges et  

 godkendt øremærke, skal der snarest isættes et nyt  

 godkendt mærke med samme nummer, jf. dog stk. 3.  

 Erstatningsøremærker til kvæg må kun udleveres, hvis  

 der fremlægges dokumentation for dyrets oprindelse og identitet.
 Stk. 3. Hos svin kan tabte eller ødelagte  

 øremærker erstattes med et mærke med CHR-nummeret for den  

 besætning, hvori dyret befinder sig, jf. § 14, stk. 3, nr. 4. For  

 importerede eller samhandlede svin skal erstatningsøremærket dog  

 altid være identisk med det tabte eller ødelagte  

 mærke.
 § 9. Godkendte øremærker til  

 kvæg, svin, får og geder må kun anvendes til mærkning  

 af dyr på det CHR-nummer, hvortil øremærkerne er  

 udleveret.
 Stk. 2. Skinketatoveringsnumre til slagtesvin må  

 kun anvendes til mærkning af dyr på det CHR-nummer, hvortil  

 skinketatoveringsnummeret er udleveret.
§ 10. Enhver, der erhverver et dyr eller i sin  

 varetægt får et dyr, som skal være mærket i henhold  

 til denne bekendtgørelse, skal påse, at dyret er behørigt  

 mærket.
Såfremt det erhvervede dyr ikke er behørigt  

 mærket, skal den pågældende straks give meddelelse herom  

 til fødevareregionen.
 § 11. Slagterier og destruktionsanstalter skal  

 sikre sig, at øremærker fra slagtede eller destruerede dyr  

 destrueres, jf. dog stk. 2.
Stk. 2. Slagterier kan dog undlade at destruere et  

 øremærke, såfremt det er fastgjort til dyrets hud, og  

 denne fremsendes til en hudecentral.
I disse tilfælde skal  

 hudecentralen sikre sig, at øremærket destrueres.
Indberetning af kvæg og deres flytninger § 12. Ejeren af eller den  

 besætningsansvarlige for en kvægbesætning skal til  

 registrering i CHR indberette tilstedeværende kvæg samt  

 fødsler, dødsfald og flytninger af dette.
Indberetningerne skal  

 ske efter Fødevaredirektoratets anvisning.
 Stk. 2. Følgende oplysninger skal  

 indberettes senest 7 dage efter, at flytning eller fødsel har fundet  

 sted, jf. dog stk. 3:
 1)	For dyr, der fødes i besætningen, indberettes  

 CKR-nummer, fødselsdato, køn, race og moders CKR-nummer.
2)	For dyr, der flyttes til besætningen, herunder ved etablering  

 af ny besætning, indberettes CKR-nummer, dato for flytning samt  

 CHR-nummer for den besætning eller anden samling af dyr med kvæg,  

 hvorfra dyret er flyttet.
Hvis dyret er importeret eller samhandlet  

 indberettes afsenderlandet i stedet for CHR-nummeret.
3)	For dyr, der flyttes fra besætningen, indberettes CKR-nummer,  

 dato for flytning samt CHR-nummer for den besætning eller anden samling  

 af dyr med kvæg, hvortil dyret er flyttet.
Hvis dyret er eksporteret  

 eller samhandlet indberettes modtagerlandet i stedet for  

 CHR-nummeret.
 Stk. 3. Følgende oplysninger skal indberettes  

 senest 7 dage efter, at import eller samhandel har fundet sted: CKR-nummer,  

 identifikationskode, fødselsdato, køn, race og moders  

 identifikationskode.
 § 13. Kreaturslagterier og  

 destruktionsanstalter skal i forbindelse med slagtning eller destruktion af  

 kvæg til CHR indberette CKR-nummer, dato for indleveringen af dyret og  

 CHR-nummer for den besætning eller anden samling af dyr med kvæg,  

 hvorfra dyret er leveret.
 Stk. 2. Markeder og auktioner skal for hvert  

 kreatur til CHR indberette CKR-nummer, dato for flytningerne af dyret og  

 CHR-numre for de besætninger eller andre samlinger af dyr med  

 kvæg, hvorfra og hvortil dyret er flyttet.
 Stk. 3. Indberetningerne foretages efter anvisning  

 fra Fødevaredirektoratet senest 7 dage efter, at hændelsen har  

 fundet sted.
Besætningsregister § 14. Ejeren af eller den  

 besætningsansvarlige for en kvæg-, svine-, fåre- eller  

 gedebesætning eller anden samling af dyr skal føre optegnelser,  

 der indeholder ajourførte oplysninger.
 Stk. 2. I en kvægbesætning og i en  

 anden samling af dyr med kvæg, skal følgende oplysninger  

 registreres for hvert enkelt kreatur:
 1)	CKR-nummer.
 2)	Fødselsdato, køn og race.
 3)	Moders CKR-nummer eller for importerede eller samhandlede dyr moders  

 identifikationskode.
 4)	Dato for dødsfald, hvis dette er forekommet i  

 besætningen eller samlingen af kvæg.
5)	Dato og CHR-nummer for den besætning eller anden samling af  

 kvæg, hvorfra dyret er flyttet.
Hvis dyret er importeret eller  

 samhandlet registreres afsenderlandet i stedet for CHR-nummeret.
6)	Dato og CHR-nummer for den besætning eller anden samling af  

 kvæg, hvortil dyret er flyttet.
Hvis dyret er eksporteret eller  

 samhandlet registreres modtagerlandet i stedet for CHR-nummeret.
 Stk. 3. I en svinebesætning og i en anden  

 samling af dyr med svin, skal følgende oplysninger  

 registreres:
 1)	Antal svin.
 2)	Dato, antal svin og CHR-nummeret for den besætning eller anden  

 samling af svin, hvorfra flytningen er foretaget.
 3)	Dato, antal svin og CHR-nummeret for den besætning eller anden  

 samling af svin, hvortil flytningen er foretaget.
 4)	Dato for bestilling af erstatningsøremærke samt  

 nummeret på erstatningsmærket og på det tabte eller  

 ødelagte øremærke, hvis disse er forskellige, jf. § 8,  

 stk. 3.
 Stk. 4. I en fåre- eller gedebesætning  

 jf. stk. 5 og i en anden samling af dyr med får eller geder skal  

 følgende oplysninger registreres:
 1)	Antal får eller geder.
 2)	Dato, dyrets CKR-nummer og CHR-nummer for den besætning eller  

 anden samling af får eller geder, hvorfra dyret er flyttet.
 3)	Dato, dyrets CKR-nummer og CHR-nummer for den besætning eller  

 anden samling af får eller geder, hvortil dyret er flyttet.
 Stk. 5. I en fåre- eller gedebesætning skal  

 følgende oplysninger endvidere registreres:
 1)	Antallet af levende hundyr, som er over 12 måneder, eller som  

 har læmmet eller fået kid.
 2)	Hvert år pr. 1. april en opgørelse over dyr nævnt  

 under stk. 4, nr. 1, og hunfårene nævnt under nr. 1.
Stk. 6. Optegnelser kan føres i forbindelse  

 med deltagelse i dataregistrering, produktionsstyring eller lignende.
For en  

 kvægbesætning kan optegnelserne bestå af  

 CHR-besætningslisten og løbende optegnelser i et af  

 Fødevaredirektoratet godkendt staldregistreringsskema.
 Stk. 7. Optegnelserne skal opbevares i mindst 5  

 år efter seneste hændelse og skal på anmodning forevises  

 Fødevaredirektoratet eller Plantedirektoratet.
Dokumentation ved flytning af kvæg § 15. Kvæg, der flyttes fra eller  

 indsættes i en besætning eller i en anden samling af dyr med  

 kvæg, skal være ledsaget af et sundhedsdokument, der angiver  

 dyrets identitet og sundhedsforhold samt sundhedsforhold for  

 afsenderbesætningen.
Sundhedsdokumentet, der efter  

 Fødevaredirektoratets anvisning skal udfærdiges på en af  

 direktoratet godkendt formular, kan rekvireres hos Landsudvalget for  

 Kvæg, Udkærsvej 15, Skejby, 8200 Århus N.  

 Sundhedsdokumentet kan anvendes op til 21 dage efter udskrift, dog ikke efter  

 gyldighedsdatoens udløb.
Sundhedsdokumentet kan kun anvendes for  

 én flytning på dato for underskrift.
 Stk. 2. Identifikationsdelen skal indeholde dyrets  

 CKR-nummer, fødselsdato, køn, race, moders CKR-nummer samt  

 CHR-nummer og afgangsdato fra de besætninger, hvori dyret har  

 været siden 1. januar 1998.
Stk. 3. Sundhedsforhold for dyret skal omfatte  

 dokumentation for BVD-virusfrihed efter undersøgelse hos Steins A/S,  

 eller et andet af Fødevaredirektoratet godkendt laboratorium.
Kalve  

 under 3 måneder skal endvidere være undersøgt for  

 antistoffer mod BVD-virus og være fundet fri herfor.
Datoen for  

 undersøgelserne for virus og antistof af kalve under 3 måneder  

 gamle skal være den samme for begge undersøgelser.
 Stk. 4. Sundhedsdokumentet kan kun udskrives til  

 den besætning, hvori dyret er registreret, og kun hvis denne  

 besætning ikke er under offentligt tilsyn eller på anden  

 måde blokeret for omsætning af dyr til levebrug.
 Stk. 5. Under flytning må kvæg ikke  

 transporteres sammen med de i § 16, stk. 1, 3 og 5 nævnte dyr.
 Stk. 6. Sundhedsdokumentet skal opbevares i mindst  

 5 år af den, der har kvæget i sin besiddelse efter flytning.
 § 16. Undtaget fra bestemmelserne i § 15 er  

 kvæg, der leveres til slagteri, slagtekvægsmarked eller  

 destruktionsanstalt, jf. dog § 18.
Stk. 2. Undtaget fra bestemmelserne i § 15 er  

 endvidere kvæg, der flyttes fra en fælles græsgang,  

 tyrestation, individprøvestation eller dyrskue, når flytningen  

 foregår til den besætning, hvorfra dyret ankom til stedet.
I  

 disse tilfælde skal dyret ledsages af det sundhedsdokument, der  

 ledsagede dyret fra besætningen.
Stk. 3. Undtaget fra bestemmelserne i § 15, er  

 endvidere kvæg, der importeres, eksporteres eller samhandles.
I stedet  

 for det i § 15, stk. 1, nævnte sundhedsdokument anvendes et  

 kvægpas.
Kvægpasset har samme anvendelses- og gyldighedsperiode  

 som sundhedsdokumentet.
I forbindelse med udstedelse af kvægpas skal  

 der foretages registrering heraf i CHR.
 Stk. 4. Undtaget for bestemmelserne i § 15, stk. 3,  

 er dyr, der flyttes fra besætninger, hvor BVD-fri status har  

 været opretholdt i mere end 24 måneder og er bekræftet ved  

 en statusundersøgelse, der er under 4 måneder gammel.
Stk. 5. Undtaget fra bestemmelserne i § 15, stk. 3,  

 er endvidere kalve, der tilføres besætninger med specialiseret  

 slagtekalveopdræt, som efter tilladelse fra fødevareregionen kan  

 overføre kalve uden at de heri nævnte undersøgelser er  

 foretaget.
I stedet for det i § 15, stk. 1, nævnte sundhedsdokument  

 anvendes et omsætningsdokument til slagtekalve.  

 Omsætningsdokumentet har samme anvendelses- og gyldighedsperiode som  

 sundhedsdokumentet.
 § 17. Importøren af kvæg fra et  

 andet EU-medlemsland skal, inden 5 dage efter importen, til  

 Fødevaredirektoratet aflevere ledsagende kvægpas, der angiver  

 dyrets identifikation og eventuelt tidligere flytninger.
 § 18. Kreaturslagterier skal inden kvæg  

 slagtes sikre sig følgende:
 1)	At dyrets CKR-nummer kan genfindes i CHR, og at dyret ifølge  

 CHR ikke tidligere er afgået til slagtning eller destruktion.
 2)	At dyret ikke er pålagt nogen  

 omsætningsrestriktioner.
 3)	At den i CHR registrerede leverandørbesætning ikke er  

 under offentligt tilsyn eller på anden måde blokeret for  

 omsætning, der betyder, at dyr fra besætningen ikke må  

 slagtes.
 4)	At en eventuel leverandørbesætning som på grund  

 af indberetningsfristerne, jf. § 12, stk. 2, endnu ikke er registreret i CHR  

 ikke er under offentligt tilsyn eller på anden måde blokeret for  

 omsætning, der betyder, at dyr fra besætningen ikke må  

 slagtes.
Stk. 2. Kreaturslagterier skal inden dyret slagtes  

 sikre sig dokumentation for, at behørig undersøgelse, jf.  

 stk.1, nr. 1-4, har fundet sted.
Dokumentationen skal opbevares i mindst 5  

 år og skal på anmodning forevises  

 Fødevaredirektoratet.
Stk. 3. Såfremt undersøgelsen, jf.  

 stk. 1, nr. 1, giver et utilfredsstillende resultat, skal dyret afvises fra  

 slagtning.
Såfremt undersøgelsen, jf. stk. 1, nr. 2-4, giver et  

 utilfredsstillende resultat, skal dyret afvises fra slagtning, med mindre der  

 foreligger gyldig passérseddel.
Fødevareregionen skal kontaktes  

 i tilfælde af afvisning af dyr med henblik på, at  

 fødevareregionen kan foretage en opsporing af dyrets identitet.
Stk. 4. Såfremt et dyr med  

 fødevareregionens hjælp ikke kan identificeres, skal det  

 destrueres som specificeret risiko materiale, jf. bekendtgørelse om  

 forarbejdning og bortskaffelse af specificeret risikomateriale.
Dyret skal  

 fra slagteri til destruktionsanstalt ledsages af et dokument, der oplyser  

 CHR-nummer på leverandørbesætningen.
Kontrol, betaling, straf og ikrafttræden § 19. Fødevaredirektoratet og  

 Plantedirektoratet forestår gennemførelsen af den kontrol, der  

 er nævnt i § 40 i lov om sygdomme og infektioner hos dyr.
Stk. 2. Fødevaredirektoratet afholder  

 udgifterne til den i § 5 nævnte mærkning.
Alle andre udgifter,  

 som afholdes i medfør af denne bekendtgørelse, er  

 Fødevaredirektoratet uvedkommen.
Stk. 3. For sundhedsdokumenter, kvægpas og  

 omsætningsdokumenter til slagtekalve betales i henhold til  

 bekendtgørelse om betaling for kontrol af fødevarer og levende  

 dyr m.v.
Fakturering foretages af Landsudvalget for Kvæg efter aftale  

 med Fødevaredirektoratet.
Stk. 4. For den i stk. 1 omtalte kontrol skal  

 besætningsejerne betale en afgift i henhold til den i stk. 3  

 nævnte bekendtgørelse.
Fakturering foretages af Landsudvalget  

 for Kvæg.
 § 20. Fødevaredirektoratet  

 træffer afgørelse om destruktion eller begrænsning i  

 flytning af dyr i henhold til Kommissionens forordning (EF) 494/98 ved  

 overtrædelse af reglerne om identifikation og registrering af  

 kvæg.
§ 21. Med bøde straffes den,  

 der 1)	overtræder § 2, stk. 1, 2 eller 4, § 3, stk. 1-4, § 4, stk. 1  

 eller 3-5, § 5, § 6, stk. 2-6, §§ 7, 8, 9, 10, 11 eller 12, § 13, § 14, stk.  

 1-5 eller 7, § 15, § 16, stk. 2, 3 eller 5, § 17 eller § 18, eller 2)	undlader at efterkomme påbud efter § 20.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 22. Bekendtgørelsen træder i  

 kraft den 11. april 2001.
 Stk. 2. Samtidig ophæves bekendtgørelse nr.  

 84 af 8. februar 2001 om mærkning, registrering og flytning af  

 kvæg, svin, får og geder.
Fødevaredirektoratet, den 2. april  

 2001 P.D.VChristian Halgaard /Tina Lund Jensen 1)   

  Bekendtgørelsen indeholder bestemmelser, der gennemfører dele  

 af Rådets direktiv 92/102/EØF, EF-Tidende 1992 L 355 s. 32, om  

 identifikation og registrering af dyr.
I bekendtgørelsen er der  

 medtaget visse bestemmelser fra Rådets forordning nr. 1760/2000 EF,  

 EF-Tidende 2000 L 204, om indførsel af en ordning for identifikation  

 af kvæg og om mærkning af oksekød og  

 oksekødsprodukter og om ophævelse af Rådets forordning  

 (EF) nr. 820/97, og Kommissionens forordning nr. 494/98EF, EF-Tidende 1998 L  

 60 s. 78, om gennemførelsesbestemmelser til Rådets forordning  

 nr. 820/97/EF., samt Kommissionens forordning  nr. 509/1999 af 8. marts 1999  

 EF, Ef-Tidende 1999 L 60 s. 53, om forlængelse af maksimumsfristen for  

 øremærkning af bisonokser (arten Bison bison ssp.).  

 Ifølge artikel 249 i EF-traktaten gælder en forordning  

 umiddelbart i hver medlemsstat.
Gengivelse af disse bestemmelser i  

 bekendtgørelsen er således udelukkende begrundet i praktiske  

 hensyn og berører ikke de nævnte forordningers umiddelbare  

 gyldighed i Danmark.
