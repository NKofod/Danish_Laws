Landsskatteretskendelse vedr. vedligeholdelsesudgifter vedr.  

 udlejningsejendom ved arveudlæg med succession Klagen vedrører  

 fradrag for vedligeholdelsesudgifter på  

 udlejningsejendom erhvervet ved arveudlæg med succession efter  

 dødsboskattelovens  

 § 36.
Landsskatterettens afgørelse Personlig indkomst Fradrag for vedligeholdelse er godkendt med 74.103 kr. for  

 indkomståret 2000 og 37.661 kr. for indkomståret 2001, idet succession i  

 overdragerens ejertid ikke er godkendt i medfør af dødsboskattelovens § 36.
 Landsskatteretten godkender succession i overdragerens  

 ejertid i medfør af dødsboskattelovens § 36, idet de stedlige  

 skattemyndigheder  

 anmodes om at foretage den nærmere talmæssige opgørelse, jf.  

 Landsskatterettens  

 forretningsorden § 17, stk. 2.
Sagens oplysninger Ved arveudlægsskøde af 24. oktober 1985 har klageren fået  

 udlagt udlejningsejendommen for 4.250.000 kr. til overtagelse den 25. oktober  

 1985.
Den 1. januar 2001 blev ejendommen vurderet som en  

 beboelsesejendom til 7.350.000 kr., hvoraf 563.100 kr. blev henført til  

 grundværdien.
På ejendommen, der har et grundareal på 1.837 m2,  

 findes der ifølge  

 vurderingsoplysningerne en bygning opført i 1965 og om- eller tilbygget i  

 1991  

 i tre etager med et samlet bygningsareal på 881 m2  

 indrettet med 9 lejligheder samt en bygning opført i  

 1972 i to etager med et samlet bygningsareal på 1.032 m2  

 indrettet med 18 lejligheder.
Klagerens far var tømrermester og havde selv stået for  

 opførelsen af den omhandlede ejendom.
Faderen blev beskattet som  

 næringsdrivende ved handel med fast ejendom.
 Klageren har fratrukket udgifter til vedligeholdelse af  

 udlejningsejendommen på 148.205 kr. ved indkomstopgørelsen for indkomståret  

 2000 og 70.614 kr. ved indkomstopgørelsen for indkomståret 2001. Udgifterne  

 er  

 afholdt i forbindelse med udskiftning af køkkener, tagrender og nedløbsrør.
Skatteankenævnets afgørelse Fradrag for vedligeholdelse er godkendt med 74.103 kr. for  

 indkomståret 2000 og 37.661 kr. for indkomståret 2001, idet succession i  

 overdragerens ejertid ikke er godkendt i medfør af dødsboskattelovens § 36.
Der succederes i de samme ting, uanset om der succederes ved  

 død efter dødsboskattelovens 36 eller i levende live efter kildeskattelovens  

 §  

 33 C.
I medfør af Landsskatterettens kendelse af 12. marts 2002, gengivet i  

 SKM2002.173.LSR /TfS 2002, 392, kan der efter kildeskattelovens § 33 C ikke  

 succederes i overdragerens ejertid ved opgørelsen af fradrag for  

 vedligeholdelse.
Klagerens påstand og argumenter Klagerens repræsentant har nedlagt påstand om, at der skal  

 godkendes succession efter dødsboskattelovens § 36 i overdragerens ejertid  

 ved  

 opgørelsen af fradrag for vedligeholdelse.
Succession ved død efter dødsboskattelovens § 36 kan ikke  

 sidestilles med succession i levende live efter kildeskattelovens § 33 C.  

 Dette  

 er simpelthen i strid med ordlyden af bestemmelsen i dødsboskatteloven,  

 hvorefter bestemmelsen kun kan forstås således, at der succederes i ejertiden  

 i  

 enhver skattemæssig henseende.
Kildeskattelovens § 33 C giver derimod efter  

 sin  

 ordlyd kun adgang til succession for så vidt gevinster efter  

 afskrivningsloven  

 og ejendomsavancebeskatningsloven.
 Henvisningen til kendelse af 12. marts 2002, gengivet i  

 SKM2002.173.LSR /TfS 2002, 392, er herefter ikke relevant i det foreliggende  

 tilfælde, idet denne kendelse alene tager stilling til omfanget af succession  

 i  

 levende live efter kildeskattelovens § 33 C.
 Det bemærkes, at skattemyndighederne i øvrigt er enige i, at  

 det er dødsboskatteloven, der regulerer successionen ved dødsfald.  

 Skattemyndighederne  

 har dog herefter lagt til grund, at bestemmelserne om succession i  

 dødsboskatteloven og kildeskatteloven har samme retsvirkninger.
Landsskatterettens bemærkninger og begrundelse Konstateres der ved udlodning af aktiver fra et bo, der ikke  

 er fritaget for beskatning efter dødsboskattelovens § 6, en gevinst,  

 indtræder  

 modtageren i medfør af dødsboskattelovens § 36, stk. 1, såfremt denne er en  

 fysisk person, i boets skattemæssige stilling (succederer), medmindre andet  

 følger af lovens §§ 37 og 38 om udlodning af værdier, der overstiger  

 modtagerens andel i boet, samt udlodning af værdier til en  

 udlodningsmodtager,  

 der ikke er hjemmehørende i Danmark, herunder efter en indgået  

 dobbeltbeskatningsoverenskomst.
 Indtræden i boets skattemæssige stilling (succession) kan  

 dog ikke ske i det omfang, gevinsten skal beskattes i boet efter § 28, stk.  

 3,  

 eller § 29.
Ved den efterfølgende beskatning af modtageren af udlodning  

 med succession anses et udloddet aktiv i medfør af § 36, stk. 2, for  

 erhvervet  

 af modtageren på det tidspunkt, til det beløb og under de omstændigheder,  

 hvorved det i sin tid er erhvervet af afdøde, boet eller, når boet er  

 indtrådt  

 i den efterlevende ægtefælles skattemæssige stilling efter § 20, stk. 2,  

 ægtefællen.
Er der i afdødes, boets eller ægtefællens ejertid sket  

 skattemæssigt relevante ændringer i et aktivs status, overtages aktivet af  

 modtageren med hensyntagen til sådanne ændringer.
Det følger af dødsboskattelovens § 29, stk. 2, at gevinst  

 ved udlodning af fast ejendom omfattet af ejendomsavancebeskatningsloven skal  

 medregnes ved opgørelsen af bobeskatningsindkomsten.
Dette gælder dog ikke,  

 hvis mere end halvdelen af ejendommen blev anvendt i afdødes eller en  

 efterlevende ægtefælles erhvervsvirksomhed.
Udlejning af anden fast ejendom  

 end  

 fast ejendom som nævnt i vurderingslovens § 33, stk. 4 og 7 (landbrugs- og  

 skovbrugsejendomme), anses ikke i denne forbindelse for erhvervsvirksomhed.
Da afdøde blev næringsbeskattet efter statsskattelovens § 4  

 ved handel med fast ejendom, vil den udloddede ejendom ikke være omfattet af  

 ejendomsavancebeskatningslovens regler.
Klageren kan herefter succedere i  

 afdødes beskatning i medfør af dødsboskattelovens § 36, jf. § 29, stk. 2.
 Under henvisning til ordlyden af dødsboskattelovens § 36,  

 stk. 1 og 2, anses successionen efter denne bestemmelse at være en generel  

 skattemæssig succession også i anskaffelsestidspunktet for overtagne aktiver  

 og  

 derfor også succession i erhvervelsestidspunktet i relation til ejertid for  

 så  

 vidt angår sondringen mellem forbedring og vedligeholdelse af fast ejendom  

 efter statsskattelovens § 6.
 Ved vurderingen af, om de omhandlede udgifter er  

 vedligeholdelses- eller forbedringsudgifter, skal klageren herefter anses for  

 at have erhvervet ejendommen på det tidspunkt, hvor faderen erhvervede denne.
De stedlige skattemyndigheder anmodes om at foretage den  

 nærmere talmæssige opgørelse, jf.
Landsskatterettens forretningsorden § 17,  

 stk. 2.
