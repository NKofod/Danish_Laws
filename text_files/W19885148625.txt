I forbindelse med at en kunde K overførte sit engagement med et  

 pengeinstitut P til et andet pengeinstitut, debiterede P K's indlånskonto hos  

 P med et gebyr på 200 kr.
Under henvisning til at gebyret var indført som et  

 led i brugerbetaling til dækning af øget tidsforbrug, fandtes P berettiget  

 til at opkræve gebyret (dissens).
 Kendelse af 19. december 1988 i sag 113/1988.
 En kunde K klagede over,at pengeinstituttet P i forbindelse med flytning  

 af K's konti til et andet pengeinstitut havde debiteret K's indlånskonto et  

 gebyr på 200 kr. og påstod sig beløbet refunderet under henvisning til, at  

 han aldrig var blevet gjort bekendt med, at sådanne transaktioner var  

 gebyrlagt.
P påstod frifindelse og henviste bl.a. til, at gebyrer som det omtvistede  

 af P var indført i 1987 som led i indførsel af brugerbetaling.
Betalingen  

 sker til dækning af øget tidsforbrug og dermed arbejdsløn ved sådanne  

 transaktioner, og pålægning af gebyret har hjemmel i P's almindelige  

 forretningsbetingelser.
 Ankenævnet tog med stemmerne 3-2 P's frifindelsespåstand til følge.  

 Flertallet henviste til de af P anførte grunde.
Mindretallet udtalte, at P, der først efter, at kundeforholdet med K var  

 etableret, indførte gebyrbetaling for transaktioner som de i sagen  

 omhandlede, burde have givet sine kunder - herunder K- særskilt underretning  

 herom.
Da K ubestridt ikke havde fået sådan underretning, stemte disse  

 medlemmer for at tage K's påstand til følge.
