Ægteskabsloven er blevet ændret ved lov nr. 209 af 5. april 1989. Reglerne  

 om obligatorisk mægling ved præst eller statsamt er ophævet, og der er i  

 loven som § 43, stk. 1, 1. pkt., indsat en bestemmelse om frivillig mægling  

 ved præsten.
Efter 1. oktober 1989 kan mægling ikke længere ske ved  

 statsamtet.
 Efter loven skal kirkeministeren fastsætte regler om frivillig mægling,  

 jf. vedlagte bekendtgørelse af 22. september 1989 om mægling i sager om  

 separation og skilsmisse.
 En præst i folkekirken har kun pligt til at foretage mægling, såfremt  

 begge ægtefæller hører til folkekirken, og en af dem er medlem af præstens  

 menighed.
 Mægling kan udover muligheden for fortsættelse af ægteskabet omfatte  

 mægling mellem ægtefællerne med henblik på at formindske de problemer, der  

 opstår i en separations- eller skilsmissesituation.
Det er fastsat ved lov nr. 372 af 7. juni 1989 om registreret partnerskab  

 § 5, at blandt andet ægteskabslovens kapitel 3, 4 og 5 finder tilsvarende  

 anvendelse på opløsning af et registreret partnerskab.
Reglerne om frivillig  

 mægling finder derfor også anvendelse i denne sammenhæng.
 Bekendtgørelsen bedes fordelt blandt folkekirkens præster i stiftet.
 P.M.V.
 E.B.
Finn Langager Larsen /J.
U.
Jørgensen, Fm.
