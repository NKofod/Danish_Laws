 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om slagtning, forhandling, udførsel og indførsel af fjerkræ m.v.,  

 jf. lovbekendtgørelse nr. 31 af 15. januar 1988, foretages følgende  

 ændringer:
 1. § 4, stk. 1, sidste punktum, ophæves.
 2. § 6, stk. 2, ophæves, og i stedet indsættes:
 »Stk. 2.  Tilsyn med, at de i loven indeholdte  

 eller i medfør af loven fastsatte bestemmelser overholdes, føres af  

 Veterinærdirektoratet.
 Stk. 3.  Landbrugsministeren kan bestemme, at tilsyn med  

 visse former for fjerkræslagtning føres af kommunalbestyrelserne.
 Stk. 4.  Udgifter til veterinær kontrol med  

 virksomheder, der er autoriseret efter loven, herunder udgifter til  

 undersøgelser af stikprøver for medicinrester og rester af andre uønskede  

 stoffer, afholdes af virksomheden, medmindre landbrugsministeren træffer  

 anden bestemmelse.
Stk. 5.  Samtlige afgifter, der opkræves til dækning af  

 udgifter ved veterinær kontrol, vil i tilfælde af manglende betaling kunne  

 inddrives ved udpantning.« Stk. 3  og 4 bliver herefter stk. 6 og 7.
 3. § 8 affattes således:
 »§ 8.  Tilsynsmyndigheden og personer, som er  

 særligt bemyndiget hertil, har, hvis det skønnes nødvendigt, til enhver tid  

 mod behørig legitimation uden retskendelse adgang til offentlige og private  

 ejendomme, lokaliteter, transportmidler, forretningsbøger og papirer m.v. for  

 at tilvejebringe oplysninger til brug for beslutninger i henhold til loven  

 eller regler fastsat i medfør heraf.
Stk. 2.  Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 nærmere regler herom.« § 2 Loven træder i kraft den 1. april 1991.
Givet på Amalienborg, den 19. marts 1991 Under Vor Kongelige Hånd og Segl MARGRETHE R.
