I 1985 blev der søgt om moderniseringsstøtte. 1. etape omfattende  

 afgiftsåret 1985/86 var baseret på 45 køer. 2. etape med afslutning i  

 sommeren 1987 blev ikke genemført som oprindeligt planlagt, men  

 Jordbrugsdirektoratet godkendt en ændringsansøgning baseret på den afsluttede  

 1. etape.
Mælkeudvalget meddelte i juli 1988, at godkendelsen omfattende  

 begge etaper var bortfaldet, idet investeringerne ikke var blevet gennemført  

 som planlagt og forudsætningen for tildelingen dermed bortfaldet.
 Landbrugsministeriet finder det ubegrundet at tilbagekalde forhøjelsen  

 for afgiftsåret 1985/86, som Mælkeudvalget havde godkendt uden investeringer.
 I skrivelse af 23. december 1988 har regnskabskontoret  

 for Henning Holm Nielsen klaget over EF-direktoratets afgørelse om  

 tildelingsgrundlaget for beregning af basisandel (afgiftsfri mælkeleverance)  

 til ejendommen Gjettrupvej 21, 6752 Glejbjerg.
 Det fremgår af sagen, at ejendommen blev overtaget i marts 1983. I 1985  

 blev der søgt om moderniseringsstøtte til bedriften, hvor 1. etape omfattende  

 afgiftsåret 1985/86 var baseret på 45 køer. 2. etape med afslutning i  

 sommeren 1987 omfattede en udvidelse med yderligere 15 køer til ialt 60 køer.
 Imidlertid blev 2. etape ikke gennemført som oprindeligt planlagt, idet  

 staldudvidelsen samt opførelse af silohus og besætningsudvidelsen ikke blev  

 foretaget.
Der blev indsendt en ændret udviklingsplan til jordbrugsdirektoratet  

 baseret på, at 1. etape var gennemført.
Jordbrugsdirektoratet godkendte  

 ændringsansøgningen den 9. marts 1988 og meddelte senere den 30. maj tilsagn  

 om støtte omfattende 2. etape.
 I skrivelse af 6. juli 1988 meddelte mælkeudvalget, at den godkendelse,  

 der var givet i skrivelse af 28. august 1985 vedrørende afgiftsåret 1985/86  

 og af 20. januar 1986 omfattende begge etaper var bortfaldet, fordi  

 investeringerne ikke var blevet gennemført som planlagt og forudsætningen for  

 tildelingen dermed bortfaldet.
 Landbrugsministeriet finder ikke, at mælkeudvalget i skrivelse af 6. juli  

 1988 havde begrundelse for at tilbagekalde den forhøjelse af basisandelen,  

 som blev givet for afgiftsåret 1985/86, hvor man, uden at der var foretaget  

 investeringer, havde godkendt en udvidelse med 5 køer.
 Landbrugsministeriet finder derfor, at tildelingsgrundlaget for  

 afgiftsåret 1985/86 på 209.835 kg mælk fortsat skal danne grundlag for  

 beregning af bedriftens basisandel.
Man har samtidig anmodet EF-direktoratet om at foretage de videre  

 foranstaltninger i sagen.
Oplysninger om den nye basisandel vil blive meddelt  

 af Danske mejeriers mælkeudvalg.
 Henning Holm Nielsen er herfra underrettet om sagens afgørelse.
 P.M.V.
 E.B.
