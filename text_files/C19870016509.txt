 1. Bogførings- eller regnskabspligtige personer og  

 dødsboer.
a.
Ligningsrådet har i medfør af ligningslovens § 32 A, stk. 1, bestemt,  

 at fristen for rettidig indgivelse af selvangivelse for bogførings- eller  

 regnskabspligtige personer og dødsboer, hvis indkomstår udløber den 31.  

 december eller senere, for indkomståret 1987 uden ansøgning forlænges til  

 torsdag den 28. april 1988.
b.
Det forudsættes ved denne generelle udsættelse, at selvangivelserne  

 indsendes løbende, idet indsendelsestidspunktet har betydning for, hvornår  

 skatteyder kan forvente at få tilsendt årsopgørelsen.
 2. Selskaber og fonde m.v.
a.
Ligningskommissionerne, i Københavns og Frederiksberg kommuner  

 vedkommende skattedirektorat, kan i medfør af selskabsskattelovens § 27, stk.  

 2, meddele udsættelse med indsendelse af selvangivelse for selskaber, fonde  

 m.v.
 Anmodning om sådan udsættelse er dog ufornøden, hvis selvangivelsen for  

 skatteåret 1988/89 (indkomståret 1987) indsendes senest torsdag den 30. juni  

 1988.
 3. Henstand udover ovennævnte datoer forudsætter  

 skriftlig, begrundet ansøgning til vedkommende ligningskommission, i  

 Københavns og Frederiksberg kommuner vedkommende skattedirektorat, og vil kun  

 undtagelsesvis kunne forventes givet.
