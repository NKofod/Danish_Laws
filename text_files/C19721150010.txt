 I henhold til tjenestemandslovens § 17 kan en tjenestemand kun have  

 beskæftigelse ved siden af sin tjenestemandsstilling, for så vidt og i det  

 omfang det er foreneligt med den samvittighedsfulde udøvelse af de til  

 tjenestemandsstillingen knyttede pligter og med den for stillingen nødvendige  

 agtelse og tillid.
Efter forhandling i justitsministeriets centrale samarbejdsudvalg for  

 politiet bestemmer justitsministeriet herved, at tjenestemænd i politiet og  

 anklagemyndigheden kan påtage sig bibeskæftigelse, såfremt de nævnte vilkår  

 er opfyldt, herunder 1. at hvervet ikke udføres i uniform.
 2. at statens lokaler og materiel, herunder telefoner,  

 skrivemaskiner, papir m.v. ikke benyttes til hvervets udførelse.
 3. at henvendelse til eller fra  

 forretningsforbindelser og kunder ikke finder sted i tjenestetiden.
 4. at der ikke ved tjenestens tilrettelæggelse tages  

 hensyn til bibeskæftigelsen.
 5. at en tjenestemand, der har påtaget sig  

 bibeskæftigelse som selvstændig erhvervsdrivende eller anden bibeskæftigelse  

 udenfor statstjenesten af ikke-midlertidige karakter, hvortil der er knyttet  

 vederlag, underretter sin foresatte om hvervet.
En tjenestemand i politiet eller anklagemyndigheden kan dog ikke påtage  

 sig beskæftigelse som privatdetektiv eller lignende, herunder som observatør  

 i butikker m.v., eller beskæftigelse i restaurationsvirksomheder f.eks. som  

 musiker eller tjener.
Det samme gælder virksomhed i form af handel med brugte  

 genstande og stillingen som kørelærer.
Den under nr. 5 nævnte underretning videresendes for så vidt angår  

 politikorpset, politikommissærer, kriminalkommissærer og  

 vicepolitiinspektører samt politiets kontorpersonale til rigspolitichefen, i  

 øvrigt til justitsministeriet.
Justitsministeriet kan pålægge den pågældende  

 at frasige sig hvervet, såfremt det skønnes, at ovennævnte vilkår ikke  

 opfyldes.
 Justitsministeriets cirkulæreskrivelse af 3. oktober 1969 ophæves.
