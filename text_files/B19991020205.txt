Meddelelser fra Søfartsstyrelsen B.  

 Skibes bygning og udstyr m.v.
Kapitel B IX Sikker skibsdrift, 1. juli  

 1997 KAPITEL B IX Sikker skibsdrift Regel 1	Definitioner Medmindre det udtrykkeligt fremgår andetsteds  

 gælder følgende definitioner for dette kapitel:
1	»Den internationale kode for sikker skibsdrift« (ISM  

 koden): Internationale kode for sikker drift af skibe og for forebyggelse af  

 forurening, som denne er vedtaget af Organisationen ved Resolution A.741(18),  

 og som denne måtte blive ændret af Organisationen, dog forudsat  

 at sådanne ændringer vedtages, sættes i kraft og får  

 virkning i overensstemmelse med bestemmelserne i denne konventions Artikel  

 VIII.
Nævnte artikel vedrører de ændringsprocedurer, som  

 bortset fra kapitel I   er gældende for bilaget.
 2	»Rederi«: Ejeren af skibet eller en hvilken som helst  

 anden organisation eller person, som f.eks. operatøren, eller  

 bare-boat befragteren, som har overtaget ansvaret for driften af skibet fra  

 ejeren, og som i forbindelse med denne ansvarsovertagelse har erklæret  

 sig indforstået med hensyn til overtagelsen af alle pligter og  

 ansvarsområder, som ISM koden pålægger.
 3	»Olietankskib«: Olietankskib, som defineret i regel  

 II-1/2.12.
 4	»Kemikalietankskib«: Kemikalietankskib som defineret  

 i regel VII/8.2.
 5	»Gastankskib«: Gastankskib som defineret i regel  

 VII/11.2.
 6	»Bulkskib«: Et skib, som generelt er konstrueret med  

 et enkelt dæk, topsidetanke og hoppertanke (kimingssidetanke) i  

 lastrummene, og hvis primære formål er at transportere  

 tørlast i bulk og som omfatter skibstyper som malmskibe og  

 kombinationsskibe.
 7	»Mobile Offshore Drilling Unit (MODU)«: Fartøj  

 som er i stand til at udføre boreoperationer i forbindelse med  

 eftersøgning eller udvinding af ressourcer neden under havbunden  

 såsom flydende eller luftformige kulbrinter, svovl eller salt.
 8	»Højhastighedsfartøj«: Fartøj  

 som defineret i regel X/1.2.
 9	»Overensstemmelsesdokument« (Document of  

 Compliance): Et dokument udstedt til et rederi, som opfylder kravene i ISM  

 koden1) .
10	»Certifikat for sikker skibsdrift« (Safety  

 Management Certificate): Et certifikat udstedt til et skib og som  

 dokumenterer, at rederiet og dets skib drives i overensstemmelse med det  

 godkendte sikkerhedsstyringssystem (SMS). 2) Regel 2	Anvendelsesområde 1	Dette kapitel omfatter skibstyper, uanset  

 konstruktionsdato, som følger:
.1	Passagerskibe, herunder også  

 højhastighedspassagerfartøjer, ikke senere end 1. juli  

 1998; For passagerskibe henvises til Teknisk Forskrift  

 nr. 2 og nr. 3 af 11. januar 1996.
.2	olietankskibe, kemikalietankskibe, gastankskibe,  

 bulkskibe og højhastighedslastfartøjer med en bruttotonnage  

 på 500 og derover, ikke senere end 1. juli 1998; og .3	andre lastskibe og MODUS med en bruttotonnage  

 på 500 og derover, ikke senere end 1. juli 2002.
Anmodning om certificering skal rettes til  

 Søfartsstyrelsen eller til en organisation, som er autoriseret af  

 Søfartsstyrelsen til dette formål, senest 1 år før  

 certificeringen skal være gennemført.3) 2	Dette kapitel finder ikke anvendelse på  

 regeringsdrevne skibe, som anvendes til ikke-kommercielle formål.
Regel 3	Krav til sikkerhedsledelse 1	Rederiet og skibet skal opfylde kravene i  

 ISM-koden.
 2	Skibet skal drives af et rederi, som er i besiddelse  

 af et overenstemmelsesdokument, som refereret til i regel 4.
Regel 4	Certificering 1	Et overensstemmelsesdokument skal udstedes til  

 ethvert rederi, som opfylder kravene i ISM-koden.
Dette dokument skal  

 udstedes af Administrationen, af en organisation, som Administrationen har  

 anerkendt, eller, på anmodning fra Administrationen, af en anden  

 kontraherende regering.
Et overensstemmelsesdokument bevarer sin gyldighed  

 i en periode på 5 år fra udstedelsesdatoen på betingelse  

 af, at der hvert år af Administrationen eller af en organisation, som  

 er anerkendt af Administrationen, udføres en auditering.
Hvert 5.  

 år skal fornyelse finde sted.4) 2	En kopi af overensstemmelsesdokumentet skal opbevares  

 om bord således, at skibsføreren på anmodning kan  

 fremlægge det for verifikation.
3	Et certifikat, benævnt Certifikat for Sikker  

 Skibsdrift, skal udstedes til ethvert skib af Administrationen eller af en  

 organisation, som er anerkendt af Administrationen.
Administrationen, eller  

 den af denne anerkendte organisation, skal verificere, at rederiet og dets  

 skibsledelse drives i overensstemmelse med det godkendte system for sikker  

 skibsdrift, før Certifikatet for Sikker Skibsdrift udstedes.
Et certifikat for sikker skibsdrift bevarer sin  

 gyldighed i en periode på 5 år fra udstedelsesdatoen på  

 betingelse af, at der af Administrationen eller af en organisation, som er  

 anerkendt af Administrationen, udføres en auditering mindst en gang i  

 perioden.
Hvert 5. år skal certifikatet fornys.5) Regel 5	Opretholdelse af betingelser Systemet for sikker skibsdrift skal vedligeholdes i  

 overensstemmelse med bestemmelserne i ISM-koden.
Regel 6	Verifikation og kontrol 1	Administrationen, en anden kontraherende regering  

 på anmodning af Administrationen eller en organisation, som er  

 anerkendt af Administrationen, skal med mellemrum verificere, at skibets  

 system for sikker skibsdrift fungerer på rette vis.
 2	Et skib, som forlanges at være i besiddelse af  

 et certifikat udstedt i henhold til bestemmelserne i regel 4.3 skal, under  

 forudsætning af bestemmelserne i denne regels paragraf 3, gøres  

 til genstand for kontrol i overensstemmelse med bestemmelserne i regel XI/4.  

 For dette formål skal et sådant certifikat behandles som et  

 certifikat udstedt under reglerne I/12 eller I/13.
3	I tilfælde af flagskifte eller ejerskifte skal  

 specielle overgangsarrangementer benyttes i overensstemmelse med  

 retningslinier udarbejdet af Organisationen.6) Søfartsstyrelsen, den 26. juni 1997 1)   Fra Resolution A.788(19), stk.  

 1.1.5.
 2)   Fra Resolution A.788(19), stk.  

 1.1.6.
 3)   MSC/Circ. 761, stk. 3.1.2.
 4)   Fra Resolution A.788(19), stk. 3.1.5,  

 3.1.6 og 3.1.7.
 5)   Fra Resolution A.788(19), stk. 3.2.2,  

 3.2.3 og 3.2.4.
 6)   Refererer til  

 retningslinier for Administrationer vedrørende gennemførelsen  

 af ISM-koden, som vedtaget af Organisationen den 23. november 1995, som  

 Resolution A.788(19).
