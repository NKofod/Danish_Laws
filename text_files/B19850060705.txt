 I medfør af § 23, stk. 2, i lov nr. 645 af 19. december 1984 om  

 folkekirkens økonomi fastsættes følgende bestemmelser om sammensætning og  

 valg af stiftsudvalg.
 § 1.  Der oprettes et stiftsudvalg i hvert stift.  

 Stiftsudvalget består af et valgt menighedsrådsmedlem fra hvert af stiftets  

 provstier.
 § 2.  Stiftsudvalgets medlemmer vælges af provstiets  

 menighedsrådsmedlemmer samtidig med valg af læge medlemmer af  

 provstiudvalgene, jfr. senest kirkeministeriets cirkulære af 15. november  

 1984. Kirkeministeren fastsætter nærmere regler om valget.
 Stk. 2.  For så vidt angår perioden 1. januar 1986-31.  

 marts 1989 udpeger provstiudvalgene hvert et lægt menighedsrådsmedlem til  

 medlem af stiftsudvalget.
 § 3.  Stiftsøvrigheden indkalder stiftsudvalget 2  

 gange årligt til møder, hvorunder udvalgets medlemmer kan forlange sig  

 forelagt alle oplysninger om stiftsmidlernes udlånsvirksomhed og om  

 kapitalernes anbringelse og afkast.
 § 4.  Om stiftsudvalgets drøftelser udarbejder  

 stiftsøvrigheden en beretning, der underskrives af stiftsudvalgets medlemmer.  

 Beretningen udsendes ved stiftsøvrighedens foranstaltning til samtlige  

 menighedsråd og provstiudvalg i stiftet.
 § 5.  Bekendtgørelsen træder i kraft den 1. januar  

 1986.
