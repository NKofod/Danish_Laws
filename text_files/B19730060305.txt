 I medfør af § 12 i lov nr. 118 af 3. maj 1961 om midler til bekæmpelse af  

 plantesygdomme, ukrudt og visse skadedyr samt om midler til regulering af  

 plantevækst fastsættes:
§ 1.  Ved bejdsning af korn og frø forstås behandling  

 af korn og frø med bekæmpelsesmidler inden såning med henblik på beskyttelse  

 af udsæden og den deraf fremspirende plante mod svampe- og skadedyrsangreb.
I  

 denne bekendtgørelse benævnes disse bekæmpelsesmidler kornbejdsemidler.
 § 2.  Kornbejdsemidler indeholdende  

 kviksølvforbindelser må kun anvendes til afsvampning af korngenerationerne  

 til og med stamsæd og til afsvampning af frø.
 Stk. 2.  Under særlige omstændigheder kan giftnævnet  

 tillade bejdsning af andet korn.
 § 3.  Kornbejdsemidler med indhold af  

 kviksølvforbindelser må kun erhverves og anvendes af virksomheder, hvis  

 ansvarlige leder har fået særlig tilladelse dertil af miljøstyrelsen, jfr.  

 stk. 3.
 Stk. 2.  Har en virksomhed flere udleveringssteder eller  

 bejdseanstalter, skal der indhentes tilladelse af lederne af hvert enkelt  

 udleveringssted eller bejdseanstalt.
Stk. 3.  Den i stk. 1 og 2 nævnte tilladelse udstedes af  

 kemikaliekontrollen, Skovbrynet 12, 2800 Lyngby på miljøstyrelsens vegne og  

 gives på nærmere fastsatte vilkår.
Tilladelsen ophører at have gyldighed,  

 såfremt den tilbagekaldes af kemikaliekontrollen på miljøstyrelsens vegne  

 eller afmeldes af vedkommende virksomhed med mindst 15 dages varsel til en 1.  

 januar.
Afmeldelse skal ske til kemikaliekontrollen.
 § 4.  Kornbejdsemidler med indhold af  

 kviksølvforbindelser må kun sælges til de i § 3 nævnte virksomheder mod  

 forevisning af den givne tilladelse.
 § 5.  Den fabrikant eller importør, der i henhold til  

 bekendtgørelse nr. 289 om midler til bekæmpelse af plantesygdomme, ukrudt og  

 visse skadedyr samt om midler til regulering af plantevækst §§ 19-21 har fået  

 giftnævnets godkendelse af etikette og brugsanvisning for det pågældende  

 middel, skal føre bog over produktion og salg af kornbejdsemidler med indhold  

 af kviksølvforbindelser.
 Stk. 2.  Bogføringen skal foregå straks efter, at  

 dispositionen har fundet sted, med angivelse af fakturanummer, dato,  

 kontrahentens navn og adresse og skal i øvrigt ske på en sådan måde, at  

 virksomhedens beholdning af kornbejdsemidler fremgår af bogen eller gennem en  

 specificeret udskrift af firmaets normale bogholderi, der kan godkendes af  

 kemikaliekontrollen.
Stk. 3.  Bogføringen med bilag (fakturaer m.v.) skal  

 efter kemikaliekontrollens anmodning forevises for kontrollen i sædvanlig  

 arbejdstid.
Bogen med bilag skal efter at være udskrevet tilsendes  

 kemikaliekontrollen eller opbevares, indtil kemikaliekontrollen tillader, at  

 den tilintetgøres.
 § 6.  Kviksølvbejdset korn og frø samt  

 affaldsprodukter fra bejdsningen må ikke under nogen form anvendes til  

 menneskeføde eller som foder til noget dyr.
§ 7.  Bejdsevirksomheden er forpligtet til at  

 tilbagetage ubrudte sække med ubenyttet kviksølvbejdset udsæd fra sine  

 aftagere.
Bejdsevirksomheden skal oplyse sine aftagere om denne pligt.
§ 8.  Kviksølvbejdset korn og frø skal umiddelbart  

 efter bejdsningen emballeres i sække (poser) og plomberes.
Omemballering må  

 kun foretages af de virksomheder, der har fået den i § 3 omhandlede  

 tilladelse, og kornet (frøet) skal umiddelbart i forbindelse hermed  

 emballeres i sække (poser) og plomberes.
 Stk. 2.  Følgende angivelser skal være tydeligt påtrykt  

 emballagen:
 Stk. 3.  Den i stk. 2 under d, e og i anførte mærkning  

 kan påføres en mærkeseddel, der hæftes på emballagen på forsvarlig måde,  

 således at den normalt vil blive siddende, indtil indholdet er brugt.
 § 9.  Tilbagetagningspligten i § 7 og  

 mærkningsbestemmelsen herom i § 8 gælder ikke for frø og vårhvede.
 § 10.  Enhver, der har fået den i § 3 omhandlede  

 tilladelse, skal føre bog over beholdning, erhvervelse, forbrug og  

 overdragelse af kviksølvholdige kornbejdsemidler.
 Stk. 2.  Bejdsevirksomheden skal desuden føre bog over  

 beholdning og produktionen af kviksølvbejdset korn (frø) samt over enhver  

 erhvervelse eller overdragelse heraf, være sig køb, salg, midlertidig  

 opbevaring eller lignende.
Stk. 3.  Bogføringen efter stk. 1 og 2 skal foretages  

 straks efter, at dispositionen har fundet sted, med angivelse af  

 fakturanummer, dato, kontrahentens navn og adresse, og skal i øvrigt ske på  

 en sådan måde, at sælgerens beholdning af kviksølvbejdsemiddel og  

 kviksølvbejdset korn (frø) fremgår af bogen eller gennem en specificeret  

 udskrift af firmaets normale bogholderi, der kan godkendes af  

 kemikaliekontrollen.
Den bogførte beholdning skal til enhver tid nøje svare  

 til sælgerens faktiske beholdning.
Stk. 4.  Bogføringen efter stk. 1-3 med bilag (fakturaer  

 m.v.) skal efter kemikaliekontrollens anmodning forevises for kontrollen i  

 sædvanlig arbejdstid.
Bogen med bilag skal, efter at være udskrevet, på  

 forlangende tilsendes kemikaliekontrollen eller opbevares, indtil  

 kemikaliekontrollen tillader, at den tilintetgøres.
 § 11.  Kemikaliekontrollen har i normal arbejdstid,  

 mod behørig legitimation, adgang til de i § 3 nævnte virksomheders lagre og  

 er berettiget til at kontrollere disse og udtage prøver til nærmere  

 undersøgelse.
 § 12.  I øvrigt gælder de i bekendtgørelse nr. 289 af  

 25. september 1961 om midler til bekæmpelse af plantesygdomme, ukrudt og  

 visse skadedyr samt om midler til regulering af plantevækst med senere  

 ændringer fastsatte bestemmelser og de i henhold til samme bekendtgørelse af  

 giftnævnet fastsatte forskrifter.
 § 13.  Den, der gør sig skyldig i overtrædelse eller  

 forsøg på overtrædelse af de i denne bekendtgørelse indeholdte bestemmelser,  

 straffes med bøde, medmindre strengere straf er forskyldt efter lovens § 20  

 eller den øvrige lovgivning.
 § 14.  Denne bekendtgørelse træder i kraft den 1. juni  

 1974.
 Miljøministeriet, den 28. november 1973.
 Helge Nielsen.
 / Niels Borre.
