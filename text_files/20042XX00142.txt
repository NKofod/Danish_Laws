Skriftlig fremsættelse (6. april 2005) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov om  

 ændring af lov om havne (Skibsrelaterede hjælpetjenester).
(Lovforslag nr.
L 143).
 Formålet med lovforslaget er at iværksætte en  

 forsøgsordning, hvorefter en kommunal selvstyrehavn eller en helt eller  

 delvist  

 kommunalt ejet aktieselskabshavn i særlige tilfælde kan få tilladelse til at  

 udføre skibsrelaterede hjælpetjenester, enten selv eller i samarbejde med  

 private virksomheder.
 En tilladelse skal gives af transport- og energiministeren.
Efter lov nr. 326 af 28. maj 1999 om havne afhænger de  

 opgaver, en havn må udføre, af havnens organisationsform.
En havn kan bl.a.  

 organiseres som en kommunal selvstyrehavn eller et helt eller delvis  

 kommunalt  

 ejet aktieselskab.
Disse kan normalt ikke udføre skibsrelaterede  

 hjælpetjenester.
Da visse havne før havnelovens vedtagelse i en årrække havde  

 udført opgaver, der lå udover bestemmelserne i loven, blev det fastsat, at de  

 tilladelser til at udføre stevedorevirksomhed, som transport- og  

 energiministeren efter de hidtil gældende regler havde meddelt visse havne,  

 skulle forblive i kraft.
Ligeledes blev det fastsat, at de havne, der hidtil  

 havde udført skibsrelaterede hjælpetjenester, herunder lodsning, bugsering og  

 trosseføring, fortsat kunne udføre disse tjenester.
 Andre kommunale selvstyrehavne og kommunalt ejede  

 aktieselskabshavne har nu fremhævet, at der er tale om urimelige  

 konkurrenceforhold, og at der bør være en mulighed også for andre havne af  

 disse kategorier til at opnå tilladelse til at udføre skibsrelaterede  

 hjælpetjenester.
 Den nu foreslåede forsøgsordning indebærer, at havne med en  

 godsomsætning på over 3 millioner tons gods om året i gennemsnit over de  

 seneste 3 år vil kunne komme i betragtning.
En tilladelse til forsøg kan gives, når havnen kan  

 dokumentere, at havnens behov for skibsrelaterede hjælpetjenester ikke er  

 opfyldt i privat regi.
I dokumentationen kan indgå forhold som, at det ikke  

 er  

 muligt at få private operatører til at betjene havnen, eller at der er et  

 reelt  

 problem med den eksisterende servicestruktur, som havnen selv kan forbedre  

 eller være med til at forbedre i samarbejde med private virksomheder.
Skibsrelaterede hjælpetjenester skal udøves i et  

 skattepligtigt selskab, og aktiviteterne skal udskilles fra den øvrige  

 havnedrift i et selvstændigt selskab.
Et vilkår for havnens deltagelse i et  

 skattepligtigt selskab vil være, at det skattepligtige selskab ikke må give  

 underskud i 3 på hinanden følgende år.
Transport- og energiministeren vil  

 kunne  

 tillade, at operatøren kan drive forskellige former for skibsrelaterede  

 hjælpetjenester i samme selskab for at kunne udnytte stordriftsfordele.
 Forsøgsordningen vil blive evalueret, når der foreligger  

 tilstrækkeligt materiale og erfaringer.
