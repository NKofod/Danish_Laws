Resumé A, der var arbejdstagerrepræsentant i Branchesikkerhedsrådet for  

 Jernindustrien (BfJ), klagede over, at Arbejdsministeriet (AM) havde afslået  

 hans begæring om løbende aktindsigt i AM's sag om elevatorsikkerhed.
Ombudsmanden udtalte, at BfJ efter hans opfattelse ikke er en  

 offentlig forvaltningsmyndighed i forvaltningslovens forstand.
Det kunne  

 allerede derfor ikke give ombudsmanden anledning til bemærkninger, at AM  

 havde  

 behandlet A's henvendelse om aktindsigt efter reglerne i offentlighedsloven  

 og  

 ikke efter § 31 i forvaltningsloven.
Under henvisning til bestemmelsen i  

 offentlighedslovens § 4, stk. 1, fandt ombudsmanden ikke grundlag for at  

 kritisere, at AM havde afslået A's anmodning om løbende aktindsigt i  

 ministeriets sag.
Ombudsmanden bemærkede imidlertid, at der inden for  

 rammerne  

 af offentlighedslovens § 4, stk 1, 2. pkt., kan gives løbende aktindsigt, og  

 anførte, at der efter hans opfattelse ved myndighedernes stillingtagen hertil  

 i  

 afgørelsessager bør tages hensyn til, om begæringen er fremsat af andre end  

 parter i sagen, der måtte have en anerkendelsesværdig interesse i at blive  

 gjort bekendt med beslutningsgrundlaget, inden der træffes afgørelse i sagen.  

 En imødekommelse af dette hensyn kræver ikke nødvendigvis løbende aktindsigt,  

 men blot at aktindsigt bliver givet, inden afgørelse bliver truffet.  

 Ombudsmanden henviste i den forbindelse til baggrunden for  

 partshøringsreglerne  

 i forvaltningsloven. (J. nr. 1991-1912-039).
 Spørgsmål om ret til løbende aktindsigt i en sag i  

 Arbejdsministeriet.
A, der var  

 arbejdstagerrepræsentant i Branchesikkerhedsrådet for Jernindustrien, klagede  

 over, at Arbejdsministeriet i en skrivelse af 1. oktober 1991  

 havde afslået hans begæring om løbende aktindsigt i ministeriets sag om  

 elevatorsikkerhed, og den tid, ministeriet havde brugt til at imødekomme hans  

 begæring af 2. september 1991 om aktindsigt i samme sag.
Af sagens akter fremgik det,  

 at A den 2. september 1991 anmodede Arbejdsministeriet om aktindsigt i en  

 skrivelse fra Direktoratet for Arbejdstilsynet til ministeriet angående  

 elevatortilsyn.
Skrivelsen skulle være afsendt fra direktoratet omkring  

 august  

 måned 1991.
 Dernæst anmodede A om  

 aktindsigt i en supplerende skrivelse fra direktoratet, som - efter de  

 oplysninger, A besad - snarest forventedes fremsendt til ministeriet.
 Ved skrivelse af 12.  

 september 1991 til A fremsendte ministeriet Direktoratet for Arbejdstilsynets  

 skrivelse af 19. juni 1991. For så vidt angik den supplerende skrivelse fra  

 direktoratet, bemærkede ministeriet følgende:
"Arbejdsministeriet skal  

 endvidere meddele, at man ikke kan give Dem aktindsigt i et dokument, som  

 endnu  

 ikke er indgået til ministeriet, jf.
Lov nr. 572 af 19. december 1985 om  

 offentlighed i forvaltningen § 4, e.c." Ministeriet modtog samme dag  

 direktoratets supplerende skrivelse.
 I skrivelse af 17. september  

 1991 til ministeriet anførte A herefter bl.a. følgende:
 "...
For god ordens skyld  

 bemærkes, at der ikke er bedt om aktindsigt i et dokument, som hverken er  

 udarbejdet eller indgået i Ministeriet, idet selv vi er klar over, at en  

 sådan  

 anmodning vil være umulig at efterkomme.
Med bemærkningen i vor skrivelse af  

 2.  

 ds. har vi alene ønsket at tilkendegive, at vi ønsker aktindsigt i den  

 fortsatte korrespondance i denne sag, idet vi formoder, at det alt andet lige  

 vil være mere hensigtsmæssig fremgangsmåde frem for løbende at kontakte  

 Ministeriet for at få aktindsigt i den supplerende skrivelse, som  

 Direktoratet  

 telefonisk har oplyst vil blive fremsendt til Ministeriet.
 Hvis der er problemer med at  

 fremsætte en anmodning af den ovenfor beskrevne karakter, bedes Ministeriet  

 meddele dette, og i modsat fald forventer vi umiddelbart at blive gjort  

 bekendt  

 med den yderligere korrespondance i sagen, herunder den skrivelse, som  

 Direktoratet har bebudet at ville fremsætte indeholdende  

 konsekvensberegninger  

 af de af Direktoratet foreslåede tiltag, når skrivelsen en gang indgår i  

 Ministeriet.
..." I skrivelse af 1. oktober  

 1991 anførte ministeriet herefter følgende:
 "Ved skrivelse af 17.  

 september 1991 har De anmodet om aktindsigt i den fortsatte brevveksling i  

 sag  

 j. nr. ...
 Anmodningen skal ses i  

 forlængelse af Deres skrivelse af 2. september 1991, hvori De blandt andet  

 begærer aktindsigt i en skrivelse, som Direktoratet for Arbejdstilsynet,  

 efter  

 det for Dem oplyste, snarest forventer at fremsende Arbejdsministeriet i  

 ovennævnte sag.
Arbejdsministeriet skal i den  

 anledning meddele, at Deres begæring om aktindsigt i den fortsatte  

 brevveksling  

 i j. nr. ... afslås, jf. lov  

 nr. 572 af 19. december 1985 om offentlighed i forvaltningen § 4, stk. 1, 1.  

 pkt., hvoraf fremgår at retten til aktindsigt alene omfatter det som er  

 indgået  

 til eller oprettet af en forvaltningsmyndighed.
 Arbejdsministeriet betragter  

 herefter Deres skrivelse af 17. september 1991 som en begæring om aktindsigt  

 i  

 Direktoratet for Arbejdstilsynets skrivelse af 10. september 1991 i j. nr.  

 ...
 Arbejdsministeriet skal i den  

 anledning meddele, at Deres begæring om aktindsigt i ovennævnte skrivelse  

 imødekommes.
Arbejdsministeriet gør  

 opmærksom på, at man ikke herved har taget stilling til, om man er  

  

 forpligtet  

  

 til at give Dem adgang til  

 aktindsigt i ovennævnte skrivelse." I klagen til mig anførte A,  

 at det var utilfredsstillende, at han ikke kunne få løbende aktindsigt i  

 sagen.
Ved skrivelse af 28. oktober  

 1991 anmodede jeg Arbejdsministeriet om udlån af sagens akter og om en  

 udtalelse i anledning af klagen.
Samtidig anmodede jeg ministeriet om at  

 redegøre for, hvorfor aktindsigtsbegæringen blev bedømt efter  

 offentlighedslovens regler og ikke efter forvaltningslovens § 31 om  

 forvaltningsmyndigheders ret og pligt til at videregive oplysninger til andre  

 forvaltningsmyndigheder.
 I en udtalelse af 7. april  

 1992 anførte ministeriet bl.a. følgende:
 "Under henvisning til  

 Folketingets Ombudsmands skrivelse af 28. oktober 1991 skal  

 Arbejdsministeriet  

 indledningsvis bemærke, at Arbejdsministeriet betragter anmodningen af 2.  

 september 1991 som fremsat af (A) i hans egenskab af arbejdstagerrepræsentant  

 i  

 Branchesikkerhedsrådet for Jernindustrien. (A) anses således ikke for at  

 repræsentere Branchesikkerhedsrådet i denne sag.
 Uanset om  

 Branchesikkerhedsrådet skal betragtes som en forvaltningsmyndighed eller ej,  

 finder Arbejdsministeriet således, at (A's) aktindsigtsbegæring skal  

 behandles  

 efter offentlighedslovens regler og ikke efter forvaltningslovens § 31.
 Arbejdsministeriet afslog ved  

 afgørelse af 12. september 1991 (A's) anmodning af 2. september 1991 om  

 løbende  

 aktindsigt i ministeriets sag j. nr. ..., jf. lov nr. 572 af 19. december  

 1985  

 om offentlighed i forvaltningen § 4, stk. 1, 1. pkt. modsætningsvist.
Arbejdsministeriet henviser  

 til den kommenterede offentlighedslov s. 72. "Efter § 4, stk. 1, giver  

 retten til aktindsigt adgang til at blive gjort bekendt med dokumenter, der  

 er  

 indgået til eller oprettet af en forvaltningsmyndighed.
En begæring om  

 løbende  

 at blive gjort bekendt med materiale, der fremtidigt indgår eller bliver  

 oprettet i sagen, må derfor kunne afslås.
Offentlighedsloven giver således  

 kun  

 ret til aktindsigt i de dokumenter, der eksisterer i forbindelse med sagen på  

 tidspunktet for begæringens fremsættelse." Arbejdsministeriet havde ikke  

 den 2. september 1991, da anmodningen blev fremsat, modtaget Direktoratet for  

 Arbejdstilsynets skrivelse af 10. september 1991, hvorfor Arbejdsministeriet  

 ikke var forpligtet til at give (A) aktindsigt i Arbejdstilsynets skrivelse  

 af  

 10. september 1991.
 Arbejdsministeriet afslog  

 (A's) aktindsigtsbegæring af 2. september 1991 ved afgørelse af 12. september  

 1991. Arbejdsministeriet modtog samme dato direktoratets skrivelse af 10.  

 september 1991.
 Arbejdsministeriet skal for  

 en god ordens skyld henlede opmærksomheden på, at ministeriets afgørelse af  

 1.  

 oktober 1991 er en imødekommelse af (A's) aktindsigtsbegæring af 17.  

 september  

 1991. Ved afgørelsen af 1. oktober 1991 fik (A) aktindsigt i skrivelsen af  

 10.  

 september 1991.
 Arbejdsministeriet har  

 overvejet at give A løbende aktindsigt i ministeriets sag j. nr. ... i medfør  

 af lovens § 4, stk. 1, 2. punktum.
Arbejdsministeriet har ikke  

 fundet grundlag for at give meroffentlighed i den foreliggende sag.
Der er  

 herved bl.a. lagt vægt på afvejningen af hensynet til (A's) ønske om  

 aktindsigt  

 og den administrative belastning en imødekommelse heraf ville indebære, samt  

 en  

 vurdering af præcedensvirkningen på Arbejdsministeriets område, der er præget  

 af et tæt og omfattende samarbejde med en lang række organisationer m.v. på  

 arbejdsmarkedet.
..." Arbejdsministeriets udtalelse  

 blev forelagt A.
I skrivelse af 5. maj 1992 meddelte A herefter bl.a.  

 følgende:
 "...
 Arbejdsministeriets henvisning  

 til den kommenterede offentlighedslov rejser spørgsmålet om, hvorvidt  

 sætningen  

 "må derfor kunne afslås" skal fortolkes som "skal  

 afslås".  

 Eller med andre ord, om loven er minimums- eller maksimumsbestemmelser.
Arbejdsministeriet anfører,  

 at det vil være en administrativ belastning at imødekomme begæringen om  

 aktindsigt uden i øvrigt at redegøre for, hvori den administrative belastning  

 består.
Det skyldes måske, at den administrative belastning i praksis vil  

 være  

 til at overse.
Det eneste der kræves er, at sagen forsynes med en påtegning  

 om,  

 at der ønskes aktindsigt, hvorefter det er en forholdsvis enkel sag at tage  

 en  

 kopi af nye dokumenter i sagen.
Under alle omstændigheder må det være en  

 mindre  

 administrativ belastning at forsyne sagen med en påtegning, end det vil være  

 at  

 arkivere indtil flere begæringer om aktindsigt om måneden.
Det bliver nemlig  

 konsekvensen af Arbejdsministeriets praksis, at der løbende må fremsendes  

 begæringer om aktindsigt.
Arbejdsministeriet har  

 endvidere vurderet præcedensvirkningen, uden at Arbejdsministeriet dog har  

 fundet anledning til nærmere at redegøre for sine overvejelser, formentlig  

 fordi Arbejdsministeriet ikke i praksis kan sandsynliggøre, at en  

 imødekommelse  

 af begæringen om aktindsigt skulle medføre et ikke administrerbart antal  

 begæringer om aktindsigt.
Da Arbejdsministeriet ikke nævner, at man tidligere  

 har modtaget en begæring om løbende aktindsigt, kan det vel med rimelighed  

 antages, at dette er den første henvendelse af sin art, hvorfor det også af  

 den  

 grund er vanskeligt at forestille sig, at Arbejdsministeriet, såfremt man  

 imødekom begæringen, ville modtage et større antal tilsvarende henvendelser.
Det forekommer endvidere  

 selvmodsigende, at der henvises til Arbejdsministeriets tætte og omfattende  

 samarbejde med organisationer på arbejdsmarkedet, da det netop burde være  

 baggrunden for at se stort på en - eventuel - administrativ belastning.
Det  

 tætte og omfattende samarbejde kunne altså være begrundelse for at give  

 meroffentlighed - og ikke til at afslå den.
..." A's skrivelse blev forelagt  

 ministeriet.
I en udtalelse af 2. juli 1992 meddelte ministeriet herefter  

 bl.a.  

 følgende:
"Under henvisning til  

 Folketingets Ombudsmands skrivelse af 13. maj 1992 skal Arbejdsministeriet  

 oplyse, at den administrative belastning ved at imødekomme (A's) begæring om  

 løbende aktindsigt består i, at ministeriet, hver gang der indgår et nyt  

 dokument i sagen, skal foretage en vurdering af, hvorvidt der skal gives  

 aktindsigt i dokumentet.
Ekspeditionerne vil således ikke blot kunne ske i  

 henhold til en generel påtegning.
 Efter Arbejdsministeriets  

 opfattelse må baggrunden for, at myndigheder ikke har pligt til at give  

 løbende  

 aktindsigt bl.a. være en erkendelse fra lovgivers side om, at dette ville  

 kunne  

 medføre en urimelig administrativ belastning.
 Hertil kommer, at de  

 administrative konsekvenser af imødekommelse af begæring om løbende  

 aktindsigt  

 på Arbejdsministeriets område skal vurderes i forhold til, at  

 Arbejdsministeriets område er præget af et tæt og omfattende samarbejde med  

 en  

 lang række organisationer m.v. på arbejdsmarkedet.
Arbejdsmarkedets  

 organisationer er således som oftest inddraget i Arbejdsministeriets sager.  

 Dette gælder for departementet navnlig hovedorganisationerne, men på  

 decentrale  

 niveauer i Arbejdsministeriet er der også kontakter til fagforeningerne og  

 disses lokale afdelinger og sikkerhedsrepræsentanter m.v.
Såfremt det blev  

 kendt, at Arbejdsministeriet imødekommer begæringer om løbende aktindsigt, må  

 det forventes, at en lang række organisationer, fagforeninger, afdelinger,  

 tillidsrepræsentanter og sikkerhedsrepræsentanter m.v. vil anmode om løbende  

 aktindsigt for at være sikre på, at de er i besiddelse af bedst mulige  

 informationer til brug, dels i forhold til Arbejdsministeriets system, dels  

 internt indenfor organisationen.
Dette ville medføre en betragtelig øget  

 administrativ byrde for Arbejdsministeriet, ligesom det vil kunne få  

 konsekvenser for samarbejdet med arbejdsmarkedets organisationer.
..." A modtog kopi af  

 Arbejdsministeriets udtalelse.
 Efter min gennemgang udtalte  

 jeg i en skrivelse til A følgende:
 "Sagen rejser for det  

 første spørgsmålet, om Branchesikkerhedsrådet for Jernindustrien er en  

 forvaltningsmyndighed med den følge, at anmodning fra rådet om aktindsigt  

 skal  

 bedømmes efter bestemmelsen i forvaltningslovens § 31. Bestemmelsen er  

 sålydende:
 "I det omfang en  

 forvaltningsmyndighed er berettiget til at videregive en oplysning, skal  

 myndigheden på begæring af en anden forvaltningsmyndighed videregive  

 oplysningen, hvis den er af betydning for myndighedens virksomhed eller for  

 en  

 afgørelse, som myndigheden skal træffe.
Stk. 2. Bestemmelsen i stk. 1  

 finder dog ikke anvendelse, hvis videregivelsen påfører myndigheden et  

 merarbejde, der væsentligt overstiger den interesse, den anden myndighed har  

 i  

 at få oplysningerne." Forvaltningsloven afgrænser  

 ikke nærmere, hvilke myndigheder der kan karakteriseres som  

 forvaltningsmyndigheder.
Lovens § 1, stk. 1, er sålydende:
"Loven gælder for alle  

 dele af den offentlige forvaltning." Af bemærkningerne til lovens  

 § 1, stk. 1, (Folketingstidende 1985/86, tillæg A, spalte 113) fremgår bl.a.  

 følgende:
"Bestemmelserne i § 1  

 fastlægger, hvilke myndigheders sagsbehandling der skal være undergivet  

 forvaltningslovens regler.
I overensstemmelse med offentlighedsudvalgets  

 indstilling i betænkningen side 337 foreslås denne afgrænsning i stk. 1  

 foretaget på samme måde som i forslaget til lov om offentlighed i  

 forvaltningen.
Der kan derfor med hensyn til det nærmere indhold af  

 bestemmelserne henvises til bemærkningerne til § 1 i forslaget til lov om  

 offentlighed i forvaltningen.
..." I bemærkningerne til § 1 i  

 lov om offentlighed i forvaltningen (Folketingstidende 1985/86, tillæg A,  

 spalte 201 ff.) er bl.a. anført følgende:
 "Efter stk. 1 omfatter  

 loven som udgangspunkt hele den offentlige forvaltning.
 ...
 Ved fastlæggelsen af, hvilke  

 myndigheder og institutioner der skal henregnes til "den offentlige  

 forvaltning", skal der lægges vægt på en bedømmelse af institutionernes  

 organisatoriske placering, og kun i tilfælde, hvor denne kan give anledning  

 til  

 tvivl, tillige på, hvilke funktioner institutionen udøver...
 Med hensyn til den nærmere  

 afgrænsning af, hvilke myndigheder, institutioner m.v. der må henregnes til  

 den  

 offentlige forvaltning, henvises i øvrigt til beskrivelsen af gældende ret i  

 betænkningen side 86 ff.
..." Betænkning nr. 857/1978  

 gennemgår s. 86 ff. gældende ret efter lov nr. 280/1970. Omfattet af loven  

 var:
"... alle typer af  

 forvaltningsmyndigheder ikke alene inden for stat og kommune, men også de  

 såkaldte særlige forvaltningsenheder, der har karakter af selvstændige  

 retssubjekter, f.eks.
Danmarks Nationalbank, Danmarks Radio ..." Under den nærmere afgrænsning  

 fremhæves (s. 89):
 "Justitsministeriet har  

 endvidere ved flere lejligheder givet udtryk for den opfattelse, at den  

 ovenfor  

 citerede motivudtalelse vedrørende selskaber tillige må antages at indebære,  

 at  

 institutioner, foreninger m.v., der er oprettet på privat initiativ og på  

 privatretligt retsgrundlag, som udgangspunkt ikke kan anses for omfattet af  

 loven, selv om de varetager anliggender, der materielt kan henregnes til den  

 offentlige forvaltning.
Som ovenfor side 86 nævnt må  

 særlige forvaltningsenheder med selvstændig retssubjektivitet derimod antages  

 at være omfattet af loven.
Hermed sigtes navnlig til institutioner m.v., der  

 er  

 oprettet ved det offentliges foranstaltning eller overgået til det offentlige  

 ved eller i henhold til lov.
Den nærmere fastlæggelse af  

 lovens rækkevidde i forhold til privat oprettede institutioner, foreninger  

 m.v.  

 giver anledning til betydelig tvivl.
Dette hænger navnlig sammen med, at de  

 nævnte private institutioner, foreninger m.v. i vidt omfang modtager tilskud  

 fra det offentlige til deres virksomhed.
Modtagelsen af tilskud fra det  

 offentlige kan vel ikke i sig selv antages at medføre, at institutionen må  

 anses for omfattet af loven, jfr. således udtrykkeligt F.T. 1969/70 tillæg A  

 spalte 586. Men i almindelighed er det en betingelse for at opnå sådant  

 tilskud, at virksomheden indordnes under mere eller mindre intensiv  

 regulering,  

 tilsyn og kontrol fra det offentliges side.
Det offentliges indflydelse kan  

 herigennem antage et sådant omfang, at den private rådighed i realiteten er  

 bragt til ophør.
Afgørelsen af, om en bestemt  

 tilskudsinstitution omfattes af loven, kan som nævnt ikke træffes alene på  

 grundlag af det offentlige tilskuds procentuelle størrelse.
I de sager,  

 justitsministeriet har haft forelagt med henblik på afgivelse af en  

 vejledende  

 udtalelse, har man derfor givet udtryk for, at afgørelsen må bero på en  

 samlet  

 vurdering, hvorunder der navnlig også må lægges vægt på, i hvilket omfang  

 tilsynsmyndigheden efter de gældende regler kan øve indflydelse på  

 institutionens daglige drift, f.eks. gennem repræsentation i bestyrelsen og  

 lignende eller ved ansættelse af medarbejdere ved institutionen.
..." Branchesikkerhedsråd skal i  

 medfør af arbejdsmiljølovens § 14, stk. 1, godkendes af arbejdsministeren.  

 Arbejdsministeren kan yde et godkendt branchesikkerhedsråd tilskud til  

 konsulenttjeneste, jf. bestemmelsens stk. 2. I øvrigt er arbejdsministeren  

 efter stk. 6 bemyndiget til at fastsætte nærmere regler om  

 branchesikkerhedsrådenes opbygning, opgaver, funktioner og finansiering.
 De nærmere regler om  

 branchesikkerhedsrådene er fastsat i Arbejdsministeriets bekendtgørelse nr.  

 234  

 af 26. maj 1977 som ændret ved bekendtgørelse nr. 107 af 7. marts 1979 og  

 bekendtgørelse nr. 317 af 27. juni 1980.
 Branchesikkerhedsrådenes  

 opbygning og sammensætning er reguleret i bekendtgørelsens § 3, der er  

 sålydende:
 "Branchesikkerhedsråd  

 består af repræsentanter for henholdsvis de ansatte, arbejdslederne og  

 arbejdsgiverne.
 Stk. 2. Repræsentanter og  

 stedfortrædere udpeges af de mest repræsentative organisationer for de i stk.  

 1  

 nævnte grupper.
 Stk. 3. Repræsentanter for  

 det offentlige som arbejdsgiver udpeges af finansministeren efter samråd med  

 Amtsrådsforeningen i Danmark, Kommunernes Landsforening samt Københavns og  

 Frederiksberg kommuner.
Stk. 4.  

 Branchesikkerhedsrådet vælger selv sin formand og næstformand blandt rådets  

 medlemmer for en periode af 4 år.
Kan enighed ikke opnås, udpeges formanden  

 for  

 den første halvdel af perioden af medlemmerne for arbejdsgiverne og  

 arbejdslederne og næstformanden af medlemmerne for de ansatte.
I den  

 resterende  

 del af perioden overtages formandshvervet af et medlem udpeget af de ansatte,  

 og næstformanden udpeges af arbejdsgiverne og arbejdslederne.
Stk. 5.  

 Branchesikkerhedsrådet fastsætter selv sin forretningsorden." Konsulenttjenesten er  

 reguleret i bekendtgørelsens kapitel 3 (§§ 5-11). § 5, § 6, stk. 2, § 8, stk.  

 1, og § 9 er sålydende:
 "  

  

 § 5. Arbejdsministeren kan yde et branchesikkerhedsråd tilskud til  

 branchesikkerhedskonsulenter, der enten knyttes direkte til rådet eller til  

 en  

 eller flere af de organisationer, der er repræsenteret gennem rådet.  

 Ansøgning  

 herom indsendes gennem direktoratet for arbejdstilsynet.
 § 6. ...
 Stk. 2. Direktøren for  

 arbejdstilsynet kan efter forelæggelse for arbejdsmiljørådet fastsætte krav  

 med  

 hensyn til alder, uddannelse og forudgående praktisk erfaring for personer,  

 der  

 skal virke som branchesikkerhedskonsulenter.
 ...
 § 8. Til delvis dækning af udgifterne ved aflønning af  

 branchesikkerhedskonsulenter kan rådet eller den ansættende organisation opnå  

 et statstilskud på 60 pct. af den udbetalte løn, dog at tilskud til aflønning  

 af en konsulent fra 1. april 1980 at regne ikke kan overstige 82.000 kr. pr.  

 år.
 ...
§ 9. Den daglige administration af konsulentordningen varetages af  

 direktoratet for arbejdstilsynet, herunder godkendelse af den enkelte  

 konsulent, beregning og udbetaling af tilskud samt tilsyn med overholdelse af  

 bestemmelser og vilkår for ordningen." På baggrund af ovennævnte er  

 det min opfattelse, at Branchesikkerhedsrådet for Jernindustrien ikke er en  

 offentlig forvaltningsmyndighed i forvaltningslovens forstand.
Jeg har herved  

 lagt vægt på, at branchesikkerhedsråd oprettes af branchens organisationer,  

 og  

 at branchesikkerhedsråd selv fastsætter deres forretningsorden, jf.  

 bekendtgørelsens § 3, stk. 5. Branchesikkerhedsrådene skal alene godkendes af  

 arbejdsministeren, jf. lovens § 14, stk. 1, og bekendtgørelsens § 1, stk. 1.  

 Dernæst har jeg lagt vægt på, at arbejdsministeren ikke har indflydelse på  

 branchesikkerhedsråds sammensætning eller ledelse, jf. bekendtgørelsens § 3.  

 Endelig yder det offentlige alene tilskud til konsulenttjenesten, jf.  

 bekendtgørelsens kapitel 3.
Det fremgår af sagen, at  

 Arbejdsministeriet ikke har taget stilling til spørgsmålet om, hvorvidt  

 branchesikkerhedsråd kan anses for offentlige myndigheder i  

 forvaltningslovens  

 forstand.
Ministeriet har henvist til, at De - efter ministeriets opfattelse  

 -  

 ikke repræsenterede rådet ved Deres henvendelse om aktindsigt, jf.  

 ministeriets  

 udtalelse i skrivelsen af 7. april 1992 til mig, og at Deres henvendelse  

 derfor  

 allerede af denne grund skulle behandles efter offentlighedsloven.
Da Deres anmodning om  

 aktindsigt - uanset om De indgav den på rådets vegne - efter min opfattelse  

 skulle behandles i henhold til offentlighedsloven, har jeg ikke fundet  

 tilstrækkelig anledning til at udtale mig om holdbarheden af ministeriets  

 opfattelse, hvorefter De ikke repræsenterede rådet.
Jeg har dog i den  

 forbindelse noteret mig, at De ikke har fremsat indsigelser imod ministeriets  

 opfattelse.
 Sammenfattende kan det  

 således ikke give mig anledning til bemærkninger, at ministeriet behandlede  

 Deres henvendelse om aktindsigt i henhold til offentlighedsloven og ikke i  

 henhold til forvaltningslovens § 31.
 Til Deres klagepunkter skal  

 jeg i øvrigt bemærke følgende:
 Ad 1. Spørgsmålet om løbende aktindsigt:
 Arbejdsministeriets afgørelse  

 er truffet på grundlag af bestemmelsen i lov om offentlighed i forvaltningen,  

 §  

 4, stk. 1, der er sålydende:
"Enhver kan med de  

 undtagelser, der er nævnt i §§ 7-14, forlange at blive gjort bekendt med  

 dokumenter, der er indgået til eller oprettet af en forvaltningsmyndighed som  

 led i administrativ sagsbehandling i forbindelse med dens virksomhed.
En  

 forvaltningsmyndighed kan give aktindsigt i videre omfang, medmindre andet  

 følger af regler om tavshedspligt m.v." Af bemærkningerne til loven  

 (Folketingstidende 1985/86, tillæg A, spalte 210 ff.) fremgår, at  

 bestemmelsen  

 i princippet svarer til bestemmelsen i den tidligere offentlighedslov (lov  

 nr.  

 280 af 10. juni 1970 med senere ændringer) § 1, stk. 1.
 I bemærkningerne til lov nr.  

 280 af 10. juni 1970, § 1, stk. 1, er bl.a. anført følgende om bestemmelsens  

 anvendelsesområde:
"Bestemmelsen fastslår  

 lovens hovedprincip, hvorefter enhver kan forlange at blive gjort bekendt med  

 dokumenter i sager, der er eller har været under behandling i den offentlige  

 forvaltning.
Begæringen skal dog indeholde en nærmere angivelse af den sag,  

 hvis dokumenter den pågældende ønsker at blive gjort bekendt med.
..." Spørgsmålet om løbende  

 aktindsigt er ikke behandlet i hverken den gældende lovs eller den tidligere  

 offentlighedslovs forarbejder.
Det fremgår af den gældende  

 lovs § 4, 1. punktum, at enhver har ret til aktindsigt i alle dokumenter  

 vedrørende den pågældende sag, der er indkommet til vedkommende myndighed.  

 Bestemmelsen må efter sin ordlyd forstås således, at aktindsigt kan gøres  

 gældende, så snart dokumentet er modtaget af vedkommende myndighed.
Det  

 følger  

 derfor modsætningsvis af lovens § 4, stk. 1, 1. punktum, at retten til  

 aktindsigt ikke omfatter dokumenter, der endnu ikke er  

  

 indkommet  

  

 til myndigheden.
På denne baggrund har myndighederne ikke  

 pligt til løbende at fremsende akterne i en verserende sag.
 Jeg har derfor ikke grundlag  

 for at kritisere, at Arbejdsministeriet i skrivelsen af 1. oktober 1991  

 afslog  

 Deres anmodning om løbende aktindsigt i ministeriets sag j. nr. (...) under  

 henvisning til offentlighedslovens § 4, stk. 1, 1. punktum modsætningsvis.
Efter offentlighedslovens §  

 4, stk. 1, 2. punktum, kan en forvaltningsmyndighed give aktindsigt i videre  

 omfang, medmindre andet følger af reglerne om tavshedspligt.
Inden for  

 rammerne  

 af denne bestemmelse vil en myndighed også kunne give løbende aktindsigt.
Om  

 det skal gives, beror på myndighedens skøn.
Der findes ikke i  

 forarbejderne eller i Justitsministeriets vejledning om lov om offentlighed i  

 forvaltningen (1986) nærmere retningslinier for udøvelse af dette skøn.
Der  

 kan  

 generelt være anledning til at pege på følgende forhold:
Når der i en verserende sag  

 fremsættes anmodning om aktindsigt, er det formentlig ofte begrundet i et  

 ønske  

 fra ansøgeren om at holde sig orienteret og om at få mulighed for at kunne  

 øve  

 indflydelse på sagens udfald, inden myndigheden træffer sin afgørelse.
Så  

 vidt  

 jeg forstår, var der i den foreliggende sag tale om, at Arbejdsministeriets  

 departement skulle tage stilling til et forslag om generelt at forbedre  

 sikkerheden  

 for elevatorer, f.eks. ved krav om indførelse af stoledøre.
Hvis f.eks. en  

 interesseorganisation gennem anmodninger om aktindsigt og efterfølgende  

 udtalelser til myndigheden ønsker at øve indflydelse på udfaldet af en  

 verserende sag, forudsætter det i almindelighed et eller flere initiativer  

 fra  

 organisationens side.
Jeg ser her bort fra tilfælde, hvor myndigheden selv  

 ønsker at høre den pågældende organisation.
Hvis der derimod er tale om en  

 part  

 i sagen, skal myndigheden i henhold til forvaltningslovens § 19 tage  

 initiativ  

 til, at partshøring gennemføres.
 Indtil forvaltningslovens  

 ikrafttræden den 1. januar 1987 forudsatte også partshøring et initiativ fra  

 parten, jf. § 12 i lov om offentlighed i forvaltningen (nr. 280 af 10. juni  

 1970 med senere ændringer). I tilknytning til denne bestemmelse var fastsat  

 følgende i pkt. 35 i Justitsministeriets vejledning om loven (nr. 279 af 10.  

 november 1970):
"I praksis er det ret  

 ofte forekommet, at en part på et tidligt stadium i sagens behandling,  

 undertiden i selve ansøgningen, under henvisning til partsoffentlighedslovens  

 §  

 10 har fremsat krav om, at sagen ikke afgøres, før han har haft lejlighed til  

 at gøre sig bekendt med de dokumenter, der tilvejebringes i forbindelse med  

 sagens behandling, og til at fremsætte sine bemærkninger hertil.
Efter  

 justitsministeriets opfattelse indebærer bestemmelsen i § 12, stk. 1, at  

 sådanne begæringer må imødekommes med det forbehold, der følger af  

 bestemmelserne i § 12, stk. 3, jfr. § 11, stk. 2; myndigheden kan fastsætte  

 en  

 frist for afgivelse af den nævnte udtalelse, jfr. § 12, stk. 2." Efter vejledningen var det  

 således tilstrækkeligt, at en part blot én gang - eventuelt allerede ved  

 sagens  

 rejsning - havde bedt om partshøring.
På den anden side forudsatte  

 vejledningen  

 ikke, at dokumenterne efterfølgende skulle fremsendes enkeltvis, efterhånden  

 som de indgik i sagen.
Kravet var (som nu), at dokumenterne blot skulle være  

 fremsendt inden afgørelsen, det vil sige, således at parten fik lejlighed til  

 at afgive en udtalelse, inden afgørelsen blev truffet.
 Såvel de tidligere som de  

 nugældende bestemmelser om partshøring gælder kun for parter i  

 afgørelsessager.
Imidlertid kan andre end  

 parter i afgørelsessager efter min mening have en anerkendelsesværdig  

 interesse  

 i at få tilsendt kopi af beslutningsgrundlaget i en sag og få lejlighed til  

 at  

 afgive en udtalelse, inden der træffes afgørelse.
Det vil f.eks. kunne være  

 tilfældet for interesseorganisationer i forhold til myndighedens generelle  

 sager inden for organisationens interesseområde.
Efter min opfattelse bør de  

 nævnte forhold tages i betragtning ved afgørelser af anmodninger om  

 aktindsigt  

 af den omtalte karakter.
Som udgangspunkt bør myndigheden således være  

 imødekommende over for ønsker fra en aktindsigtansøgende om til sin tid at få  

 tilsendt sagens dokumenter og få lejlighed til at udtale sig, inden der  

 træffes  

 afgørelse, jf. herved princippet for parter i den omtalte bestemmelse i pkt.  

 35  

 i den tidligere vejledning om offentlighedsloven.
Heri ligger ikke, at  

 myndigheden bør efterkomme anmodninger om løbende aktindsigt og fremsende  

 hvert  

 enkelt dokument, så snart det indkommer på sagen.
En samlet fremsendelse af  

 de  

 dokumenter, som kan undergives aktindsigt på det tidspunkt, hvor sagen er  

 klar  

 til afgørelse, vil være tilstrækkelig.
 I den foreliggende sag kan  

 det ikke give mig anledning til kritik, at Arbejdsministeriet afslog Deres  

 anmodning om løbende aktindsigt i den fortsatte brevveksling i ministeriets  

 sag  

 j. nr. (...) . Jeg har herved lagt vægt på, at Deres ønske udtrykkeligt angik  

 løbende aktindsigt og ikke et ønske om til sin tid samlet at få fremsendt  

 sagens dokumenter og lejlighed til at udtale sig forud for afgørelsen om  

 forbedret elevatorsikkerhed.
 Ad 2. Ministeriets behandling af begæringen om aktindsigt af 2.  

 september 1991:
 Offentlighedslovens § 16,  

 stk. 2, er sålydende:
"Er en begæring om  

 aktindsigt ikke imødekommet eller afslået inden 10 dage efter, at den er  

 modtaget af vedkommende myndighed, skal myndigheden underrette den begærende  

 om  

 grunden hertil samt om, hvornår en afgørelse kan forventes at  

 foreligge." Deres skrivelse af 2.  

 september 1991 blev besvaret af Arbejdsministeriet i skrivelsen af 12.  

 september 1991. Ministeriet bevilgede aktindsigt i Direktoratet for  

 Arbejdstilsynets skrivelse af 19. juni 1991. Derimod blev der meddelt afslag  

 på  

 aktindsigt i den skrivelse, der endnu ikke var indgået til ministeriet.  

 Ministeriet traf således afgørelse inden 10 dage efter, at ministeriet modtog  

 Deres anmodning om aktindsigt.
 På den baggrund har jeg ikke  

 grundlag for at kritisere ministeriets sagsbehandling vedrørende Deres  

 anmodning om aktindsigt af 2. september 1991.
Deres anmodning om aktindsigt  

 af 17. september 1991 blev først imødekommet delvist i ministeriets skrivelse  

 til Dem af 1. oktober 1991, det vil sige senere end 10 dage efter  

 ministeriets  

 modtagelse af anmodningen.
Dette må karakteriseres som en fejl fra  

 ministeriets  

 side, idet ministeriet ikke forud for fristens udløb underrettede Dem om  

 grunden hertil samt om, hvornår en afgørelse kunne forventes at foreligge.
 Jeg har gjort  

 Arbejdsministeriet bekendt med min opfattelse og foretager herefter ikke  

 videre  

 i anledning af sagen.
