 I bekendtgørelse nr. 67 af 28. februar 1977 om opholdsrum m.v. i skibe er  

 der i § 5, stk. 3, bestemmelser vedrørende adskillelse med stål eller  

 tilsvarende materiale mellem soverum og rum af kategorien kabysser, lastrum,  

 kædekasser, lamperum og storesrum samt i § 5, stk. 4, bestemmelser vedr.  

 isolering mod varmetransmission til opholdsrum og gange fra maskincasingen,  

 kabysser etc.
 For lastskibe på under 150 brt. vil direktoratet kræve disse bestemmelser  

 opfyldt, således at skodder og døre mellem sådanne rum og den øvrige aptering  

 (kamre, gange, trapperum, salon, messer o.lign.) udføres af stål eller af et  

 efter direktoratets vurdering tilsvarende materiale.
 For alle passagerskibe og for lastskibe på 150 brt og derover kommer  

 bestemmelserne i bekendtgørelser vedrørende brandsikring til anvendelse.
