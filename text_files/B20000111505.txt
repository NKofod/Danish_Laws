Bekendtgørelse om kommunal  

 elevstøtte til elever på  

 ungdomshøjskoler, husholdningsskoler og håndarbejdsskoler I medfør af § 34, stk. 4, i lov nr. 479 af 31. maj 2000  

 om folkehøjskoler, efterskoler, husholdningsskoler og  

 håndarbejdsskoler (frie kostskoler) og § 7 A, stk. 2, nr. 8,  

 jf. § 7, stk. 3, i skattekontrolloven, jf. lovbekendtgørelse  

 nr. 858 af 13. september 2000, fastsættes:
§ 1. Kommunal elevstøtte ydes i henhold til  

 lovens § 34 til elever på ungdomshøjskoler,  

 husholdningsskoler og håndarbejdsskoler, hvis 1)	eleven ikke er fyldt 18 år ved kursets begyndelse, 2)	kurset opfylder lovens betingelser for at oppebære tilskud,  

 og 3)	eleven opfylder de betingelser for statslig elevstøtte, der  

 er fastsat i eller i henhold til lovens §§ 30 og 31.
 § 2. Kommunal elevstøtte ydes med de  

 beløb, der fremgår af bilag 1 til denne  

 bekendtgørelse.
 § 3. Elevstøtten ydes kun for hele  

 kursusuger, herunder afkortede kursusuger, jf. lovens § 16,  

 stk. 1.
 § 4. Skolen underretter eleven om  

 størrelsen af den kommunale elevstøtte og om reglerne for  

 skattepligt af elevstøtte.
 § 5. Skolen indberetter til Told- og  

 Skattestyrelsen for hver elev det samlede kommunale  

 elevstøttebeløb efter Undervisningsministeriets anvisning.
 § 6. Bekendtgørelsen træder i kraft  

 den 1. januar 2001.
 Stk. 2. Bekendtgørelse nr. 1139 af 29. december 1997 om  

 kommunal elevstøtte til elever på ungdomshøjskoler  

 ophæves.
Undervisningsministeriet, den 13. december  

 2000 P.M.V.Berrit HansenStyrelseschef /Vivian Schiøtz Bilag 1 Bekendtgørelse af 13. december 2000 om kommunal  

 elevstøtte til elever på ungdomshøjskoler,  

 husholdningsskoler og håndarbejdsskoler Ugentligt støttebeløb Kostelever 300 kr.
Dagelever 211 kr.
