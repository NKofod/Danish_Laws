Bekendtgørelse om ændring af bekendtgørelse om tinglysning i tingbogen (fast ejendom) § 1 I bekendtgørelse nr. 834 af 3. september 2009 om tinglysning i tingbogen (fast ejendom), som ændret ved bekendtgørelse nr. 1039 af 2. september 2010, foretages følgende ændringer:
 1. I indledningen indsættes efter »I medfør af«: »§ 13, stk. 2,«.
 2. I § 4 indsættes efter stk. 3 som nyt stykke:
»Stk. 4. Dokumenter, der indlægges i bilagsbanken, må ikke indeholde personnumre.« Stk. 4 bliver herefter stk. 5.
 3. § 31, stk. 4, 2. pkt., § 42, stk. 3, og § 46, stk. 2, ophæves.
 4. Efter § 46 indsættes:
»Kapitel 10 a Rekonstruktion § 46 a.  En afgørelse om indledning af rekonstruktionsbehandling skal anmeldes til tinglysning af skifteretten, når rekonstruktøren meddeler skifteretten, at skyldneren ejer fast ejendom.« § 2 Bekendtgørelsen træder i kraft den 1. april 2011.
