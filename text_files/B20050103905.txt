Bekendtgørelse om forbud  

 mod indførsel af levende fugle og produkter heraf fra tredjelande  

1) I medfør af  

 § 30, stk. 1, § 37, § 67 og § 70, stk. 3,  

 i  

 lov nr. 432 af 9. juni 2004 om hold af dyr og § 47, § 54, stk. 2 og 3, § 61,  

 stk. 1 og 2, § 62, § 63, § 64, stk. 2, samt § 78, stk. 3, i lov nr. 471 af 1.  

 juli 1998 om fødevarer m.m. (fødevareloven) fastsættes:
Kapitel 1 Område og definitioner § 1.  

  

 Bekendtgørelsen omfatter indførsel til Danmark samt indførsel via Danmark  

 til andre lande af levende fugle og produkter heraf.
 Stk. 2.  

  

 Ved tredjelande  

 forstås lande uden for EU.
 Stk. 3.  

  

 Ved organer,  

 institutter og centre forstås f.eks. zoologiske haver, dyreparker og  

 forsøgslaboratorier.
Kapitel 2 Indførsel fra tredjelande § 2.  

  

 Det er forbudt at indføre levende fugle, og produkter heraf, med  

 oprindelse i tredjelande.
Stk. 2.  

  

 Stk. 1, gælder ikke  

 for 1)  

 	  

 Fjerkræ, dvs. høns, kalkuner, perlehøns, ænder, gæs, vagtler,  

 duer, fasaner, agerhøns og strudsefugle, der opdrættes eller holdes i  

 fangenskab med henblik på avl, produktion af kød eller konsumæg eller  

 levering  

 af vildt til udsætning.
 2)  

 	  

 Selskabsdyr, der ledsager deres ejer.
 Stk. 3.  

  

 Stk. 1, gælder ikke  

 for levende fugle og produkter heraf, hvis det ledsagende certifikat er  

 udstedt  

 inden den 28. oktober 2005.
 § 3.  

  

 § 2, stk. 1, gælder ikke for indførsel fra organer, institutter og centre,  

 der er officielt godkendte, af levende fugle til organer, institutter og  

 centre, der er godkendte i overensstemmelse med Kommissionens direktiv  

 92/65/EØF.
§ 4.  

  

 § 2, stk. 1, gælder ikke for indførsel af rugeæg fra de af § 2, stk. 1,  

 omfattede fugle, hvis 1)  

 	  

 æggene er bestemt til udrugning i de organer, institutter og  

 centre, der er nævnt i § 3, eller 2)  

 	  

 æggene er bestemt til anvendelse i godkendte rugerier, der ikke på  

 samme tid udruger fjerkrææg, og hvor æggene først placeres efter at have  

 gennemgået en gasbehandling, der effektivt dekontaminerer skallen.
§ 5.  

  

 § 2, stk. 1, gælder ikke for prøvemateriale udtaget af fugle, der er  

 bestemt til diagnose på et godkendt laboratorium, hvis 1)  

 	  

 prøven er sikkert emballeret, og 2)  

 	  

 prøven sendes direkte til et godkendte laboratorium til  

 laboratoriediagnose under ansvar af den kompetente myndighed i  

 afsendelseslandet.
 § 6.  

  

 Levende fugle, der indføres efter reglerne i § 3 skal ledsages af et  

 veterinærcertifikat i overensstemmelse med bilag 1 i bekendtgørelse om  

 indførsel af fugle, bortset fra fjerkræ.
 Stk. 2.  

  

 Rugeæg, der indføres  

 efter reglerne i § 4 skal ledsages af et veterinærcertifikat i  

 overensstemmelse  

 med bilag E, del 3, i direktiv 92/65/EØF.
 Stk. 3.  

  

 I de  

 veterinærcertifikater, der ledsager de i § 3 nævnte fugle og de i § 4  

 produkter, skal følgende fremgå:  

 »Levende fugle eller rugeæg i overensstemmelse med  

 artikel 2 i Kom  

 missionens beslutning  

 2005/760/EF«.
 Stk. 4.  

  

 Levende fugle, der indføres  

 efter denne bekendtgørelse, skal ledsages af et certifikat, hvori det  

 attesteres, at de pågældende fugle har oprindelse i, eller er blevet udruget  

 og  

 opdrættet eller fanget i eksportlandet.
Kapitel 3 Straffe- og ikrafttrædelsesbestemmelser § 7.  

  

 Med bøde straffes den der overtræder § 2, stk. 1, eller §§ 3-6.
 Stk. 2.  

  

 Der kan  

 pålægges selskaber mv. (juridiske personer)  

 strafansvar efter reglerne i straffelovens 5. kapitel.
 § 8.  

  

 Bekendtgørelsen træder i kraft den 1. november 2005.
Fødevarestyrelsen, den 31. oktober  

 2005 Preben Willeberg /Kirsten Falkum 1)  

 Bekendtgørelsen indeholder bestemmelser, der gennemfører Kommissionens  

 beslutning 2005/760/EF af 27. oktober 2005 om visse  

 beskyttelsesforanstaltninger i forbindelse med højpatogen aviær influenza i  

 bestemte tredjelande for så vidt angår import af fugle i fangenskab.
