Nr LSF 13 Forslag til Lov om ændring af lov om søfartsuddannelse Fremsat af industriministeren (Anne Birgitte Lundholt) den 7. oktober 1992 Vedtaget ved tredjebehandling den 17. december 1992 Lov nr. 1058 af 23/12/1992 § 1 I lov om søfartsuddannelse, jf. lovbekendtgørelse nr. 371 af 31. maj 1990,  

 foretages følgende ændringer:
 1. I § 2 indsættes efter stk. 3 som nyt stykke:
» Stk. 4. Industriministeren kan fastsætte regler om gebyr for  

 aflæggelse af yachtskippereksaminer og regler om betaling af eksamensgebyrer,  

 der af andre myndigheder opkræves i forbindelse med prøveaflæggelse.« 2. I § 19 indsættes som stk. 3:
» Stk. 3. Industriministeren kan fastsætte regler om betaling  

 for deltagelse i de i stk. 2 nævnte specialkurser.« § 2 Loven træder i kraft den 1. januar 1993.
§ 3 Loven gælder ikke for Færøerne og Grønland.
Oprindeligt fremsat forslag § 1 I lov om søfartsuddannelse, jf. lovbekendtgørelse nr. 371 af 31. maj 1990,  

 foretages følgende ændring:
 1. I § 2 indsættes som stk. 4:
» Stk. 4. Industriministeren kan fastsætte regler om gebyr for  

 deltagelse i prøver for generhvervelse af sønæringsrettigheder, for  

 deltagelse i kurser og prøver til tillægseksaminer, for aflæggelse af  

 yachtskippereksaminer samt regler om betaling af eksamensgebyrer, der af  

 andre myndigheder opkræves i forbindelse med prøveaflæggelse.« 2. I § 19 indsættes som stk. 3:
» Stk. 3. Industriministeren kan fastsætte regler om betaling  

 for deltagelse i de i stk. 2 nævnte specialkurser.« § 2 Loven træder i kraft den 1. januar 1993.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger Lovforslaget har til formål at skabe hjemmel til at opkræve gebyr eller  

 betaling for deltagelse i visse kurser og for aflæggelse af visse prøver, som  

 afholdes af Søfartsstyrelsen og dens skoler.
Det forudses, at skibsfartens stadige specialisering vil medføre behov for  

 oprettelse af obligatoriske specialkurser i lighed med de i en årrække  

 afholdte kurser for officerer og mandskab i olie-, kemikalie-, og  

 gastankskibe.
Det er fundet rigtigst, at sådanne nye kurser, der kan  

 gennemføres i privat regi, ikke samtidig skal tilbydes gratis i offentligt  

 regi, men gennemføres efter reglerne for indtægtsdækket virksomhed.
Det er  

 ikke muligt at skønne over omfanget af sådanne kurser, der bl.a. afhænger af,  

 hvilke skibstyper der i de kommende år vil tilgå den danske handelsflåde.
Det  

 er dermed heller ikke muligt at skønne over de erhvervsmæssige konsekvenser  

 af forslaget.
Det er ikke tanken at indføre betaling for kurser, der i dag  

 tilbydes vederlagsfrit.
Økonomiske og administrative konsekvenser af forslaget Lovforslaget vil ikke medføre administrative konsekvenser og forventes at  

 give en samlet forhøjelse af gebyrindtægterne på maksimalt 100.000 kr. pr.  

 år, der skal medgå til finansiering af navigationsskolernes lønudgifter i  

 forbindelse med afholdelse af prøver til generhvervelse af  

 sønæringsrettigheder.
Bemærkninger til lovforslagets enkelte bestemmelser Til § 1 Til nr. 1.
 Forslaget tilsigter at skabe hjemmel til at opkræve gebyr for deltagelse i  

 prøver til generhvervelse af sønæringsrettigheder.
Efter sønæringsloven mister et sønæringsbevis sin gyldighed, hvis  

 indehaveren ikke kan dokumentere at have gjort relevant tjeneste i søgående  

 skibe i en nærmere angivet periode.
Sønæringsrettighederne kan generhverves  

 ved bl.a. at bestå en prøve, hvis indhold og omfang er fastsat af  

 Søfartsstyrelsen.
Prøven aflægges efter selvstudium på en navigationsskole,  

 og det er hensigten, at gebyret skal finansiere lønudgiften i forbindelse med  

 prøveaflæggelsen.
Søfartsstyrelsens udstedelse af nyt sønæringsbevis efter  

 bestået generhvervelsesprøve vil fortsat være gratis.
Herudover tilsigter forslaget at skabe hjemmel til at opkræve gebyr for  

 afholdelse af kurser og prøver for tillægseksaminer.
Her tænkes på omskoling  

 af fiskeskippere til navigatører i handelsflåden samt andre tillægseksaminer  

 i henhold til § 9 i loven.
Der tilsigtes med dette forslag ikke fuld  

 omkostningsdækning, men alene en mindre betaling, der skal sikre, at kun de  

 seriøst interesserede studerende tilmelder sig sådanne kurser og prøver.
Undervisning til yachtskippereksamen afholdes som aftenskoleundervisning  

 under fritidsloven.
Gebyr for afholdelse af yachtskippereksaminer er hidtil  

 blevet opkrævet i henhold til bekendtgørelse nr. 453 af 7. juli 1986 om  

 yachtskippereksaminer.
Under henvisning til statsrevisorernes bemærkninger  

 til Rigsrevisionens beretning 5/91 om opkrævning af gebyrer og  

 formålsbestemte afgifter tilsigter forslaget, at der skabes en udtrykkelig  

 lovhjemmel til opkrævning af gebyret.
Gebyret tilsigter ikke fuld  

 omkostningsdækning, idet man ikke ønsker at fratage fritidssejlere  

 incitamentet til at aflægge disse eksaminer, da uddannelse af fritidssejlere  

 yder et vægtigt bidrag til sikkerheden til søs.
Endelig tilsigter forslaget at skabe hjemmel til at lade de studerende  

 betale de eksamensgebyrer, der af andre myndigheder opkræves i forbindelse  

 med prøveaflæggelse.
Her tænkes bl.a. på de eksamensgebyrer, som  

 Telestyrelsen opkræver for sin censorvirksomhed i forbindelse med aflæggelse  

 af radioekspedientprøven på navigationsskolerne.
Beståelse af denne prøve har  

 hidtil været et krav i sønæringsloven for udstedelse af et sønæringsbevis som  

 navigatør, og det af Telestyrelsen opkrævede gebyr er hidtil blevet betalt af  

 de studerende.
Da kravet om bestået prøve som radioekspedient i henhold til  

 den nye uddannelsesstruktur nu også bliver et eksamenskrav for bestået  

 vagtofficereksamen, ønskes tilvejebragt en lovhjemmel til fortsat at lade de  

 studerende betale gebyret.
Til nr. 2 Der ønskes hjemmel til at opkræve betaling for deltagelse i nyoprettede  

 specialkurser, som i henhold til bestemmelserne i sønæringsloven og lov om  

 skibes besætning er eller vil blive obligatoriske for tjeneste i visse skibe.
 Der henvises i øvrigt til de almindelige bemærkninger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 2 indsættes som stk. 4:
»Stk. 4. Industriministeren kan fastsætte regler om gebyr for  

 deltagelse i prøver for generhvervelse af sønæringsrettigheder, for  

 deltagelse i kurser og prøver til tillægseksaminer, for aflæggelse af  

 yachtskippereksaminer samt regler om betaling af eksamensgebyrer, der af  

 andre myndigheder opkræves i forbindelse med prøveaflæggelse.« § 2. Industriministeren bemyndiges til at oprette skoler,  

 øvelsesskibe, skoleskibe og kursus til gennemførelse af den i § 1 nævnte  

 uddannelse.
 Stk. 2. Uddannelsen kan endvidere ske på andre skoler,  

 øvelsesskibe, skoleskibe og kursus, der godkendes af ministeren.
 Stk. 3. Til driften af skoler, øvelsesskibe, skoleskibe eller  

 kursus godkendt i henhold til stk. 2 kan der ydes tilskud af statskassen,  

 såfremt der efter industriministerens skøn er tilstrækkeligt behov for  

 vedkommende undervisning.
 2. I § 19 indsættes som stk. 3:
»Stk. 3. Industriministeren kan fastsætte regler om betaling  

 for deltagelse i de i stk. 2 nævnte specialkurser.« § 19. Søfartsstyrelsen kan oprette forsøgsundervisning samt efter-  

 eller videreuddannelseskurser for søfartsområdet.
 Stk. 2. Der skal oprettes sådanne specialkurser, som i henhold til  

 bestemmelserne i lov om sønæring og lov om skibes bemanding er obligatoriske  

 for tjeneste i visse skibe.
Efter 2. behandling den 15. december 1992 § 1 I lov om søfartsuddannelse, jf. lovbekendtgørelse nr. 371 af 31. maj 1990,  

 foretages følgende ændringer:
 1. I § 2 indsættes efter stk. 3 som nyt stykke:
» Stk. 4. Industriministeren kan fastsætte regler om gebyr for  

 aflæggelse af yachtskippereksaminer og regler om betaling af eksamensgebyrer,  

 der af andre myndigheder opkræves i forbindelse med prøveaflæggelse.« 2. I § 19 indsættes som stk. 3:
» Stk. 3. Industriministeren kan fastsætte regler om betaling  

 for deltagelse i de i stk. 2 nævnte specialkurser.« § 2 Loven træder i kraft den 1. januar 1993.
§ 3 Loven gælder ikke for Færøerne og Grønland.
