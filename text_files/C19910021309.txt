Indledning Ifølge skattestyrelseslovens § 13 skal Told- og Skattestyrelsen forud for  

 den almindelige ligning udarbejde en plan for ligningens forløb og for  

 fremgangsmåden ved udøvelsen af Told- og Skattestyrelsens tilsyn med den  

 kommunale ligningsindsats.
 Ligningsplanen forelægges Ligningsrådet til godkendelse.
 Ved udarbejdelsen af ligningsplanen for indkomståret 1991 er der lagt vægt  

 på, at lignings- og kontrolindsatsen tilrettelægges på en måde, der i videst  

 muligt omfang sikrer en ensartet og præventiv effekt.
 Ved skattemyndighedernes informations- og instruktionsvirksomhed skal det  

 sikres, at borgerne har tilstrækkeligt kendskab til skattereglerne.
 Det tilstræbes at sikre borgerne den størst mulige retssikkerhed samtidig  

 med, at det i videst muligt omfang sikres, at skattelovgivningen anvendes ens  

 over for alle borgere.
 Den statslige og kommunale skatteforvaltning skal fungere som en helhed.
Opgavefordelingen Ved udarbejdelsen af ligningsplanen for indkomståret 1991 er der taget  

 udgangspunkt i efterfølgende beskrivelse af opgavefordelingen mellem  

 skatteforvaltningernes forskellige organer.
Ligningsrådet Ligningsrådet udøver sammen med Told- og Skattestyrelsen tilsynet med de  

 kommunale skattemyndigheders virksomhed og fastlægger retningslinier for  

 styrelsens administration på ligningsområdet.
Ligningsrådet giver meddelse til de kommunale ligningsmyndigheder om - hvor mange selvangivelser og regnskaber, der som minimun skal - gennemses nøjere - hvor mange ansættelsesændringer en ligningsmæssig gennemgang af de - forskellige skatteyderkategorier erfaringsmæssigt medfører - planlagte landsomfattende kontrolaktioner.
 Hvis en kommune gentagne gange ikke har opnået de forventede resultater af  

 ligningsarbejdet, kan Ligningsrådet efter indstilling fra Told- og  

 Skattestyrelsen meddele kommunen bindende direktiver for ligningsarbejdet.
 De bindende direktiver kan være et pålæg om, at nærmere angivne dele  

 ligningen skal udføres af eksterne sagkyndige for kommunens regning.
 Ligningsrådet kan endvidere optage ansættelser til revision og foretage  

 ændringer heraf, og Ligningsrådet kan efter skatteministerens bemyndigelse  

 afgøre sager vedrørende efterbetaling af skat og (eventuelt) bødeansvar.
Told- og Skattestyrelsen Told- og Skattestyrelsen skal ifølge skattestyrelsesloven påse, at  

 ligningen foretages behørigt og ensartet over hele landet.
 Told- og Skattestyrelsen udarbejder hvert år planer for ligningen og for  

 tilsynet med ligningsarbejdet.
 Told- og Skattestyrelsen udarbejder ligningsvejledningen og udsender  

 cirkulærer og anvisninger til brug ved tilrettelæggelsen og gennemførelsen af  

 ligningsarbejdet.
Told- og Skattestyrelsen sørger for udvikling og drift af de centrale  

 skatte- og indtægtsregistre.
Oplysningerne fra disse registre stilles under  

 hensyntagen til gældende registerforskrifter og indgåede aftaler til rådighed  

 for regionerne og de kommunale skattemyndigheder.
 Told- og Skattestyrelsen har ansvaret for planlægning og koordinering af  

 kontrolindsatsen, herunder planlægning af landsdækkende kontrolaktioner.
 Told- og Skattestyrelsen kan udtage selvangivelser m.v. til gennemgang og  

 foretage ændringer heraf, herunder ændre ansættelser, der er foretaget af  

 lokale skattemyndigheder.
Told- og Skattestyrelsen sikrer ved udsendelse af administrative  

 retningslinier, at skattestraffesager behandles ensartet.
Styrelsen medvirker  

 endvidere til, at sagsbehandling ved politi og domstole fremmes mest muligt.
Told- og-skatteregionerne Told- og skatteregionerne varetager Told- og  

 Skattestyrelsens regionale opgaver.
Regionerne varetager således - efter  

 retningslinier fra Told- og Skattestyrelsen - tilsynet med den kommunale  

 ligning.
 Told- og skatteregionerne varetager koordineringen af den samlede  

 lignings- og kontrolindsats i de enkelte regioner.
Inden ligningsperiodens begyndelse vurderes den kommunale ligningsplan af  

 told- skatteregionen og kommunen i fællesskab.
Told- og skatteregionens  

 eventuelle bemærkninger meddeles kommunalbestyrelsen.
 Told- og skatteregionen kan udtage selvangivelser m.v. til gennemgang og  

 foretage ændringer heraf, herunder ændre ansættelser, der er foretaget af  

 kommunerne.
 Told- og skatteregionerne yder bistand til kommunerne ved gennemførelse af  

 større revisionssager og tilrettelægger i samarbejde med kommunerne i  

 regionen fælles større kontrolaktioner.
 Regionernes kontrolarbejde over for de enkelte virksomheder skal i videst  

 muligt omfang koordineres med det kommunale ligningsarbejde.
Hvis kommunen efter ligningsperiodens udløb ikke har opnået de forventede  

 resultater af ligningen, skal told- og skatteregionen bemærke dette over for  

 kommunalbestyrelsen.
En sådan bemærkning kan eventuelt ledsages af en  

 henstilling om, hvordan ligningsindsatsen bør tilrettelægges fremover.
 Told- og skatteregionerne påser, at der sker en ensartet udtagelse og  

 bedømmelse af ansvarssager, og at der ikke udtages bagatelsager.
Told- og skatteregionerne skal udbygge og intensivere samarbejdet med  

 kommunerne og derved bl.a. sikre en ensartet ligning.
Regionerne instruerer  

 og vejleder kommunerne om ny lovgivning og praksis.
 For så vidt angår Københavns og Frederiksberg kommuner varetages  

 ovennævnte regionale opgaver af Told- og Skattestyrelsen, således som det er  

 nærmere aftalt i tillægsaftalen af 19. september 1989 til kommuneaftalen.
Kommunerne Den kommunale skatteopgave omfatter dels serviceopgaver og hjælp til  

 borgerne i forbindelse med forskudsregistrering, selvangivelse, årsopgørelse,  

 dels ligning og revision samt inddrivelse af personlige skatterestancer.
De kommunale skattemyndigheder foretager skatteansættelse af indkomst og  

 formue.
Ligningsarbejdet udføres efter den kommunale ligningsplan, der  

 udarbejdes under kommunalbestyrelsens ansvar.
 Kommunen fastsætter i samarbejde med told- og skatteregionen, hvor mange  

 selvangivelser og regnskaber - udover det givne minimumsantal - der skal  

 gennemses nøjere.
 Den kommunale ligningsplan.
 Ligningsplanen skal omfatte perioden 1. juli 1992 til 30. juni 1993.  

 Planperioden er således ændret i forhold til tidligere år.
Ændringen har alene til formål at bringe planlægning og opfølgning i bedre  

 overensstemmelse med den arbejdsperiode, hvor ligningsarbejdet vedrørende det  

 pågældende indkomstår i praksis foregår.
Forlængelsen af perioden må således  

 ikke føre til, at borgerne får besked senere end hidtil.
 Nedenstående hovedelementer bør indgå i den kommunale ligningsplan:
 - Ligningsopgavens indhold og omfang fordelt på skatteydergrupper.
 - Principper for valg af udsøgningskriterier.
 - Antal selvangivelser og regnskaber, der udover de af Ligningsrådet  

 udmeldte måltal skal gennemses nøjere.
 - Beskrivelse af den planlagte ligningskontrol og revision, herunder  

 virksomhedsbesøg.
 - De mandskabsmæssige ressourcer såvel kvantitativt som kvalitativt.
 - Ressourceanvendelsen, herunder en fordeling på ikke erhvervsdrivende og  

 selskaber, samt omfanget af undersøgelser ved besøg i virksomheder.
 - Beskrivelse af resultatregistrering/statistik.
 Kommunen skal i ligningsplanen angive, hvor langt den kalkulerer med, at  

 ligningsarbejdet vil være fremskredet pr. 1. januar 1993.
 Når denne dato er passeret, dog senest 29. januar 1993, afgiver de  

 kommuner, der ikke har nået det kalkulerede mål, en status over  

 ligningsarbejdet til told- og skatteregionen.
 Hvis der sker ændringer i ligningsplanen for så vidt angår ligningsmålene,  

 meddeles dette til told- og skatteregionen med angivelse af, hvorledes  

 ligningsarbejdet i den resterende del af ligningsperioden tænkes  

 tilrettelagt.
 Ved ligningsperiodens afslutning afgiver kommunen en redegørelse om  

 ligningens forløb til told- og skatteregionen.
 Ovennævnte regionale opgaver varetages dog af Told- og Skattestyrelsen for  

 så vidt angår København og Frederiksberg kommuner, således som det er nærmere  

 aftalt i tillægsaftalen af 19. september 1989 til kommuneaftalen.
Ligningsarbejdets afvikling A.
Ikke erhvervsdrivende.
Fra ca. 10. januar 1992 udsender Told- og Skattestyrelsen et  

 oplysningskort til hovedparten af landets skatteydere.
Skatteyderen kan ved  

 tilbagesendelse af kortet senest den 17. februar 1992 meddele oplysninger,  

 som skattemyndighederne ikke i forvejen er i besiddelse af.
Fra ca. 1. april 1992 udsender Told- og Skattestyrelsen den forudprintede  

 selvangivelse.
Samtidig vil hovedparten af skatteyderne modtage en  

 årsopgørelse for indkomståret 1991. Såfremt selvangivelsen er ukorrekt eller  

 ufyldestgørende, skal den returneres i korrigeret stand til kommunen senest  

 den 17. maj 1992.
 Det søges tilstræbt, at alle skatteydere har modtaget en årsopgørelse  

 senest den 30. juni 1992.
 Skatteydernes oplysninger, de centralt indberettede oplysninger samt  

 slutligningsoplysninger for tidligere indkomstår indgår i Told- og  

 Skattestyrelsens centrale edb-registre og er grundlaget for  

 udsøgningssystemet (SLS-P).
Kommunen har mulighed for på forhånd at fastlægge en række  

 udsøgningskriterier primært i form af beløbsgrænser og/eller procentuelle  

 afvigelser.
Endvidere kan de kommunale skattemyndigheder udtage særlige  

 skatteydere eller grupper af skatteydere til ligningsmæssig kontrol.
 På grundlag af den maskinelle behandling bliver der således udsøgt et  

 antal skatteydere i hver kommune til ligningsmæssig kontrol.
B.
Erhvervsdrivende og selskaber.
 I løbet af februar 1992 udsendes den udvidede selvangivelse (S 10) til  

 alle, der ikke er omfattet af forannævnte »kortordning«.  

 Selvangivelsen skal indsendes til kommunen senest den 9. juni 1992.
 Selangivelsen for selskaber m.fl. udsensendes i april måned 1992 og skal  

 indsendes til kommunen senest den 1. juli 1992.
 På grundlag af en fælles database, hvis indhold aftales mellem kommunerne  

 og Told- og Skattestyrelsen, kan kommunerne som led i udsøgningen af  

 personlige erhvervsdrivende og selskaber anvende det statslige  

 udsøgningssystem (TSEUS). Kommunerne kan også hjemtage data fra databasen til  

 bearbejdning ved hjælp af egne eller fælleskommunale udsøgningsværktøjer  

 anvende individuelle udsøgningsmetoder.
 Erhvervsdrivende skatteyderes private økonomiske forhold gennemgår samme  

 maskinelle behandling via udsøgningssystemet SLS-P som for ikke  

 erhvervsdrivende.
Kontrolvirksomhed Told-og Skattestyrelsen er ansvarlig for den samlede kontrol - og  

 revisionsvirksomhed, herunder igangsættelse og koordinering af større  

 kontrolaktioner.
Styrelsens kontrolrettede virksomhed omfatter tillige  

 instruktion, vejledning og bistand til regioner og kommuner i forbindelse med  

 sådanne aktioner.
 For indkomståret 1991 skal kontrolvirksomheden tilrettelægges således, at  

 kontrolindsatsen også rettes mod leverandører af kontroloplysninger til de  

 centrale statslige skatteregistre, foruden den enkelte skatteyder.
 Told- og Skattestyrelsen vil, baseret på styrelsens erfaringer fra  

 tidligere gennemførte undersøgelser inden for det finansielle marked bl.a.  

 vedrørende terminshandler i obligationer og valuta, gennemføre en ny  

 landsdækkende kontrolaktion med henblik på at kontrollere, om de ændrede  

 beskatningsregler på området overholdes.
 Told- og Skattestyrelsen vil også gennemgå udvalgte problemeområder inden  

 for den finansielle sektor og gennemføre centrale undersøgelser vedrørende  

 bl.a. strukturændringerne i sektoren.
 Der skal endvidere gennemføres lokalt aftalte aktioner med henblik på at  

 styrke samarbejdet på kontrolområdet mellem kommunerne og regionerne.
 Samarbejdet med udenlandske skattemyndigheder vil blive intensiveret,  

 bl.a. ved gennemførelse af flere simultane revisioner i større sager med  

 fælles berøringsflader.
Told- og Skattestyrelsen vil i samarbejde med de lokale skattemyndigheder  

 forbedre ligningskontrollen af større virksomheder, herunder hovedaktionærer  

 og deres selskaber.
Det skal bl.a. sikres, at der foretages en samtidig  

 ligning af selskab og hovedaktionær.
Informations- og instruktionsvirksomhed Told- og Skattestyrelsen orienterer om ny skattelovgivning m.v.
Der lægges  

 vægt på, at skattereglerne gøres forståelige for skatteyderne.
Den årlige ligningsvejledning udsendes i marts 1992 og finder anvendelse  

 ved ligningen for indkomståret 1991. Den giver udtryk for Told- og  

 Skattestyrelsens opfattelse af gældende ret og skal i almindelighed følges af  

 skattemyndighederne.
De anvisninger, der er vedtaget af Ligningsrådet, er  

 indarbejdet i Ligningsvejledningen.
Disse skal lægges til grund ved  

 ligningen.
Told- og Skattestyrelsen vil i nødvendigt omfang afholde instruktionsmøder  

 om ny lovgivning og ændring i praksis.
Instruktionen vil primært være rettet  

 mod told- og skatteregionernes instruktører.
