Nr. 27.  International Konvention angaaende Kørsel med  

 Motorkøretøjer.
Paris, 24. April 1926.
 Oversættelse.
INTERNATIONAL KONVENTION angaaende Kørsel med Motorkøretøjer.
 Undertegnede befuldmægtigede for nedennævnte Regeringer, som har været  

 forsamlede til en Konference i Paris fra den 20. til den 24. April 1926 for  

 at drøfte eventuelle Ændringer i den internationale Konvention om Kørsel med  

 Motorkøretøjer af 11. Oktober 1909, er komne overens om følgende  

 Bestemmelser:
 Almindelige Bestemmelser.
 Art. 1.
 Denne Konvention skal komme til Anvendelse paa Kørsel med Motorkøretøjer i  

 Almindelighed uden Hensyn til Kørslens Formaal eller Beskaffenhed, dog med  

 Forbehold af de for enkelte Lande gældende særlige Bestemmelser vedrørende  

 den offentlige Befordring af Personer og Gods.
 Art. 2.
 Ved »Motorkøretøjer« forstaas i denne Konvention ethvert  

 Køretøj, som bevæges ved Maskinkraft, som færdes paa Vejene uden Benyttelse  

 af Skinner, og som tjener til Befordring af Personer eller Gods.
 Betingelser, som Motorkøretøjer skal opfylde for at opnaa  

 international Tilladelse til Kørsel paa offentlig Vej.
 Art. 3.
For at opnaa international Tilladelse til Kørsel paa offentlig Vej maa  

 ethvert Motorkøretøj enten efter en Prøve for vedkommende offentlige  

 Myndighed eller for en af denne dertil bemyndiget Forening være anerkendt som  

 egnet for Kørsel eller være i Overensstemmelse med en af samme Myndighed  

 eller Forening godkendt Type.
I alle Tilfælde skal Køretøjet opfylde de  

 nedenfor angivne Betingelser:
I.
Køretøjet skal være forsynet med:
a. et kraftigt Styreapparat, hvormed Køretøjet kan drejes let og sikkert; b. enten to af hinanden uafhængige Bremsesystemer eller et enkelt saadant  

 System, der kan sættes i Virksomhed ved to af hinanden uafhængige  

 Betjeningsorganer, af hvilke det ene kan virke, selv om det andet skulde  

 svigte, og saaledes at begge Systemer virker tilstrækkelig kraftigt og  

 hurtigt; c. hvis Køretøjets Egenvægt overstiger 350 kg, en Mekanisme, ved hvilken  

 man fra Førerens Plads kan lade Køretøjet køre baglæns ved Hjælp af Motoren; d. hvis Køretøjets samlede Vægt, d.v.s. dets Egenvægt + den  

 Maksimalbelasning, hvortil det er godkendt, er over 3500 kg, en særlig  

 Mekanisme, som under alle Forhold kan forhindre tilbagegaaende Bevægelse,  

 saavel som et Spejl, hvori Føreren kan se den bagfra kommende Færdsel.
 Alle Betjeningsorganer skal være saaledes anbragt, at Føreren med  

 Sikkerhed kan betjene dem uden at behøve at vende sin Opmærksomhed fra Vejen.
Maskineriet maa være driftssikkert og indrettet saaledes, at al Fare for  

 Brand eller Eksplosion saa vidt muligt undgaas, at der heller ikke paa anden  

 Maade opstaar nogen Fare for Færdslen, og at Køretøjet ikke ved Larm, Os  

 eller ilde Lugt virker skræmmende eller forvolder alvorlig Ulempe.
Køretøjet  

 skal være forsynet med en Anordning for lydløs Udblæsning.
 Hjulene paa Motorkøretøjer og Paahængsvogne til Motorkøretøjer skal være  

 forsynede med Gummiringe eller andre Ringe, der er lige saa elastiske.
 De yderste Ender af Akslerne maa ikke rage udenfor Køretøjets ydre Omrids.
II.
Et Motorkøretøj skal være forsynet med:
1. Foran og bagpaa, paa et Skilt eller paa selve  

 Køretøjet, det dette af vedkommende Myndighed tildelte Kendingsmærke.
Det  

 bagpaa anbragte Kendingsmærke saavelsom det i Art. 5 omhandlede Mærke skal  

 være belyst, saa snart de ikke længre kan ses ved Dagslyset.
 I Tilfælde af, at et Motorkøretøj kører med Paahængsvogn, skal  

 Kendingsmærket og det i Art. 5 omhandlede Mærke tillige anbringes bagpaa  

 Paahængsvognen, og de om Belysningen af disse Mærker givne Forskrifter skal  

 finde Anvendelse paa Paahængsvognen.
 2. Paa et let tilgængeligt Sted og i let læselig  

 Skrift Angivelse af:
Chassis'ets Fabrikat; Chassis'ets Fabrikationsnummer; Motorens Fabrikationsnummer.
III.
Ethvert Motorkøretøj skal være forsynet med et tilstrækkelig kraftigt  

 Signalapparat.
IV.
Ethvert Motorkøretøj, der kører uden Paahængsvogn, skal fra Mørkets  

 Frembrud og til Daggry foran føre mindst to hvide Lys, det ene paa højre, det  

 andet paa venstre Side, og bagpaa et rødt Lys.
 For Motorcykler uden Sidevogn kan dog Forlygternes Antal nedsættes til  

 een.
V.
Endvidere skal ethvert Motorkøretøj være forsynet med en eller flere  

 Indretninger, hvorved Vejen foran kan oplyses kraftigt i tilstrækkelig  

 Afstand, medmindre de ovenfor omtalte hvide Lys fyldstgør denne Fordring.
 Dersom Køretøjet er beregnet til at køre med større Hastighed end 30 km i  

 Timen, maa den nævnte Afstand ikke være under 100 m.
VI.
Lygter, der kan virke blændende, skal være saaledes indrettede, at  

 Afblænding kan finde Sted ved Møde med andre vejfarende, eller naar saadant  

 iøvrigt skønnes nødvendigt.
Dog maa ved Afblændingen Lysstyrken ikke  

 nedsættes saaledes, at den bliver utilstrækkelig til at oplyse Vejen mindst  

 25 m fremefter.
VII.
Motorkøretøjer, der kører med Paahængsvogn, er underkastede de samme  

 Regler som Motorkøretøjer uden Paahængsvogn, forsaavidt angaar Belysningen af  

 Vejen foran dem; det røde Baglys skal da være anbragt paa Paahængsvognens  

 Bagende.
VIII.
Med Hensyn til Begrænsning i Vægt og Størrelsesforhold skal  

 Motorkøretøjer og Paahængsvogne være i Overensstemmelse med de almindelige  

 regler, der gælder i de Lande, i hvilke de færdes.
 Udstedelse og Anerkendelse af internationale Certifikater for  

 Motorkøretøjer.
 Art. 4.
 Til Bevis for, at de i Art. 3 foreskrevne Betingelser er opfyldt eller maa  

 antages at være iagttaget, udstedes der for hvert Motorkøretøj, der faar  

 international Tilladelse til Kørsel paa offentlig Vej, internationalt  

 Certifikat efter den Formular og de Anvisninger, der indeholdes i Bilagene A  

 og B til nærværende Konvention.
 Disse Certifikater er gyldige i eet Aar fra deres Udstedelsesdag at regne.  

 De i samme indeholdte haandskrevne Oplysninger maa altid skrives med latinske  

 Tryk- eller Skriftbogstaver.
Internationale Certifikater, der meddeles af Myndighederne i en af  

 kontraherende Stater eller af en af disse autoriseret Forening med den  

 paagældende Myndigheds Paategning, giver fri adgang til at køre i alle de  

 øvrige kontraherende Stater og anerkendes der som gyldige uden ny prøve.
Dog  

 kan Tilladelse til at gøre Brug af det internationale Certifikat nægtes, naar  

 det er aabenbart, at de i Art. 3 foreskrevne Betingelser ikke længere er  

 opfyldt.
 Nationalitetsmærke.
 Art. 5.
 For at faa international Tilladelse til at køre paa offentlig Vej skal  

 ethvert Motorkøretøj paa et iøjnefaldende Sted paa Bagsiden bære et af 1-3  

 Bogstaver bestaaende Nationalitetsmærke, anbragt enten paa et Skilt eller paa  

 selve Køretøjet.
 Forsaavidt angaar denne Konvention, svarer Nationalitetsmærket enten til  

 en bestemt Stat eller til et Territorium, der med Hensyn til Indregistrering  

 af Motorkøretøjer udgør en afgrænset Enhed.
 Nationalitetsmærkets Dimensioner og Farve, dets Bogstaver og disses  

 Dimensioner og Farve er fastsat i den nærværende Konvention som Bilag C  

 vedføjede Tavle.
 Betingelser, som Fører af Motorkøretøjer skal opfylde for at faa  

 international Tilladelse til at føre Motorkøretøj paa offentlig Vej.
 Art. 6.
Føreren at et Motorkøretøj skal være i Besidelse af saadanne Egenskaber,  

 der yder tilstrækkeligt Værn for den offentlige Sikkerhed I den internationale Samfærdsel maa ingen føre Motorkøretøj, forinden han  

 af vedkommende offentlige Myndighed eller af en af denne dertil bemyndiget  

 Forening efter aflagt Prøve paa sin Duelighed har erholdt Tilladelse hertil.
 Saadan Tilladelse kan ikke meddeles Personer under 18 Aar.
 Udfærdigelse og Anerkendelse af internationale Førerbeviser.
 Art. 7.
 Til Bevis for, at de i forrige Artikel foreskrevne Betingelser er opfyldt,  

 udfærdiges Internationale Førerbeviser efter den Formular og de Anvisninger,  

 der indeholdes i Bilagene D og E til nærværende Konvention.
 Saadanne Beviser er gyldige i eet Aar fra deres Udstedelsesdag og for de  

 Arter af Motorkøretøjer, for hvilke de er udstedt.
 Med hensyn til international Kørsel sondres der mellem følgende Arter af  

 Motorkøretøjer:
A.
Motorkøretøjer, hvis samlede Vægt, d.v.s.
Køretøjets Egenvægt + den ved  

 dets Godkendelse tilladte Maksimalbelastning, ikke overstiger 3500 kg; B.
Motorkøretøjer, hvis samlede Vægt, bestemt som foran, er over 3500 kg; C.
Motorcykler med eller uden Sidevogn.
 Haandskrevne Angivelser i de internationale Førerbeviser maa være skrevet  

 med latinske Tryk- eller Skriftbogstaver.
Internationale Førerbeviser, der meddeles gennem Myndighederne i en af de  

 kontraherende Stater eller gennem en af disse autoriseret Forening med den  

 paagældende Myndigheds Paategning, giver Adgang til i de andre kontraherende  

 Stater at føre Motorkøretøjer af samme Art, som Beviserne er udstedt for, og  

 anerkendes som gyldige i alle de kontraherende Stater uden ny Prøve.
Dog kan  

 Tilladelse til at gøre Brug af det internationale Førerbevis nægtes, naar det  

 er aabenbart, at de i forrige Artikel foreskrevne Betingelser ikke er  

 opfyldt.
 Iagttagelse af de enkelte Staters Love og Bestemmelser.
 Art. 8.
 Føreren af et Motorkøretøj er pligtig at overholde de Love og Bestemmelser  

 vedrørende Kørslen, som gælder i det Land, hvori han kører.
 Et Uddrag af disse Love og Bestemmelser kan ved Ankomsten til det  

 paagældende Land udleveres Føreren af den Myndighed, som besørger  

 Toldbehandlingen.
 Advarselstegn.
 Art. 9.
 Enhver af de kontraherende Stater forpligter sig til, saavidt det staar i  

 dens Magt, at vaage over, at der langs Vejene til Advarsel mod farlige Steder  

 kun anbringes de Tegn, der findes angivet paa Bilag F. til nærværende  

 Konvention.
Disse Tegn er udført paa trekantede Skilte, idet hver enkelt Stat  

 forpligter sig til saavidt muligt at forbeholde den trekantede Form for de  

 nævnte Advarselstegn og at forbyde Anvendelsen af denne Form i alle Tilfælde,  

 hvor der kan opstaa Fare for Forveksling med de heromhandlede Tegn.
De nævnte  

 Trekanter bør altid være ligesidede og hver Side have en længde af mindst 70  

 cm.
 Hvor Vejrforholdene er til Hinder for Brugen af Skilte med fuld Plade, kan  

 det trekantede Skilt være gennembrudt.
 I saa Fald behøver Skiltet ikke at være forsynet med en Angivelse af,  

 hvilken Fare der advares imod, og Sidens Lægde behøver da kun at være 46 cm.
 Skiltene anbringes i ret Vinkel paa Kørselsretningen og i en Afstand fra  

 det farlige Punkt af mindst 150 og højst 250 m, medmindre Forholdene paa det  

 paagældende sted måtte være til Hinder herfor.
 Naar Skiltets Afstand fra det farlige Sted er væsentlig under 150 m, maa  

 der træffes særlige Forholdsregler.
 Enhver af de kontraherende Stater skal, saavidt det staar i dens Magt,  

 modsætte sig, at der i Nærheden af offentlige Veje anbringes Skilte eller  

 Tavler, der kan give Anledning til Forveksling med de reglementerede  

 Advarselsskilte eller vanskeliggøre Læsningen af disse.
 Systemet med trekantede Tavler skal i hver enkelt Stat gennemføres,  

 efterhaanden som nye Advarselstavler skal opstilles eller de nu benyttede  

 Tavler skal fornyes.
 Meddelelse af Oplysninger.
 Art. 10.
 De kontraherende Stater forpligter sig til at meddele hverandre alle  

 Oplysninger, der kan tjene til at identificere Indehavere af internationale  

 Kørecertifikater eller internationale Førerbeviser, naar vedkommendes  

 Motorkøretøj har været Anledning til et alvorligt Uheld, eller han har gjort  

 sig skyldig i en Overtrædelse af Færdselsreglerne.
 Endvidere forpligter hver af de kontraherende Stater sig til at gøre de  

 Stater, der har udstedt de paagældende internationale Kørecertifikater eller  

 Førerbeviser, bekendt med de Personers fulde Navn og Adresse, hvem  

 vedkommende Stat har frataget Retten til at benytte Kørecertifikat eller  

 Førerbevis.
 Slutningsbestemmelser.
 Art. 11.
 Denne Konvention vil være at ratificere.
A.
Hver enkelt Regering skal, saasnart den er rede til at deponere sin  

 Ratifikation, underrette den franske Regering herom.
Saasnart tyve af de  

 Stater, der har tiltraadt Konventionen af 11. oktober 1909, har erklæret sig  

 rede til at deponere, skal Deponering foretages i Løbet af den Maaned, som  

 følger efter den franske Regerings Modtagelse af den sidste af disse  

 Erklæringer, og paa en af den nævnte Regering fastsat Dag.
 Stater, der ikke har tiltraadt Konventionen af 11. Oktober 1909, men som  

 forinden den til Deponering af Ratifikationer i Overensstemmelse med  

 foranstaaende fastsatte Dag erklærer sig rede til at deponere deres  

 Ratifikation af nærværende Konvention, kan deltage i den ovenomtalte  

 Deponering.
B.
Ratifikationsdokumenterne deponeres i den franske Regerings Arkiv.
C.
Deponeringen af Ratifikationsdokumenterne bekræftes ved en Protokol der  

 undertegnes af Repræsentanterne for de Stater, der deltager i samme, samt af  

 den franske Republiks Udenrigsminister.
D.
De Stater, som ikke er i Stand til at deponere deres  

 Ratifikationsdokument som nævnt i Afsnit A., kan gøre dette ved skriftlig  

 Meddelelse til den franske Regering, bilagt med Ratifikationsdokumentet.
E.
Bekræftet Afskrift af Protokollen over den første Deponering af  

 Ratifikationsdokumenterne, af de i foranstaaende Afsnit nævnte Meddelelser  

 samt af de disse vedføjede Ratifikationsdokumenter skal straks ved den  

 franske Regerings Foranstaltning ad diplomatisk Vej tilstilles de Regeringer,  

 der har undertegnet nærværende Konvention.
I de i foregaaende Afsnit  

 omhandlede Tilfælde skal den franske Regering endvidere samtidig underrette  

 dem om den Dag, paa hvilken Regeringen har modtaget Meddelelsen.
 Art. 12.
A.
Denne Konvention er kun umiddelbart anvendelig paa de kontraherende  

 Staters Hovedlande.
B. Ønsker en af de kontraherende Stater Konventionen sat i kraft i sine  

 Kolonier, Besidelser, Protektorater, oversøiske Territorier eller  

 Mandatlande, skal den udtrykkeligt angive dette i selve  

 Ratifikationsdokumentet eller i en særlig til den franske Regering stilet  

 skriftlig Meddelelse, der deponeres i nævnte Regerings Arkiv.
Dersom den  

 sidstnævnte Fremgangsmåde vælges, skal nævnte Regering straks tilstille de  

 øvrige kontraherende Stater en bekræftet Afskrift af Meddelelsen med  

 Angivelse af, paa hvilken Dag den har modtaget Meddelelsen.
 Art. 13.
A.
Enhver Stat, der ikke har undertegnet nærværende Konvention, kan  

 tiltræde den, naar den i Art. 11, Litra A. omhandlede Deponering af  

 Ratifikationsdokumenterne finder Sted, eller til et senere Tidspunkt.
B.
Tiltrædelsen sker ved ad diplomatisk Vej at tilstille den franske  

 Regering et Tiltrædelsesdokument, der deponeres i nævnte Regerings Arkiv.
C.
Den franske Regering tilstiller derpaa straks alle de kontraherende  

 Stater en bekræftet Genpart af Meddelelsen og Tiltrædelsesdokumentet og  

 meddeler samtidig, paa hvilken Dag den har modtaget Meddelelsen.
 Art. 14.
 Denne konvention skal for de kontraherende Staters Vedkommende, der har  

 deltaget i den første Deponering af Ratifikationsdokumentet, træde i kraft  

 eet Aar efter den dag, da Deponeringen har fundet Sted, og forsaavidt angaar  

 de Stater, der senere ratificerer eller tiltræder Konventionen, samt for de i  

 Ratifikationsdokumenterne ikke anførte Kolonier, Besiddelser, Protektorater,  

 oversøiske Territorier eller Mandatlande, eet Aar efter den Dag, da den  

 franske Regering har modtaget de i Art. 11 Litra D., Art. 12 Litra B. og Art.  

 13 Litra B. omtalte Meddelelser.
 Art. 15.
 Enhver af de kontraherende Stater, som har tiltraadt Konventionen af 11.  

 Oktober 1909, forpligter sig til at opsige denne Konvention samtidig med  

 Deponeringen af Ratifikationsdokumentet eller Meddelelsen om dens Tiltrædelse  

 af nærværende Konvention.
 Det samme gælder om de i Art. 12, Litra B., nævnte Meddelelser.
 Art. 16.
 Dersom en af de kontraherende Stater skulde ønske at opsige nærværende  

 Konvention, skal Opsigelsen ske skriftlig til den franske Regering, der  

 straks tilstiller alle de øvrige Stater en bekræftet Genpart af Opsigelsen og  

 samtidig meddeler dem, paa hvilken Dag den har modtaget Opsigelsen.
 Opsigelsen har kun Virkning for den Stat, der har meddelt Opsigelsen, og  

 først eet Aar, efter at Meddelelsen er kommet den franske Regering i Hænde.
 Disse Bestemmelser kommer ogsaa til Anvendelse paa Opsigelser af  

 Konventionen, forsaavidt angaar Kolonier, Besiddelser, Protektorater,  

 oversøiske Territorier og Mandatlande.
 Art. 17.
 De paa Konferencen i Paris i Dagene 20.-24. April 1926 repræsenterede  

 Stater har Adgang til at undertegne denne Konvention indtil den 30. Juni  

 1926.
 Saaledes udfærdiget i Paris den 24. April 1926 i et Eksemplar, af hvilket  

 en ligelydende Afskrift vil blive overleveret enhver af de Regeringer, som  

 har undertegnet Konventionen.
 For Tyskland:
 De delegerede for Saar Regeringskommissionen, der har deltaget i  

 Konferencen, har erklæret at kunne undertegne den nærværende Konvention i  

 nævnte Kommissions Navn.
 Pierrotet.
 Centner.
 Bilag A.
 Det internationale Kørecertifikat, saaledes som det udfærdiges i hver  

 enkelt af de kontraherende Stater, skal være affattet paa det Sprog, som  

 vedkommende Lands Lovgivning foreskriver.
 Oversættelse af Certifikatets Rubrikker i de forskellige Sprog skal af  

 enhver af de andre Regeringer, for saa vidt enhver af disse angaar, meddeles  

 den franske Republiks Regering.
 Bilag B.
 Internationalt Kørecertifikat.
 Bilag C.
Det i Art. 5 nævnte Kendetegn bestaar af et ovalt Skilt, 30 Centimeter i  

 Bredden, 18 Centimeter i Højden, hvorpaa findes anbragt fra 1 til 3 Bogstaver  

 i sort Farve på hvid Grund.
Bogstaverne skal være store latinske  

 Trykbogstaver.
De skal være mindst 10 Centimeter høje og deres Streger 15  

 Millimeter i Bredden.
Det i Art. 5 nævnte Kendetegn skal for Motorcykler kun være 18 Centimeter  

 i Bredden og 12 Centimeter i Højden.
Bogstaverne skal være 8 Centimeter høje  

 og deres Streger 10 Millimeter brede.
 De forskelliges Landes Bogstaver er følgende:
 Bilag D.
 Det internationale Førerbevis (Bilag E), saaledes som det udfærdiges i  

 hver enkelt af de kontraherende Stater, skal være affattet paa det Sprog, som  

 vedkommende Lands Lov foreskriver.
 Oversættelse af Førerbevisets Rubrikker i de forskellige Sprog skal af  

 enhver af de andre Regeringer, for saa vidt enhver af disse angaar, meddeles  

 den franske Republiks Regering.
 Bilag E.
 Internationalt Førerbevis.
 Bilag F.
 Advarselstegn.
Ratificeret af Danmark 14. Januar 1930. Ratifikationen deponeret i det  

 franske Udenrigsministeriums Arkiv den 12. Februar s.
A. (* 2). I Kraft for  

 Danmarks Vedkommende 12. Februar 1931.
Bekendtgjort af Justitsministeriet ved Bkg.
Nr. 241 af 9. August 1930  

 (Lovtid.
A, pag.1590); jfr.
Justitsministeriets Bkg.
Nr. 242 af samme Dato om  

 Udstedelse af internationale Kørecertifikater og internationale Førerbeviser  

 (Lovtid.
A, pag. 1627).
 Konventionen endvidere ratificeret (* 3) af: Belgien (24. Oktober 1929),  

 Brasilien (3. December 1929), Bulgarien (24. Oktober 1929), Cuba (24. Oktober  

 1929), Czekoslovakiet (18. September 1930), Estland (24. Oktober 1929),  

 Finland (24. Oktober 1929), Frankrig (24. Oktober 1929), Grækenland (24.  

 Oktober 1929), Den irske Fristat (24. Oktober 1929), Italien (24. Oktober  

 1929), Jugoslavien (24. Oktober 1929), Letland (24. Oktober 1929), Lithauen  

 (20. Oktober 1930) (* 4), Luxembourg (24. Oktober 1929), Marokko (24. Oktober  

 1929), Monaco (24. Oktober 1929), Nederlandene (med Nederlandsk Indien) (24.  

 Oktober 1929), Norge (24. Oktober 1929), Polen (24. Oktober 1929), Portugal  

 (24. Oktober 1929), Rumænien (24. Oktober 1929), Saar-Området (24. Oktober  

 1929), Schweiz 21. Oktober 1930), Siam (24. Oktober 1929), De Socialistiske  

 Sovjetrepublikers Union (24. Oktober 1929), Spanien (24. Oktober 1929),  

 Storbritannien og Nordirland (24. Oktober 1929), Tunis (24. Oktober 1929),  

 Tyskland (13. December 1929), Ungarn (24. Oktober 1929), Uruguay (24. Oktober  

 1929), Ægypten (24. Oktober 1929), Østrig (2. September 1930). Konventionen  

 definitivt tiltraadt (* 5) af: Britisk Indien (* 6) (28. Oktober 1929), Chile  

 (24. Oktober 1929), Liechtenstein (F L) (19. September 1931) (* 7), San  

 Marino (R S M) (9. juni 1931), Sverige (24. Oktober 1929), Vatikanet (V) (7.  

 Februar 1930), samt af følgende til europæiske Stater knyttede Besiddelser,  

 Protektorater eller Mandatomraader:
Belgisk Kongo og de under belgisk Mandat stillede Territorier (C B) (22.  

 December 1930); Palæstina (M), Gibraltar, Malta og Irak (I R Q) (4. December 1929); -  

 Syd-Rhodesia(S R) ((29, Januar 1931), - Kolonien og Protektoratet Kenya,  

 Protektoratet Uganda, Protektoratet Zanzibar, Tanganyika-Territoriet,  

 Protektoratet Nyasaland, Nord-Rhodesia (29. April 1931) (* 8), - Cypern (C Y)  

 (29. April 1931), - Kolonien og Protektoratet Gambien, Kolonien Guldkysten,  

 Ashanti, de nordlige Territorier og Togoland under britisk Mandat (29. April  

 1931) (* 9), - Hongkong (H K) (29. April 1931), - Jamaica med Turques-,  

 Caiques- og Cayman-Øerne (29.April 1931) (* 10), - Windward-Øerne (Grenade (W  

 G), Sainte Lucie (W L), St.
Vincent (W V) (29. April 1931, - Ceylon (C L)  

 (14. August 1934), - Straits Settlements (S S), De fødererede Malajstater (F  

 M) (Negri Sembilan, Pahang, Perak, Selangor) og De ikke fødererede  

 Malajstater (Johore (J O), Kedah (K D), Kelantan (K L), Perlis (P S) (24.  

 Oktober 1931),; Fransk Indien, Fransk Indo-Kina, Fransk Ækvatorial-Afrika, Fransk  

 Vest-Afrika, Fransk Somaliland, Kamerun, Togo, Madagascar, Reunion,  

 Guadeloupe, Martinique, Fransk Guyana, Ny Caledonien og de franske  

 Besiddelser i Stillehavet (24. Oktober 1929) (* 11); - Syrien og Libanon (L S  

 A) (26. Maj 1930) (* 12), Algier (F) (20. Maj 1931); Italienske Kolonier og Besiddelser (I) (10. Februar 1931) (* 13), samt den  

 portugisiske Besiddelse Angola (16. Maj 1931).
Registreret af Folkeforbundets Sekretariat den 24. Oktober 1930 under Nr.  

 2505 i Sekretariatets officielle Traktatregister (Soc. des Nat., Recueil des  

 Traites, vol.
CVIII, 123).
 (* 1) Ikke medtaget her (jfr. henholdsvis Artiklerne 7 og 9).
(* 2) Samtidig opsiges Konventionen af 11. Oktober 1909 fra dansk Side til  

 Ophør for Danmarks Vedkommende ved den nye Konventions Ikrafttræden (Art. 15) (* 3) Den vedføjede Tidsangivelse er Datoen for Ratifikationsinstrumentets  

 Deponering, paa Aarsdagen for hvilken Ikrafttrædelsen finder Sted for hvert  

 enkelt Lands Vedkommende (Art. 14).
 (* 4) Efter Ønske træder Konventionen for Lithauens Vedkommende i Kraft  

 allerede 1. Juni 1931.
 (* 5) Den vedføjede Tidsangivelse er Datoen for den franske Regerings  

 Modtagelse af Tiltrædelseserklæringen, paa Aarsdagen for hvilken  

 Ikrafttrædelsen for hvert enkelt Omraades Vedkommende findes Sted (Art. 14).  

 De for de respektive Omraader valgte Kendingsbogstaver vedføjet i .
 (* 6) Fyrstendømmer under britisk Overhøjhed undtaget.
(* 7) Efter Ønske træder Konventionen for Liechtensteins Vedkommende i  

 Kraft allerede 1. Januar 1932 (* 8) De nævnte britiske Besiddelser i Østafrika har alle  

 Kendingsbogstaverne E A.
 (* 9) De nævnte britiske Besiddelser i Vestafrika har alle  

 Kendingsbogstaverne W A G.
 (* 10) De til denne Gruppe hørende Øer har alle Kendingsbogstaverne J A.
 (* 11) De nævnte franske Besiddelser har alle Kendingsbogstav F, undtagen  

 Togo, der har T T og Kamerun, der har T C.
 (* 12) Kendingsbogstaverne »L S A« ændres i 1931 til »S  

 L.«.
 (* 13) For Algiers Vedkommende træder Konventionen undtagelsesvis i Kraft  

 allerede 15. August 1931.
