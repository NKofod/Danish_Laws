 Fondsmyndigheden kunne ikke imødekomme en ansøgning om opdeling af et  

 legat i to adskilte afdelinger, idet dette ville kunne afskære ellers  

 berettigede legatmodtagere fra at modtage legatet fremover.
 Fondsregistret (Civilretsdirektoratet) tilskrev fonden blandt andet  

 således:
 Vedrørende: X's legat.
 De har ved skrivelse af 29. november 1989 anmodet om tilladelse til, at  

 ovennævnte legats kapital regnskabsmæssigt opdeles i 2 adskilte afdelinger  

 omfattende henholdsvis familiemæssige formål (afdeling I) og almennyttige  

 herunder videnskabelige, kunstneriske og kunstindustrielle formål (afdeling  

 II).
 De har til sagen oplyst, at legatet gennem de senere år i praksis har  

 været administreret i overensstemmelse med den foreslåede praksis, og det  

 fremgår af den fremsendte oversigt over foretagne uddelinger i 1988, at der  

 blev uddelt 332.917 kr. til familie og venner, mens der blev uddelt 1.283.651  

 kr. til almennyttige, herunder videnskabelige, kunstneriske og  

 kunstindustrielle formål.
 Det fremgår af legatets vedtægt pkt. 4, at hovedformålet er at uddele  

 legater til slægt og venner, og at uddeling til almennyttige, herunder  

 videnskabelige, kunstneriske og kunstindustrielle formål er subsidiært.
 I den anledning skal man meddele, at Fondsregistret ikke kan imødekomme  

 det ansøgte, idet hovedformålet ses at omfatte en nærmere defineret kreds af  

 eventuelle legatmodtagere, og at det må findes betænkeligt at foretage en  

 opdeling af legatets kapital som ansøgt, idet en sådan opdeling muligvis vil  

 kunne afskære ellers berettigede legatmodtagere fra at modtage legatet  

 fremover.
 Ingen.
