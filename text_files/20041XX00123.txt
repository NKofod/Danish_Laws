Skriftlig fremsættelse (17. november 2004) Familie- og  

 forbrugerministeren  

  

 (Henriette Kjær):
 Herved tillader jeg mig for Folketinget at fremsætte:
Forslag til lov om  

 ændring af lov om dagpenge ved sygdom eller fødsel (Forbedring af reglerne  

 for  

 pasning af alvorligt syge børn) (Lovforslag nr.
L 120).
 Baggrunden for lovforslaget er, at der i forbindelse med  

 udmøntningen af satspuljen for 2005 er afsat 10 mio. kr. årligt til  

 forbedring  

 af vilkårene for familier med alvorligt syge børn.
Formålet er at give forældre bedre mulighed for at være  

 sammen med deres barn i tilfælde af alvorlig sygdom.
Forslaget indebærer en  

 forbedring af forældres mulighed for at få dagpenge, hvis de i forbindelse  

 med  

 barnets sygdom helt eller delvis opgiver arbejdet.
 Der stilles forslag om, at aldersgrænsen for børn ændres fra  

 14 år til 18 år, så alle børn i aldersgruppen 0-17 år omfattes af ordningen.
 Samtidig ændres betingelsen om, at barnets sygdom skal  

 medføre behov for ophold på hospital eller lignende institution i 25 dage  

 eller  

 mere, så længden af barnets sygdomsperiode fremover kun er 12 dage eller  

 mere.  

 Hermed vil flere forældre med mere end almindeligt syge børn få mulighed for  

 at  

 være sammen med deres børn i en for børnene meget vanskelig periode.
Lovforslaget er en del af udmøntningen af satspuljen for  

 2005, hvor der er afsat 10 mio. kr. årligt.
Finansieringen af ordningen er  

 delt  

 mellem staten og kommunerne.
Kommunerne kompenseres for deres andel af  

 udgifterne.
 De økonomiske konsekvenser skal forhandles med de kommunale  

 parter.
 Lovforslaget forventes at træde i kraft den 1. januar 2005.
