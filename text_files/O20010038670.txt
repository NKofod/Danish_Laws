 Resumé  



  

 En lejer klagede over myndighedernes efterregulering af hans boligstøtte.
Ombudsmanden kritiserede begrundelserne for myndighedernes  

 afgørelser idet henvisningerne til de retsregler afgørelserne var truffet  

 efter, ikke var tilstrækkelige.
For så vidt angik kommunens udtalelse om at  

 afgørelsen byggede på en standardskrivelse fra Kommunedata som opfyldte  

 lovens  

 krav om lovhenvisninger, bemærkede ombudsmanden at ansvaret for at en  

 afgørelse  

 er ledsaget af en korrekt og fyldestgørende begrundelse, udelukkende hviler  

 på  

 den myndighed der træffer afgørelsen.
En myndighed som anvender  

 afgørelsesmodeller eller blanketter, eventuelt fra en ekstern leverandør som  

 f.eks.
Kommunedata, må derfor se efter at eventuelle fortrykte dele af en  

 begrundelse er korrekte, relevante og fyldestgørende i forhold til i den  

 konkrete sag.
I modsat fald har myndigheden ansvaret for om nødvendigt at  

 korrigere og supplere de fortrykte dele af begrundelsen.
 Da kommunens afgørelse var baseret på en standardblanket fra  

 Kommunedata, sendte ombudsmanden en anonymiseret kopi af udtalelsen til  

 Kommunedata. (J.nr. 2000-3908-083).
Efterregulering af boligstøtte.
Begrundelse A klagede til mig over  

 myndighedernes afgørelser om efterregulering af boligstøtte.
 Af materialet i sagen  

 fremgik bl.a. at Hvalsø Kommune den 13. september 1999 traf afgørelse om  

 efterregulering af As boligstøtte for året 1998. Af afgørelsen fremgik:
 Efter boligstøttelovens  

 pgf. 47 er der foretaget regulering af Deres boligsikring.
 De har i perioden  

 01.01.1998-31.12.1998 modtaget for meget boligsikring:
 7.164 kr.
 Som det fremgår af de breve  

 om boligsikring, De har modtaget for 1998, har følgende husstand og  

 husstandsindkomster været oplyst.
 Husstand:  

  

 2 voksne og 1 barn.
Oplyst indkomst i 1998 efter fradrag for barn En forventet  

 husstandsindkomst på 232.500 kr.
Endelig opgjort indkomst for  

 1998 beregnet efter  

 boligstøttelovens regler 258.422 kr.
-------------- Som det fremgår har det  

 været en uoplyst Indkomststigning på  

 25.922 kr.
 Der skal foretages  

 regulering på grundlag af indkomststigningen.
 Opgørelse af for meget udbetalt boligsikring i reguleringsperioden:
 Modtaget tilskud  

 7.164 kr.
 Berettiget tilskud  

 0 kr.
------------- For meget udbetalt boligsikring  

  

 7.164 kr.
 I brev af 6. oktober 1999  

 klagede A over afgørelsen om efterregulering.
Som begrundelse for klagen  

 anførte A bl.a. at indtægtsstigningen skyldtes at hans kone med virkning fra  

 august 1998 havde fået ændret sit ugentlige timetal fra 32 timer til 37  

 timer,  

 og at hun arbejdede i kommunens børnehave, så kommunen havde selv mulighed  

 for  

 at kontrollere tallene  ellers stod A gerne til rådighed med den  

 nødvendige  

 dokumentation.
A kunne ikke acceptere at der skete regulering for boligstøtte  

 modtaget før august 1998 idet A på modtagelsestidspunktet havde været  

 berettiget til disse beløb.
A godtog regulering med virkning fra august 1998.
 Med brev af 12. oktober 1999  

 sendte kommunen As klage videre til Det Sociale Nævn for Roskilde Amt.  

 Kommunen anførte i den forbindelse bl.a. at kommunen fastholdt  

 efterreguleringskravet fordi A og dennes kone ikke havde overholdt  

 oplysningspligten med hensyn til indkomststigningen i 1998, jf.  

 boligstøttelovens § 43, stk. 3.
Den 6. januar 2000 tiltrådte  

 det sociale nævn kommunens afgørelse om efterregulering.
Af nævnets afgørelse  

 fremgik:
 Nævnet henviser til  

 boligstøttelovens § 47, stk. 2, og nævnet finder ikke, at § 47, stk. 3 er  

 opfyldt, idet De ikke i 1998 har givet kommunens boligstøttekontor oplysning  

 om  

 Deres indkomststigning.
Det er således ikke nok, at andre forvaltningsafsnit  

 i  

 kommunen har kendt til Deres kones indkomststigning.
 Nævnet finder således, at  

 kommunens efterregulering og krav om tilbagebetaling af for meget udbetalt  

 boligstøtte er afgjort efter de principper, der er fastlagt i  

 boligstøttelovens  

 § 47, stk. 2, 3 og 4.
 Af den sagsfremstilling som  

 hørte til afgørelsen af 6. januar 2000, fremgår at retsgrundlaget for  

 afgørelsen var boligstøttelovens § 43, stk. 3, samt § 47, stk. 2, 3 og 4.  

 Hovedindholdet af disse bestemmelser var omtalt i sagsfremstillingen.
Den 18. december 2000  

 klagede A til mig over myndighedernes afgørelser om efterregulering.
I klagen  

 kommenterede A navnlig reglen i boligstøtteloven § 47, stk. 4, 1. pkt.,  

 hvorefter oplysninger om indtægtsændringer der ikke er indgivet i løbet af  

 året, anses for vedrørende hele året.
A kunne dokumentere at  

 indtægtsstigningen  

 for hans husstands vedkommende alene vedrørte perioden fra august 1998. A  

 anførte at han havde tilbudt kommunen den nødvendige dokumentation, men  

 kommunen havde afvist at modtage dokumentationen fordi den var for sent  

 indgivet.
A mente ikke at § 47, stk. 4, 1. pkt., skulle anvendes i hans  

 tilfælde, og han anførte forskellige ting om hensigtsmæssigheden af reglen.
 Jeg bad den 3. januar 2001  

 Hvalsø Kommune og Det Sociale Nævn for Roskilde Amt om udlån af sagens akter.
 Den 12. januar 2001 modtog  

 jeg akterne.
I brev af 5. februar 2001  

 bad jeg kommunen og det sociale nævn om en udtalelse i sagen.
Af brevet  

 fremgik:
 Kommunen har i sin afgørelse  

 af 13. september 1999 henvist til boligstøttelovens pgf. 47, og  

 nævnet har i  

 sin afgørelse af 6. januar 2000 henvist til boligstøttelovens §  

 43, stk. 3, §  

 47, stk. 2, § 47, stk.3, og § 47, stk. 4.
 I forbindelse med min  

 foreløbige gennemgang af den konkrete sag, som angår boligstøtte for året  

 1998,  

 har jeg bemærket at boligstøttelovens § 47 er ændret ved § 1, nr. 58, i lov  

 nr.  

 1002 af 23. december 1998 om ændring af lov om individuel boligstøtte  

 (Ændrede  

 beregningsregler for boligstøtte (BS 2000) og forenkling), der trådte i kraft  

 den 1. januar 2000, jf. ændringslovens § 2. For tiden før år 2000 anvendes de  

 hidtil gældende regler, jf. også pkt. 14.4.6 i vejledning nr. 177 af 11.  

 december 2000 om individuel boligstøtte.
 På denne baggrund beder jeg  

 kommunen og nævnet oplyse hvilken affattelse af loven der er anvendt i  

 forbindelse med afgørelserne af henholdsvis 13. september 1999 og 6. januar  

 2000. I fortsættelse heraf udbeder jeg mig kommunens og nævnets bemærkninger  

 til om kommunens, henholdsvis nævnets afgørelse indeholder en fyldestgørende  

 begrundelse, jf. forvaltningslovens § 24, stk. 1.
 Kommunen udtalte sig den 22.  

 februar 2001. Af udtalelsen fremgik:
 Det betyder, at der i  

 opgørelse af nævnte sag er anvendt boligstøttelovens bestemmelser fra lov om  

 individuel  

 boligstøtte som var gældende i 1998 og derfor skal der ske efterregulering  

 jfr.  

 § 47, fordi faktisk husstandsindkomst overstiger beregningsgrundlaget med  

 mere  

 end kr. 10.000,00. Bilag vedlagt.
Skrivelse af 13. september  

 1999 om regulering af boligsikring er en standardskrivelse fra Kommune Data,  

 som opfylder lovens krav både med hensyn til lovhenvisninger og  

 klagemuligheder.
Afgørelsen om efterregulering af boligsikring er ikke en  

 administrativ afgørelse, men en afgørelse efter boligstøttelovens regler.
Samtidigt skal det oplyses,  

 at pågældende løbende er orienteret ved udsendte standardskrivelser om sin  

 oplysningspligt i henhold til boligstøttelovens regler.
Bilag vedlagt. Af det sociale nævns  

 udtalelse af 12. marts 2001 fremgik:
 Således som sagen forelå for  

 nævnet, var det fra (A)s side ubestridt, at der i 1998 ikke var givet  

 boligstøttekontoret oplysninger om indtægtsstigningen i 1998. (A)s  

 klage over  

 kommunens afgørelse fandtes alene at vedrøre spørgsmålet om, hvorledes  

 indtægtsstigningen efterfølgende skal medregnes i efterreguleringen.
Dette  

 problem er reguleret i boligstøttelovens § 47, stk. 4.
 Ombudsmanden har bedt nævnet  

 oplyse, hvilken affattelse af loven, der er anvendt i forbindelse med  

 afgørelsen af 6. januar 2000.
 Det retsgrundlag nævnet har  

 anvendt i sin afgørelse, er de i afgørelsen og sagsfremstillingen nævnte  

 bestemmelser fra lov om individuel boligstøtte, som var gældende i 1998, jf.  

 lovbekendtgørelse nr. 96 af 22. februar 1996, der senest blev afløst af  

 lovbekendtgørelse nr. 167 af 12. marts 1998 (med uændret indhold af de  

 anvendte  

 bestemmelser).
 Ombudsmanden har endvidere  

 bedt om nævnets bemærkninger til om nævnets afgørelse indeholder en  

 fyldestgørende begrundelse, jf. forvaltningslovens § 24, stk. 1.
Nævnet skal hertil bemærke,  

 at hovedindholdet af de retsregler i henhold til hvilke afgørelsen er truffet  

 er gengivet i den sagsfremstilling, der hører til nævnets afgørelse af 6.  

 januar 2000. Omtalen af retsreglerne indeholder ganske vist ikke en  

 henvisning  

 til lovbekendtgørelserne.
Disse henvisninger er udeladt navnlig af hensyn til  

 læsbarheden af afgørelsen.
Hvis borgeren fremsætter ønske herom, er nævnet  

 naturligvis villig til at fremkomme med en nærmere præcisering af det  

 anvendte  

 retsgrundlag.
 I brev af 28. maj 2001 kommenterede  

 A myndighedernes udtalelser.
Ombudsmandens udtalelse Hvalsø Kommune og Det Sociale Nævn for Roskilde Amt har truffet  

 afgørelse om efterregulering af Deres boligstøtte for året 1998. Baggrunden  

 herfor er at De ikke i løbet af 1998 oplyste kommunen om at indkomsten for  

 Deres husstand i forhold til den opgjorte husstandsindkomst var steget med  

 25.922 kr.
De har ikke bestridt dette.
 Derimod har De bestridt at myndighederne var berettiget til at lade  

 indkomststigningen vedrøre hele 1998 uanset at De kunne dokumentere at  

 stigningen alene vedrørte perioden fra august 1998 og fremefter.
Jeg har ikke grundlag for at kritisere at myndighederne anså den omhandlede  

 indkomststigning for at vedrøre hele 1998. Jeg har lagt vægt på at hvis en  

 støttemodtager ikke i løbet af året har givet meddelelse om  

 indkomststigninger, anses disse efter § 47, stk. 4, 1. pkt., i  

 boligstøtteloven (lovbekendtgørelse nr. 167 af 12. marts 1998) for vedrørende  

 hele året.
Jeg har også lagt vægt på det ovenfor nævnte om at De ikke i løbet  

 af 1998 oplyste kommunen om indtægtsstigningen.
At De efterfølgende  i  

 1999  var indstillet på at give kommunen oplysning om  

 indtægtsstigningen, kan efter min opfattelse ikke føre til et andet resultat.  

 Det samme gælder det forhold at et andet forvaltningsafsnit i kommunen i  

 løbet af 1998 har haft kendskab til indtægtsstigningen.
 Jeg har derfor ikke grundlag for at kritisere myndighedernes afgørelser om  

 efterregulering.
 For så vidt angår Deres bemærkninger om hensigtsmæssigheden af reglen i § 47,  

 stk. 4, 1. pkt., gør jeg opmærksom på at Folketinget ikke hører under området  

 for ombudsmandens virksomhed (§ 7, stk. 1, i lov nr. 473 af 12. juni 1996 om  

 Folketingets Ombudsmand). Jeg kan derfor ikke behandle klager over indholdet  

 af de love som Folketinget har vedtaget, eller i øvrigt beskæftige mig med  

 lovgivningspolitiske spørgsmål.
 Jeg har følgende bemærkninger til myndighedernes begrundelser for  

 afgørelserne om efterregulering:
 Ifølge forvaltningslovens §  

 22 skal en afgørelse når den meddeles skriftligt, være ledsaget af en  

 begrundelse medmindre afgørelsen fuldt ud giver den pågældende part medhold.
 Kravene til begrundelsens  

 indhold fremgår af forvaltningslovens § 24. Efter § 24, stk. 1, 1. pkt., skal  

 en begrundelse for en afgørelse indeholde en henvisning til de retsregler i  

 henhold til hvilke afgørelsen er truffet.
Henvisningen til de regler  

 efter hvilke en afgørelse er truffet, skal være klar og præcis så borgeren  

 uden  

 videre kan finde frem til reglerne.
Det betyder at lovens nummer og dato skal  

 angives.
Efter omstændighederne kan det være tilstrækkeligt at angive lovens  

 sædvanlige kaldenavn.
Der skal også henvises til de anvendte bestemmelser,  

 dvs.  

 paragraf, stykke osv.
Når borgeren uden videre kan finde frem til de anvendte  

 retsregler, får borgeren bedre mulighed for at vurdere om afgørelsen er  

 korrekt, herunder om den er i overensstemmelse med de anvendte regler.
Dette  

 giver ligeledes borgeren et bedre grundlag for at tage stilling til om der  

 skal  

 klages over afgørelsen, og i givet fald med hvilken argumentation.
Jeg  

 henviser  

 til Hans Gammeltoft-Hansen i Forvaltningsret, 1994, s. 363ff, særligt s. 364  

 og  

 368.
 Som det fremgår ovenfor,  

 henviste Hvalsø Kommune i sin afgørelse af 13. september 1999 til  

 boligstøttelovens § 47.
Jeg mener ikke at det i  

 denne sag er tilstrækkeligt at angive boligstøtteloven med dens almindelige  

 kaldenavn.
Jeg har lagt vægt på at § 47  hvoraf de bestemmelser som  

 afgørelserne i sagen er truffet efter, fremgår  har fået ændret sin  

 affattelse  

 under sagens behandling.
Jeg henviser til § 1, nr. 58, i lov nr. 1002 af 23.  

 december 1998. Ændringerne trådte først i kraft den 1. januar 2000, jf.  

 ændringslovens § 2, og har derfor ingen betydning for denne sag.
Sagen blev  

 med  

 rette afgjort efter de hidtil gældende regler som fremgår af  

 lovbekendtgørelse  

 nr. 167 af 12. marts 1998. Hertil kommer i øvrigt at boligstøtteloven er en  

 lov  

 der ofte er blevet ændret hvilket også ud fra en mere generel betragtning  

 taler  

 for normalt at nævne den anvendte lovs nummer og dato.
Angivelse af nummer og  

 dato på den anvendte boligstøttelov forhindrer at der kan opstå tvivl om  

 hvilke  

 regler der er anvendt i den enkelte sag.
 Det er heller ikke  

 tilstrækkeligt at henvise til § 47. Der skal henvises til de enkelte dele i §  

 47 som er anvendt som grundlag for afgørelsen, dvs. § 47, stk. 2 og 3, samt §  

 47, stk. 4, 1. pkt.
Kommunen har i sin udtalelse  

 til mig anført at afgørelsen af 13. september 1999 bygger på en  

 standardskrivelse fra Kommunedata som opfylder lovens krav om  

 lovhenvisninger.  

 Jeg skal hertil bemærke at ansvaret for at en afgørelse er ledsaget af en  

 korrekt og fyldestgørende begrundelse, udelukkende påhviler den myndighed som  

 træffer afgørelsen.
En myndighed som anvender afgørelsesmodeller eller  

 blanketter, eventuelt fra en ekstern leverandør som f.eks.
Kommunedata, må  

 således i hver enkelt sag påse at eventuelle fortrykte dele af en begrundelse  

 er korrekte, relevante og fyldestgørende i forhold til den konkrete sag.
I  

 modsat fald har myndigheden ansvaret for om nødvendigt at korrigere og  

 supplere  

 de fortrykte dele af begrundelsen.
I sin udtalelse til mig har  

 kommunen yderligere anført: Afgørelsen om efterregulering af  

 boligsikring er  

 ikke en administrativ afgørelse, men en afgørelse efter boligstøttelovens  

 regler.
Dette må bero på en misforståelse, eventuelt i udtryksmåden.  

 Beslutninger om efterregulering af boligsikring er et  endog meget  

 klart   

 eksempel på en administrativ afgørelse som utvivlsomt fuldt ud er omfattet af  

 forvaltningslovens krav til afgørelser, herunder lovens regler om  

 begrundelse.  

  Jeg antager at kommunen sigter til spørgsmålet om hvorvidt en  

 afgørelse er  

 overvejende lovbunden eller i højere grad beror på et administrativt skøn.  

 Dette forhold har imidlertid ingen betydning for selve begrundelsespligten,  

 om  

 end nok for indholdet af begrundelsen.
 Hvalsø Kommunes begrundelse  

 opfylder således ikke kravene i forvaltningslovens § 24.
 Jeg har gjort Hvalsø Kommune  

 bekendt med min opfattelse.
 Det Sociale Nævn for  

 Roskilde Amt angiver også i sin afgørelse boligstøtteloven med dens  

 almindelige  

 kaldenavn uden at nævne nummer og dato.
Det mener jeg ikke er  

 tilstrækkeligt.
Som begrundelse for min opfattelse henviser jeg til det som  

 jeg  

 har skrevet ovenfor om dette spørgsmål.
Jeg mener ikke at det forhold at det  

 sociale nævn i sin sagsfremstilling har omtalt hovedindholdet af de anvendte  

 bestemmelser, ændrer ved at nævnet i sin afgørelse burde have angivet  

 boligstøtteloven med nummer og dato.
Det er ikke tilstrækkeligt at nævnet er  

 indstillet på at imødekomme et ønske fra en borger om oplysning om nummer og  

 dato hvis borgeren fremsætter et sådant ønske.
Jeg henviser til at  

 forvaltningslovens § 22 stiller krav om en fuldstændig begrundelse samtidig  

 med  

 afgørelsen.
Med hensyn til nævnets bemærkninger om læsbarheden af en  

 afgørelse  

 hvor der er henvist til en lovs nummer og dato, bemærker jeg at hensynet til  

 læsbarheden kan varetages f.eks. ved til slut i sagsfremstillingens afsnit om  

 retsgrundlaget at anføre  

 nummer og dato  

 på den lov hvoraf de anvendte regler fremgår, eller ved at skrive nummer og  

 dato i parentes første gang loven nævnes.
Nævnet har angivet at have anvendt bl.a. § 47,  

 stk. 4, som grundlag for sin afgørelse.
Den fuldt ud korrekte henvisning  

 ville  

 i dette tilfælde have været § 47, stk. 4, 1. pkt.
 Nævnets begrundelse opfylder  

 således ikke kravene i forvaltningslovens § 24 om præcis henvisning til de  

 retsregler i henhold til hvilke afgørelsen er truffet.
 Jeg har gjort nævnet bekendt  

 med min opfattelse.
 Da kommunens afgørelse er  

 baseret på en standardblanket fra Kommunedata A/S, har jeg efter aftale med  

 Kommunedata sendt en anonymiseret kopi af dette brev til Kommunedata.
