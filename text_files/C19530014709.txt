 Vejledende bestemmelser angående anmeldelser til handelsregistrene har  

 hidtil været indeholdt i justitsministeriets cirkulære nr. 180 af 14. august  

 1889 samt handelsministeriets cirkulærer nr. 52 af 26. april 1927, nr. 158 af  

 18. oktober 1929, nr. 316 af 15. oktober 1946 og nr. 135 af 28. juni 1951.  

 For at lette handelsregisterførerne arbejdet med behandlingen af indkommende  

 anmeldelser har handelsministeriet udarbejdet nærværende cirkulære, der  

 træder i stedet for de tidligere cirkulærer.
Indholdesfortegnelse 1. Der er ifølge firmaloven kun hjemmel til at modtage  

 anmeldelser af firmaer, som driver en virksomhed, der omfattes af lovens § 8  

 (handel, håndværk, industri) sammenholdt med § 35. Der vil således ikke kunne  

 modtages anmeldelse af firmaer, som driver en af de i næringslovens afsnit II  

 omhandlede virksomheder (revisor, translatør, dispachør, mægler, vejer og  

 måler, ejendomsmægler, ejendomshandler). Heller ikke de i næringslovens  

 afsnit I omhandlede næringer som auktionsholder og som vognmand kan anmeldes;  

 derimod kan firmaer, der driver spedition (næringslovens § 61), anmeldes,  

 jfr. firmalovens § 35 a.
Apoteker eller firmaer, der alene driver en af  

 beværterloven omfattet næring, kan ikke anmeldes.
Det samme gælder f.eks.  

 gartnere og frugtavlere, såfremt vedkommende alene afsætter egen avl.
 Det er antaget, at personer, der driver virksomhed i henhold til bevilling  

 til handel med brugte genstande, jfr. lov nr. 272 af 6. maj 1921, kan anmelde  

 deres firma til handelsregisteret, derimod ikke pantelånere.
Andelsforeninger (såvel produktions- som indkøbs- og salgsforeninger), der  

 omfattes af næringslovens § 10, er ikke anmeldelsespligtige; men de er  

 anmeldelsesberettigede, selvom de er fritaget for at løse næringsbrev.
Løser  

 de næringsbrev, bliver de anmeldelsespligtige.
 2. Ved den undersøgelse, der skal foretages med  

 henblik på bestemmelsen i lovens § 10, jfr. konkurrencelovens § 9, bør i  

 hvert fald efterses det sidst udkomne årsregister til samlingen af  

 anmeldelser til handelsregistrene og det sidst udkomne årsregister til  

 registreringstidende for aktieselskaber tillige med de efter det seneste  

 årsregisters udgivelse udkomne numre af de nævnte samlinger, idet en analogi  

 af bestemmelsen i lovens § 10, stk. 1, antages at medføre, at der i et firma  

 ikke uden hjemmel må optages andenmands firma eller navnet på et bestående  

 aktieselskab eller karakteristiske dele af sådanne firmaer eller  

 selskabsnavne.
Ved eftersynet af årsregistre m.v. bør man ikke alene efterse firmaer, der  

 begynder med samme ord som det firma, der skal anmeldes, men man bør, da  

 navnelighed er særlig uheldig, når det drejer sig om virksomhed inden for  

 samme branche, også undersøge registeret under begyndelsesbogstavet for den  

 pågældende branche.
Hvis der f.eks., er tale om anmeldelse af en  

 maskinfabrik, hvis firma indeholder et kunstord, bør man ikke alene efterse  

 registeret under kunstordets begyndelsesbogstav, men også under firmaer, der  

 begynder med »maskinfabrik« og med »fabrik«.
 3. Enkeltmands firma skal ifølge lovens § 9, stk. 1,  

 indeholde indehaverens efternavn med eller uden fornavn eller forbogstaver.
 Det må ikke indeholde noget, som kan opfattes som et selskabsforhold,  

 (således ikke tilføjelsen »og Co.« eller formen »Peter Hansens  

 vincompagni) eller noget, der antyder, at ansvaret er begrænset (f.eks.  

 limited eller ltd.). Anmeldelse af et firma som »Søren Hansen ved P.  

 Hansen« bør ifølge praksis ikke modtages.
 4. Et ansvarligt selskabs (interessentskabs) firma  

 skal ifølge lovens § 9, stk. 2, når ikke alle medlemmers navne er optaget  

 deri, indeholde mindst eet medlems navn samt et tillæg, som antyder et  

 selskabsforhold.
 Ifølge lovens § 9, stk. 3, 2. pkt., må firmaet ikke indeholde navnet på  

 andre personer end fuldt ansvarlige medlemmer, eller noget, der går på at  

 begrænse ansvaret for disse, jfr. punkt 3, stk. 2, 1. pkt. in fine.
Firmaet kan f.eks. anmeldes som »Th.
Andersen og Co.«,  

 »Andersen og Jensen«, »Brdr.
Svendsen«, »Peter  

 Nielsen og Søn«, Et firma som »Christiansens Margarinefabrik  

 v/Jensen og Olsen« vil ikke kunne registreres, hvis Christiansen ikke er  

 deltager i interessentskabet.
Er der i et interessentskab flere end to deltagere, f.eks.
Andersen,  

 Jensen og Nielsen, vil et firma som »Andersen og Jensen ikke være i  

 overensstemmelse med lovens § 9, stk. 2. Ønskes ikke alle 3 navne optaget i  

 firmaet, må dette formuleres som f.eks. »Andersen, Jensen og Co.«.
5. Et kommanditselskabs firma skal ifølge lovens § 9,  

 stk. 3, indeholde mindst eet fuldt ansvarligt medlems navn med et tillæg, der  

 antyder et selskabsforhold.
En kommanditists navn må ikke optages i firmaet,  

 ligesom der ej heller må optages tilføjelser, der går ud på at begrænse  

 ansvaret for de fuldt ansvarlige deltagere, jfr. punkt 3, stk. 2, 1. pkt. in  

 fine.
I bekendtgørelsen i Statstidende må kommanditisters navne og indskud ikke  

 anføres.
Ret til at tegne firmaet kan kun tillægges kommanditister i form af  

 prokura.
 Interessentskaber, der består af en eller flere enkelte personer sammen  

 med et eller flere aktieselskaber eller andre selskaber med begrænset ansvar,  

 således at alle deltagerne hæfter solidarisk og med hele deres formue, kan  

 ifølge praksis anmeldes efter reglerne for anmeldelse af kommanditselskaber  

 med de fysiske personer som ansvarlige deltagere og aktieselskaberne eller  

 selskaberne med begrænset ansvar som kommanditister eller efter reglerne for  

 anmeldelse af selskaber med begrænset ansvar, jfr. punkt 6, sidste stk.
6. Selskaber med begrænset ansvar, hvorunder ifølge  

 lovens § 33 c henregnes ethvert selskab med vekslende medlemstal eller  

 vekslende kapital, selvom dets medlemmer er fuldt ansvarlige, skal ifølge  

 lovens § 9, stk. 5, i deres firma optage et virksomheden betegnende udtryk,  

 f.eks. »Sodafabriken Gylfe«, »Roskilde Margarinefabrik«,  

 »Borup og Omegns Brugsforening«.
Betegnelsen  

 »lokalforening« er godkendt som tilstrækkelig virksomhedsbetegnelse  

 for en forening til indkøb og fordeling af gødnings- og foderstoffer.
 Firma for et selskab med begrænset ansvar må ikke indeholde noget  

 personnavn.
 Interessentskaber, der består af en eller flere enkelte personer sammen  

 med et eller flere aktieselskaber eller andre selskaber med begrænset ansvar,  

 således at alle deltagerne hæfter solidarisk og med hele deres formue, kan  

 ifølge praksis anmeldes efter reglerne for anmeldelse af selskaber med  

 begrænset ansvar, jfr. punkt 5, sidste stk.
 7. Firmaer, i hvilke vedkommende indehaveres navn er  

 optaget 2 gange, f.eks. »Andersen og Jensen ved Hans Andersen og Peter  

 Jensen«, »Jens Nielsen og Co. ved Jens Nielsen og Christian  

 Madsen« eller »Hansens Væveri ved Kaj Marius Hansen« bør  

 undgås.
Sådanne firmaer vil ofte i praksis ikke blive benyttet i den anmeldte  

 form, men i en forkortet og derfor ukorrekt form - for de ovenfor angivne  

 eksemplers vedkommende således i formerne: »Andersen og Jensen«,  

 »Jens Nielsen og Co.« og »Hansens Væveri.«.
Da det  

 formentlig oftest skyldes en misforståelse fra anmeldernes side, at firmaerne  

 anmeldes med dobbelt angivelse af indehaver-navnene, bør registerføreren, når  

 sådanne anmeldelser fremkommer, henlede anmeldernes opmærksomhed på  

 forholdet, således at anmeldelserne kan berigtiges ved ændring af firmaet til  

 den form, der i praksis agtes benyttet.
8. Det er ikke berettiget i et firma at anvende et  

 fornavn eller mellemnavn, der er almindeligt brugt som slægtsnavn, uden  

 samtidig anvendelse af vedkommendes efternavn (slægtsnavn), jfr. firmalovens  

 § 10, stk. 1, 1. pkt., og navnelovens § 8. En person ved navn Peter Berg  

 Hansen kan således ikke betegne sit firma »Peter Berg« og ej heller  

 »Berg v/ Berg Hansen«.
Se derimod højesteretsdom i u.f.r. 1931 side  

 533, hvorefter betegnelsen »Carls Herreklæder ved Carl Jacobsen«  

 fandtes berettiget, da Carl i denne forbindelse og efter navnets almindelige  

 brug fremtrådte som et fornavn.
9. Ifølge lovens § 11 kan en enke, ægtemand eller  

 arvinger under visse betingelser fortsætte et hidtil ført firma uforandret.  

 Bestemmelsen gælder ikke legatarer og ej heller f.eks. en svigersøn, der  

 efter svigerfaderens død overtager forretningen, medmindre den pågældende ved  

 testamente er indsat som arving.
Bestemmelsen, der gælder, hvad enten firmaet  

 tidligere har været anmeldt eller ikke, giver kun efterfølgeren ret til at  

 fortsætte firmaet uændret i den form, den hidtidige indehaver anvendte det.  

 Efterfølgeren vil f.eks., hvis virksomheden hidtil er drevet under navnet  

 »Søren Hansen«, ikke kunne fortsætte firmaet i formen »Søren  

 Hansen ved Peter Hansen«.
Såfremt anmelderen ønsker sit eget navn  

 optaget i formaet, må han enten efter reglerne i lovens § 9 anmelde f.eks.  

 firmaet »Peter Hansen«, eller firmaet må i medfør af lovens § 13  

 give udtryk for det foreliggende efterfølgerforhold, f.eks. i formen  

 »Søren Hansens Eftf. ved Peter Hansen«.
 10. Ifølge lovens § 12 kan en virksomhed under visse  

 betingelser fortsættes under uforandret firma, selvom en eller flere af  

 deltagerne udtræder eller nye deltagere indtræder.
Udtræder således Th.
Andersen af firmaet »Andersen og Jensen«  

 eller »Th.
Andersen og Co.«, vil den hidtidige medindehaver Peter  

 Jensen, såfremt den udtrædende har meddelt samtykke til, at hans navn  

 bibeholdes i firmaet, kunne fortsætte firmaet uforandret henholdsvis i formen  

 »Andersen og Jensen« eller Th.
Andersen og Co.'.
 Indtræder Jens Nielsen i firmaet »Peter Hansen«, kan firmaet  

 fortsættes i formen »Peter Hansen«.
 Bestemmelsen i lovens § 12 kan ikke anvendes på samtidig indtræden og  

 udtræden i et enkeltmandsfirma, idet dette må opfattes som en omgåelse af  

 bestemmelsen i lovens § 9.
 11. Ønskes et firma - bortset fra de i lovens §§ 11 og  

 12 omhandlede tilfælde - overdraget, således at den nye indehaver får ret til  

 at bibeholde det tidligere firma, kan dette ifølge lovens § 13 kun ske, hvis  

 der til dette ifølge lovens § 13 kun ske, hvis der til det tidligere firma  

 føjes et tillæg, som angiver efterfølgerforholdet.
 Såfremt firmaet »Søren Jensen« således overdrages til Peter  

 Hansen, kan denne fortsætte firmaet i formen »Søren Jensens Eftf.«  

 eller »Søren Jensen Eftf. ved Peter Hansen«.
 Hvis firmaet senere overdrages til Kaj Madsen, kan denne fortsætte det i  

 formen »Søren Jensens 2. Eftf.« eller »Søren Jensens 2. Eftf.  

 ved Kaj Madsen«.
Ønskes en virksomhed, der hidtil har været drevet under et firma som  

 f.eks. »Nørrebros Tobaksfabrik ved Chr.
Petersen«, overdraget til  

 en ny indehaver, bør det tidligere firma afmeldes, og den nye indehaver kan  

 herefter anmelde som nyt firma »Nørrebros Tobaksfabrik ved J.  

 Hansen«.
Overtages »Vesterbros Pibefabrik ved Chr.
Christensen og  

 Martin Hansen« af Martin Hansen som eneindehaver, således at den  

 tidligere medindehavers navn udgår af firmaet, må det ældre firma afmeldes og  

 fuldstændig anmeldelse foretages af det nye firma, jfr. lovens § 21, stk. 3,  

 og under punkt 23, punkt 27 og formularen punkt 30. j.
 12. Anmeldelse af et enkeltmandsfirma er ifølge lovens  

 § 16 frivillig, medmindre et af de i lovens §§ 11-13 og 15 omhandlede forhold  

 indtræder, i hvilke tilfælde anmeldelse skal foretages jfr. loven § 21, stk.  

 1.
13. Når intet andet er anmeldt, kan ethvert medlem af  

 et ansvarligt selskab forpligte dette ved sin underskrift.
Hvis de enkelte  

 medlemmer i et ansvarligt selskab skal tegne selskabet hver for sig, vil det  

 således ikke være fornødent at lade bekendtgørelsen indeholde oplysninger om  

 tegningsretten, jfr. herved lovens § 18, 3) smh. med 4). Skal de derimod kun  

 kunne tegne to eller flere i forening, må dette anmeldes og bekendtgøres.
 Kommanditister kan kun i form af prokura få ret til at tegne et  

 kommanditselskab.
14. De anmeldte bestemmelser om de ansvarlige  

 deltageres - eller i selskaber med begrænset ansvar bestyrelsesmedlemmers -  

 ret til at tegne firmaet må være ensartede for alle under forretningen  

 hørende anliggender.
Der er således ikke hjemmel til at anmelde særlige  

 tegningsregler, forsåvidt angår fast ejendom, veksler, checks og lign.
Der er  

 derimod intet til hinder for, at tegningsregler som de omhandlede optages i  

 interessentskabskontrakten eller vedtægterne som indre ordensforskrifter.
15. Der vil kun kunne tillægges direktører,  

 bogholdere, kasserere m.v. i selskaber med begrænset ansvar ret til at tegne  

 firmaet ved egentlig signatur, såfremt de pågældende er medlemmer af  

 selskabets bestyrelse.
Er de pågældende ikke medlemmer af bestyrelsen, vil  

 der kun kunne tillægges dem tegningsret efter reglerne om prokura.
Det er dog  

 antaget, at der kan tillægges direktører i sparekasser egentlig signatur  

 efter de samme regler som for medlemmer af tilsynsrådet.
 16. Såfremt der anmeldes prokura for flere personer,  

 bør det af anmeldelsen og bekendtgørelsen klart fremgå, om de pågældende har  

 prokura hver for sig, eller om de kun kan tegne firmaet i forening (kollektiv  

 prokura).
 Der er ikke hjemmel til at anmelde begrænsninger i en prokura, jfr. lovens  

 § 27. Der er derimod intet til hinder for at anmelde en bemyndigelse for  

 prokuristen til at afhænde eller pantsætte fast ejendom, jfr. lovens § 25.
 Også ikke anmeldte, men anmeldelsesberettigede enkeltmandsfirmaer, jfr.  

 punkt 1 foran, kan gøre anmeldelse om prokura, jfr. lovens § 31. Sådanne  

 anmeldelser - herunder også anmeldelser om tilbagekaldelse af prokura - bør  

 indeholde oplysning om, at vedkommende firma ikke er optaget i  

 handelsregisteret.
17. Opmærksomheden henledes på de forskelligheder, der  

 foreligger i loven med hensyn til anmeldelsens angivelse af den virksomhed,  

 der drives.
I lovens §§ 17 og 18 anvendes udtrykket »Forretningens  

 almindelige beskaffenhed«, men i lovens § 19 udtrykket  

 »Forretningens art«.
 Anmeldelse af enkeltmandsfirma og af ansvarlige selskaber  

 (kommanditselskaber) må derfor alene betegne forretningen som  

 »handel«, »håndværk« eller »industri«, dog at  

 der, forsåvidt angår de virksomheder, som lovens § 35 ligestiller med handel,  

 kan finde en mere specialiseret angivelse sted, f.eks.  

 »Vekselerervirksomhed«, »Spedition«,  

 »Assuranceagentur« o.s.v.
Ved anmeldelser af selskaber med begrænset ansvar skal forretningens art  

 anføres.
I disse tilfælde vil der således kunne finde en mere specialiseret  

 angivelse sted, f.eks. »Vaskeridrift«, »Slagteridrift«  

 o.s.v.
 18. I tilfælde, hvor et firma har forretningskontor i  

 en kommune og f.eks. fabrik i en anden kommune, skal anmeldelse alene gøres  

 til handelsregisteret for den kommune, hvori forretningskontoret findes, jfr.  

 lovens § 16. (Derimod vil der som regel kræves næringsadkomst i begge  

 kommuner).
19. Anmeldelser af filialer kan i henhold til lovens §  

 16 kun modtages, når filialen står under særskilt bestyrelse, dvs., har i det  

 mindste en til at tegne filialens firma berettiget bestyrer.
I denne  

 henseende vil prokura være tilstrækkelig.
 Anmeldelsen skal ske til handelsregisteret på hovedfirmaets hjemsted, og  

 ligger filialen ikke i samme kreds, skal registerføreren efter registreringen  

 og bekendtgørelsen i Statstidende oversende anmeldelsen til optagelse i  

 handelsregisteret på det sted, hvor filialen er beliggende.
20. Ved ændringsanmeldelser vedrørende tidligere  

 anmeldte firmaer må det påses, at firmaet angives i nøje overensstemmelse med  

 det oprindeligt anmeldte firma.
Er firmaet f.eks. anmeldt i formen  

 »Phønix maskinfabrik v/ S.
Christensen«, vil det ikke være  

 tilstrækkeligt ved senere anmeldelser vedrørende firmaet at gengive dette som  

 »Phønix maskinfabrik«, men firmaet må anføres i sin fulde anmeldte  

 form.
 21. Ved anmeldelse af nyindtrædende deltagere i et  

 firma eller i et selskabs bestyrelse skal de pågældende personers fulde navn  

 og bopæl angives.
 22. Det bør af enhver anmeldelse fremgå, hvor det  

 pågældende firma er hjemmehørende.
23. Såfremt selve firmaet forandres, skal der ifølge  

 lovens § 21, stk. 3, altid foretages ny fuldstændig anmeldelse.
Anmeldelse  

 bør i disse tilfælde ske således, at det tidligere anmeldte firma afmeldes,  

 og at der samtidig udfærdiges en særskilt fuldstændig anmeldelse vedrørende  

 det nye firma.
Den nye anmeldelse skal således indeholde samtlige de  

 bestemmelser, der kræves ved en nyanmeldelse.
Flyttes forretningen til en anden kommune, skal afmeldelse ske til  

 handelsregisteret for den tidligere hjemstedskommune, og firmaet anmeldes i  

 den nye hjemstedskommune.
Firmaet kan anmeldes i den hidtil registrerede  

 form, selvom denne ikke (længere) opfylder forskrifterne i lovens § 9, men  

 anmeldelsen skal iøvrigt indeholde alle de for en nyanmeldelse krævede  

 oplysninger.
24. Bekendtgørelser udfærdiget til berigtigelse af  

 tidligere anmeldelser skal betegnes som berigtigende og henvise til det  

 nummer af Statstidende, hvori den oprindelige bekendtgørelse findes  

 indrykket.
Bekendtgørelsen vil kunne indledes således: »Berigtigelse,  

 jfr.
Statstidende for . . . . . . . . . .«.
 25. Registerførerne bør ved eftersyn af Statstidende  

 kontrollere, at de der trykte bekendtgørelser er i overensstemmelse med de  

 indsendte manuskripter og i modsat fald foranledige en berigtigende  

 bekendtgørelse udfærdiget.
26. Ændres vedtægterne for selskaber med begrænset  

 ansvar, herunder sparekasser, skal anmeldelse herom ske med anførelse af  

 datoen for vedtagelsen af vedtægtsændringerne.
For sparekassers vedkommende  

 skal i anmeldelsen tillige datoen for handelsministeriets stadfæstelse af  

 vedtægtsændringerne anføres.
Det påhviler registerførerne at påse, at  

 anmeldte vedtægtsændringer er lovligt vedtaget.
27. I handelsministeriets bekendtgørelse af 28. juni  

 1951 om takster for anmeldelser m.v. til handelsregistrene er i § 1, nr. 1-3,  

 fastsat gebyrer for første anmeldelser.
Disse gebyrer skal også betales i  

 ethvert tilfælde, hvor selve firmaet forandres, jfr. herved lovens § 21, stk.  

 3, og under punkt 23 og formularen punkt 30. j.
 28. Har et firma ikke tidligere været anmeldt, og skal  

 anmeldelse derefter foretages i medfør af lovens § 21, stk. 1, som følge af,  

 at et af de i lovens §§ 11-13 og 15 omhandlede forhold indtræder, skal gebyr  

 beregnes som for en første anmeldelse.
 29. Ved anmeldelse om prokura skal der, uanset om der  

 anmeldes flere prokurister, kun beregnes gebyr som ved anmeldelse af en  

 enkelt prokurist.
 30. Bekendtgørelserne i Statstidende bør i videst  

 muligt omfang affattes i overensstemmelse med nedenstående formularer:
a.
Anmeldelse af enkeltmands firma:
 Peter Andreas Hansen (fulde navn) af X-købing driver  

 handel/håndværk/industri/vekselerernæring/spedition i X-købing  

 købstad/kommune som eneste ansvarlige indehaver af firmaet »Peter  

 Hansen«.
 (Prokura er meddelt Jens Nielsen) (Prokura er meddelt Jens Nielsen og  

 Sophie Petersen i forening).
b.
Anmeldelse af ansvarligt interessentskab:
Firmaet »Phøniz v/Peter Hansen og Co.« driver  

 handel/håndværk/industri i X-købing købstad/kommune.
Peter Andreas Hansen  

 (fulde navn) af X-købing og Christian Christensen (fulde navn) af Y-købing er  

 de ansvarlige deltagere (og tegner firmaet i forening).
 (Prokura er meddelt af Jens Nielsen og Niels Jensen her for sig).
c.
Anmeldelse af et kommanditselskab:
Under firma »P.
Hansen og Co.« drives handel/håndværk/industri i  

 X-købing købstad/kommune af et kommanditselskab, i hvilket Peter Andreas  

 Hansen (fulde navn) af X-købing er eneste ansvarlige deltager.
 (Prokura er meddelt Jens Nielsen og Niels Jensen i forening).
d.
Anmeldelse af et selskab med begrænset ansvar:
 Under firma »X-købing Andelsvaskeri« drives vaskeridrift i  

 X-købing købstad/kommune af et selskab med begrænset ansvar, hvis vedtægter  

 er af . . . . . . . . . Den i selskabet indskudte kapital (udgør . . . . .  

 kr.) (er vekslende). Medlemmerne hæfter (ikke) for selskabets forpligtelser  

 (på følgende måde): . . . . . . . Selskabets bestyrelse består af: Peter  

 Andreas Hansen, X-købing, formand, Christian Peder Anders Christensen,  

 Y-købing, . . . . . . . . (samtlige bestyrelsesmedlemmers fulde navn og  

 bopæl).
Selskabet tegnes af . . . . . . . . . . . Prokura er meddelt direktør  

 Jørgen Johansen.
Bekendtgørelser til medlemmerne (skal ikke ske i offentlige  

 tidender) (sker i (bladenes navne)).
 Ændringsanmeldelser.
e.
Firmaet »Peter Hansen« af X-købing er hævet.
f.
Peter Hansen, som var eneste indehaver af det hidtil uanmeldte firma  

 »P.
Hansen« af X-købing, er afgået ved døden.
Firmaet, der driver  

 handel/håndværk/industri, fortsættes uforandret af afdødes (arvinger, enke)  

 (fulde navn og bopæl).
g.
Peter Andreas Hansen er udtrådt af firmaet »Peter Hansen og  

 Co.« af X-købing, der fortsættes uforandret af den hidtidige deltager  

 Christian Christensen.
h.
Christian Christensen af Y-købing er indtrådt i firmaet »P.  

 Hansen« af X-købing som ansvarlig og til underskrift berettiget  

 deltager.
i.
Af bestyrelsen for »X-købing Andelsvaskeri« er udtrådt Peter  

 Hansen.
I stedet er indtrådt Christian Viggo Jensen af X-købing (fulde navn  

 og bopæl).
 Under den . . . . . . . . . . er vedtaget nye vedtægter for selskabet,  

 (hvorefter dette fremtidig tegnes af . . . . . . . . . ).
j.
Firmaet »Søren Jensens Eftf.« af X-købing er hævet.
 Kaj Madsen af X-købing driver handel/håndværk/industri i X-købing som  

 eneste ansvarlige indehaver af firmaet »Søren Jensens 2. eftf.«.
 31. Registerførerne bør i hvert fald een gang årligt  

 foretage en gennemgang af registeret med henblik på bestemmelserne i lov nr.  

 72 af 27. marts 1929, hvorefter firmaer, angående hvilke der i de sidste 10  

 år ikke er foretaget nogen anmeldelse, under visse betingelser kan udslettes  

 af handelsregisteret.
 Til brug ved indrykkelsen af bekendtgørelserne i Statstidende bør  

 nedenstående formularer anvendes.
 Bekendtgørelse I.
Da der i de sidste 10 år ikke er foretaget nogen anmeldelse til  

 handelsregisteret i . . . . . . . . . vedrørende følgende firmaer: . . . . .  

 . . . . . . . . . . . . . . . . . . . . . . . . . . . . . . . . . . . ., og  

 da henvendelse til deres indehavere i overensstemmelse med lov nr. 72 af 27.  

 marts 1929 er forblevet ubesvaret, opfordres herved de pågældende indehavere  

 i medfør af nævnte lov til inden 3 måneder fra nærværende bekendtgørelses  

 dato at oplyse, om firmaerne fremdeles består.
Forsåvidt ingen oplysninger  

 indkommer, slettes firmaerne af handelsregisteret.
 Bekendtgørelse II.
 I medfør af forskrifterne i lov nr. 72 af 27. marts 1929 er følgende  

 firmaer: . . . . . . . . . . . . . . . . . . . . . . . . udslettede af  

 handelsregisteret i . . . . . . . . . . . . . . .
32. Opmærksomheden henledes på, at handelsministeriet,  

 når de hidtil anvendte protokoller er udskrevet, vil kunne meddele tilladelse  

 til, at handelsregisteret anlægges efter løsbladssystemet.
Tilladelsen vil  

 normalt være betinget af, at løsbladssystemet anlægges i lighed med  

 tingbøgerne, at registeret aflåses med en nøgle, der opbevares hos  

 registerføreren, og at udskiftede blade opbevares i særlige arkivbind.
 Ministeriet for handel, industri og søfart, den 12. november 1953.
P.
M.
V.
H.
Jespersen.
/G.
Backhaus.
