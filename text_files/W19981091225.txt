På grundlag af fundene blev patienten tilbudt ballonbehandling af  

 den nedadstigende forreste kranspulsåregren.
Det blev oplyst, at der  

 for patienten ville være en ventetid på 1-2 måneder.
Det  

 blev vurderet, at patienten var en lavrisikopatient, og patienten blev  

 informeret om, at han kunne fortsætte med at udøve fysiske  

 aktiviteter.
Patient på venteliste til  

 ballonudvidelse I den efterfølgende periode blev patienten  

 kontrolleret flere gange hos egen læge, hvor blodtrykket blev fundet  

 noget lavt.
Det fremgår af egen læges journal, at der var  

 øget hjertekrampe.
Patienten døde få dage efter sidste  

 kontrol hos egen læge.
Efterfølgende hospitalssektion viste, at  

 der var en frisk blodpropdannelse i hjertet.
Patientklagenævnet oplyste, at sygdommene ved koronararteriografi  

 normalt inddeles i 1, 2 eller 3 karssygdom afhængig af, om der er  

 forsnævringer i 1, 2 eller alle 3 hjertearterier.
Endelig tales om  

 hovedstammestenose, hvis der er forsnævring på venstre  

 hjertearteries hovedstamme.
Nævnet lagde vægt på, at koronararteriografien hos denne  

 patient viste 1 karssygdom, hvilket vil sige sygdom svarende til  

 nedadgående forreste gren og dennes sidegrene.
Der blev angiveligt ikke  

 påvist sygdom i de to øvrige arterier (blodpulsårer).
Det kunne oplyses, at det for patienter med påvist 1 karssygdom, og  

 som samtidig er i stabil fase, er normal praksis i Danmark, at der ikke  

 udføres ballonudvidelse af kranspulsåren i forbindelse med  

 koronararteriografien.
Lidt afhængigt af hvorledes de forskellige  

 afdelinger har organiseret sig  udføres ballonudvidelsesproceduren  

 enten senere indenfor samme indlæggelse eller ved en senere  

 indlæggelse.
 Patientklagenævnet fandt således, at den for den  

 pågældende patient planlagte procedure svarede til, hvad der er  

 almindelig praksis i Danmark.
 På grundlag af sygehistorien, de ved undersøgelsen  

 konstaterede fund, samt de ved koronararteriografien påviste  

 forandringer, fandt Patientklagenævnet, at der ikke kunne stilles krav  

 om, at lægerne skulle have gennemført yderligere  

 undersøgelser.
For så vidt angår holdningen til fysisk aktivitet, når  

 man har hjertesygdom, oplyste nævnet, at denne på baggrund af en  

 række undersøgelser havde ændret sig betydeligt igennem de  

 senere år.
Det er således blevet almindelig praksis i Danmark,  

 såvel som mange steder i udlandet, at man tillader et fysisk  

 aktivitetsniveau op til symptomgrænsen.
Dette gælder i  

 særlig grad patienter, der vurderes som såkaldt "lav-risiko  

 patienter", men gælder også i nogen grad patienter med  

 højere risiko afhængig af, hvad type underliggende hjertesygdom,  

 der er tale om.
 Patientklagenævnet fandt således ikke anledning til kritik af,  

 at lægen meddelte patienten, at han kunne fortsætte med  

 sportslige aktiviteter i den udstrækning, det ikke gav symptomer.
