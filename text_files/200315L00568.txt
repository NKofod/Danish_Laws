Tillægsbetænkning afgivet af Arbejdsmarkedsudvalget den 19.  

 maj 2004 Tillægsbetænkning over Forslag til lov om  

 ændring af lov om arbejdsmiljø (Gennemførelse af arbejdsmiljøreformen »Et godt  

 arbejdsmiljø for medarbejdere og virksomheder« m.v.) [af beskæftigelsesministeren (Claus Hjort Frederiksen)] 1. Ændringsforslag Der er stillet 9 ændringsforslag til lovforslaget.  

 Beskæftigelsesministeren har stillet ændringsforslag nr. 7.  

 Socialdemokratiets  

 medlemmer af udvalget har stillet ændringsforslag nr. 1, 2, 4-6, 8 og 9.  

 Socialistisk Folkepartis medlem af udvalget har stillet ændringsforslag nr.  

 3.
2. Udvalgsarbejdet Lovforslaget blev fremsat den 31. marts 2004 og var til 1.  

 behandling den 20. april 2004. Lovforslaget blev efter 1. behandling henvist  

 til behandling i Arbejdsmarkedsudvalget.
Udvalget afgav betænkning den 12.  

 maj  

 2004. Lovforslaget var til 2. behandling den 18. maj 2004, hvorefter det blev  

 henvist til fornyet behandling i Arbejdsmarkedsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Skriftlige henvendelser Udvalget har under den fornyede behandling af lovforslaget  

 modtaget 1 skriftlig henvendelse fra FOA, Storkøbenhavn.  

 Beskæftigelsesministeren har over for udvalget kommenteret den skriftlige  

 henvendelse.
Deputationer Endvidere har FOA, Storkøbenhavn, mundtligt over for udvalget  

 redegjort for sin holdning til lovforslaget.
Spørgsmål Udvalget har under den fornyede behandling af lovforslaget  

 stillet 14 spørgsmål til beskæftigelsesministeren til skriftlig besvarelse,  

 som  

 forventes besvaret inden lovforslagets 3. behandling.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 med det af beskæftigelsesministeren stillede  

 ændringsforslag.
Mindretallet vil stemme i mod de af S og SF stillede  

 ændringsforslag.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 . Mindretallet stemmer for de af S og SF stillede  

 ændringsforslag og stemmer hverken for eller imod det af  

 beskæftigelsesministeren  

 stillede ændringsforslag.
Socialdemokratiets medlemmer af udvalget finder, at regeringens  

 forslag til en reform af arbejdsmiljøloven slet og ret er et  

 besparelsesforslag, som ikke giver forbedringer af arbejdsmiljøet.
Det vil  

 være  

 de lønmodtagere, som rammes af et dårligt arbejdsmiljø, som kommer til at  

 betale regningen, og reformen vil give offentlige udgifter i form af mere  

 sygefravær, flere arbejdsskader, udstødning af arbejdsmarkedet osv., hvor det  

 er lige nøjagtigt det modsatte, det danske arbejdsmarked har brug for.
Lovforslaget er et led i en generel tendens i retning mod en  

 forværrelse af arbejdsmiljøet på de danske arbejdspladser.
Straks efter, at  

 den  

 nuværende regering kom til, fjernede regeringen den tidligere SR-regerings  

 arbejdsmiljøpakke og gik i gang med at afskedige 137 medarbejdere i  

 Arbejdstilsynet.
Regeringen er i virkeligheden slet ikke interesseret i at få  

 nedbragt antallet af arbejdsulykker og mindske sygefraværet.
Det står helt  

 klart, når man ser på indholdet af aftalen.
Der er i øvrigt heller ikke opsat  

 en målsætning om at få nedbragt de nuværende 1.000 anmeldte arbejdsulykker om  

 ugen.
Socialdemokratiet mener faktisk, at det er meget klogt af regeringen,  

 for  

 der er ingen garanti for, at reformen vil virke i den retning.
Socialdemokratiet tager navnlig afstand fra, at man kobler denne  

 reform sammen med screening og fjernelse af BST-pligten.
Hvis man omvendt  

 havde  

 lovet at sende Arbejdstilsynet ud til de omkring 120.000 arbejdspladser, som  

 for øjeblikket ikke er omfattet af BST-pligten, ville Socialdemokratiet have  

 opfattet det som et meget positivt fremskridt, f.eks. hvis man havde valgt at  

 starte med daginstitutions-, rengørings- og transportområdet.
 Under udvalgsarbejdet har en række deputationer i  

 Arbejdsmarkedsudvalget, både virksomheder og ansatte, påpeget problemer med  

 virksomheder, hvor man har et af de fire kendte alvorlige  

 arbejdsmiljøproblemer,  

 om hvilke det fortsat henstår uafklaret, om de er med i første runde her,  

 eller  

 om de får lov at henligge, indtil det engang passer ministeren at få sendt  

 Arbejdstilsynet ud.
 Socialdemokratiet mener, at man skal sætte koncentreret ind dér,  

 hvor vi har kendte arbejdsmiljøproblemer, i stedet for at skyde med  

 spredehagl.  

 Man fjerner fuldstændig den forebyggelse, som er en væsentlig del af  

 arbejdsmiljøet, og Socialdemokratiet er forundret over, at regeringen  

 ignorerer  

 sammenhængen mellem dårligt arbejdsmiljø og sygefravær m.v.
 Socialdemokratiet tvivler stærkt på, at man kan nå de opstillede  

 mål, når Arbejdstilsynet nu får pålagt en lang række nye opgaver såsom  

 screening af flere tusinde virksomheder, tilpasset tilsyn på 10.000-15.000  

 virksomheder, at forberede klagesager i forlængelse af screeninger,  

 godkendelse  

 af rådgivere, der søger om autorisation, udarbejdelse af forhåndstilsagn,  

 administration af tilbagemeldinger, rådgivning og opfølgning af, om  

 rådgivningen har virket.
Nu kommer også administrationen af en smiley-ordning og  

 kontrollen af partsaftaler, og man skal administrere en forbedret  

 godkendelsesordning for udbydere af arbejdsmiljøuddannelsen, finde ressourcer  

 til styrket overvågning, sætte måltal for reformen samt udarbejde  

 effektanalyser.
Det er selvsagt mange flere opgaver, end Arbejdstilsynet har  

 i  

 dag, uden at det får tilført flere ressourcer end under den tidligere  

 SR-regering.
Socialdemokratiet frygter, at når Arbejdstilsynet har screenet  

 de virksomheder, der i dag har BST-pligt, vil regeringen i næste omgang  

 fjerne  

 screeningen.
Socialdemokratiet kan ikke støtte lovforslaget.
 Et  

  

 andet mindretal  

  

 i  

 udvalget (KD) indstiller lovforslaget til  

  

 forkastelse  

                                                                         .  

                                                                            Min  

 Mindretallet vil stemme for de stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Til § 1 Af  

 	  

    

 et  

  

 mindretal  

  

 (S),  


  

 tiltrådt  

 af et  

  

 mindretal  

  

 (SF, EL og KD):
 1)  


  

 Nr. 9  

  

 udgår.
[BST-pligten foreslås  

 bibeholdt] 2)  

  

 I de under  

  

 nr. 10  

  

 foreslåede  

  

 § 13 a, b  

  

 og  

  

 c  

  

 udgår  

  

 § 13 a, stk. 2,  

  

 og  

  

 § 13 b.
 Den foreslåede § 13 c bliver herefter § 13 b.
[Virksomheder kan kun  

 fritages for BST-pligt, hvis de har arbejdsmiljøcertifikat] Af  

 	  

    

 et  

  

 mindretal  

  

 (SF),  

 tiltrådt af et  

  

 mindretal  

  

 (S, EL og  

 KD):
 3)  

  

 I den under  

  

 nr. 14  

  

 foreslåede  

  

 § 72 a  

  

 indsættes efter 1. pkt. som nyt  

 punktum:
»Det endelige resultat af  

 det gennemførte screeningsbesøg er en afgørelse, der forelægges virksomhedens  

 sikkerhedsorganisation, og som kan ankes af såvel virksomheden som  

 repræsentanter for medarbejderne i virksomheden.« [Resultat af  

 screeningsbesøg kan ankes] Af  

 	  

    

 et  

  

 mindretal  

  

 (S), tiltrådt  

 af et  

  

 mindretal  

  

 (SF, EL og KD):
 4)  

  

 I den under  

  

 nr. 14  

  

 foreslåede  

  

 § 72 a  

  

 indsættes efter 1. pkt. som nyt  

 punktum:
»Screeningsbesøg  

 gennemføres først på de virksomheder, som ikke er omfattet af pligten til at  

 oprette  

 bedriftssundhedstjeneste.« [Screening gennemføres  

 først hos ikke-BST-pligtige virksomheder] 5)  


  

 Nr. 18  

  

 udgår.
[Konsekvensændring] Til § 2 6)  

  

 I  

  

 stk. 1  

  

 ændres »jf. dog stk. 2-4«  

 til: »jf. dog stk. 2«.
[Konsekvensændring] Af  

 	  

    

  

 beskæftigelsesministeren,  

  

 tiltrådt af et  

  

 flertal  

  

 (V, DF, KF, RV  

 og KD):
 7)  

  

 I  

  

 stk.  

 1  

  

 ændres  

 »stk. 2-4«: »stk. 2-5«.
[Konsekvensændring] Af  

 	  

    

 et  

  

 mindretal  

  

 (S),  

 tiltrådt af et  

  

 mindretal  

  

 (SF, EL og  

 KD):
 8)  

  

 I  

  

 stk. 2  

  

 ændres »§ 13 a, stk. 1,«  

 til: »§ 13 a«.
[Konsekvensændring] 9)  


  

 Stk. 3  

  

 og  

  

 4  

  

 udgår.
[Konsekvensændring] Bemærkninger Til nr. 1 Pligten til at oprette  

 bedriftssundhedstjeneste (BST) foreslås bibeholdt.
Det foreslås dog, at  

 virksomheder,  

 som har pligt til at oprette bedriftssundhedstjeneste, men som har opnået et  

 arbejdsmiljøcertifikat, fritages for denne pligt.
Til nr. 2 Virksomheder, der har  

 pligt til at oprette bedriftssundhedstjeneste, skal kun kunne fritages for  

 denne pligt, hvis de har opnået et arbejdsmiljøcertifikat efter lov om  

 arbejdsmiljøcertifikat.
Derfor foreslås det, at § 13 a, stk. 2, i  

 lovforslaget udgår,  

 således at beskæftigelsesministeren ikke får bemyndigelse til at fastsætte  

 regler om en anden dokumentation for et godt arbejdsmiljø end et opnået  

 arbejdsmiljøcertifikat.
 Som konsekvens af ønsket  

 om bibeholdelse af den gældende § 13 og dermed bedriftssundhedstjenesten  

 foreslås det, at den foreslåede § 13 b udgår.
Til nr. 3 Formålet med ændringsforslaget er dels at øge retssikkerheden i  

 forbindelse med screeningsbesøg, dels at bidrage til, at screeningsbesøg kan  

 virke som incitament for virksomhedernes egen arbejdsmiljøindsats.
 Forslagsstillerne finder, at screeningsbesøg  

  

 kan  

  

 rumme et incitament til en  

 forstærket og/eller forbedret egenindsats, hvis virksomhedens  

 sikkerhedsorganisation eller det hertil svarende ikke formelt organiserede  

 samarbejde mellem ledelsen og medarbejderne om sikkerhedsspørgsmål på forhånd  

 ved, at den vil få kendskab til det resultat, som Arbejdstilsynet når frem  

 til  

 i forbindelse med et screeningsbesøg, og hvis dette resultat kan ankes af  

 såvel  

 virksomheden som repræsentanter for medarbejderne i virksomheden.
 Det er derimod ikke hensigtsmæssigt, at virksomheden kan  

 gennemgå et screeningsbesøg, uden at virksomheden, sikkerhedsorganisationen  

 og  

 medarbejderne får nogen form for tilbagemelding om, hvorledes Arbejdstilsynet  

 under besøget har vurderet virksomhedens arbejdsmiljø og egenindsats.
 Begrebet »resultatet af et gennemført screeningsbesøg« henviser  

 til den endelige skriftlige sammenfatning af Arbejdstilsynets vurderinger i  

 forbindelse med et gennemført screeningsbesøg, herunder eventuelt  

 gennemførelse  

 af tilpasset tilsyn, idet det forudsættes, at Arbejdstilsynet udarbejder en  

 sådan skriftlig sammenfatning efter afsluttet screeningsbesøg/tilpasset  

 tilsyn.
 Begrebet henviser således ikke til den situation, hvor  

 Arbejdstilsynet i forlængelse af et screeningsbesøg har fundet anledning til  

 at  

 træffe afgørelse om påbud over for virksomheden, herunder påbud om  

 rådgivning.  

 Her er der allerede med lovforslaget tale om en afgørelse.
Arbejdstilsynets vurderinger i forlængelse af screeningsbesøg  

 (og evt. tilpasset tilsyn) vil have umiddelbare konsekvenser for virksomheden  

 og dens medarbejdere.
Det gælder også i de tilfælde, hvor det ikke danner  

 grundlag for afgivelse af påbud:
For de virksomheder, der hidtil har været pålagt pligt  

 til BST-tilslutning, vil et resultat indebære, at virksomheden frigøres for  

 denne pligt.
Dermed mister medarbejderne muligheden for at sikre, at  

 virksomheden bruger ekstern arbejdsmiljørådgivning, og for at sikre, at en  

 sådan rådgivning i givet fald sker fra en ikkepartisk  

 bedriftssundhedstjeneste.
For alle virksomheder, inklusive de virksomheder, der  

 ikke hidtil har været pålagt pligt til brug af BST, vil resultatet af en  

 gennemført screening have betydning for, hvilken smiley virksomheden  

 tildeles,  

 herunder tildeling af det, man i mangel af bedre kan kalde en »ufarvet  

 smiley«,  

 nemlig en karakteristik som hørende til de virksomheder, der (efter  

 screeningsbesøg) ikke har så meget uorden i arbejdsmiljøet, at de er tildelt  

 en  

 gul eller en rød smiley.
For sikkerhedsrepræsentanter og andre medarbejdere  

 har  

 dette betydning, for så vidt en »ufarvet smiley« f.eks. kan stille deres  

 informationer til jobansøgere og kolleger om eventuelle efter deres vurdering  

 reelt eksisterende arbejdsmiljøproblemer i et mindre troværdigt lys.
Som det fremgår, har afgørelsen konsekvenser for både  

 virksomheden og medarbejderne.
Derfor foreslås det, at både virksomheden og  

 repræsentanter for medarbejderne kan anke et sådant resultat af et gennemført  

 screeningsbesøg.
Til nr. 4 Det er positivt, at  

 regeringen lægger op til at foretage en screening af arbejdsmiljøet på de  

 danske virksomheder inden for de næste 7 år og derefter hvert tredje år.
Dog  

 foreslås det, at screeningsbesøg først gennemføres på de virksomheder, som  

 ikke  

 er omfattet af pligten til at oprette bedriftssundhedstjeneste, og derefter  

 gennemføres på de virksomheder, der har BST-pligt.
Til nr. 5 Ændringsforslaget er en  

 konsekvens af ændringsforslag nr. 1.
Til nr. 6 Ændringerne af  

 ikrafttrædelsesreglerne er en følge af de foreslåede ændringer af  

 bestemmelserne i lovforslagets § 1.
Til nr. 7 Ændringsforslaget  

 er en konsekvens af ændringsforslag nr. 4 i udvalgets betænkning, som blev  

 vedtaget ved 2. behandling.
Til nr. 8 og 9 Ændringerne af  

 ikrafttrædelsesreglerne er en følge af de foreslåede ændringer af  

 bestemmelserne i lovforslagets § 1.
&nbsp  

 ; Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)  

  

  fmd.  

  

    

  

 Bent Bøgsted (DF)  

    

  

 Kristian Thulesen Dahl (DF)  

    

  

 Lars Barfoed (KF)  

    

  

 Charlotte Dyremose (KF)  

    

  

 Mogens Nørgård Pedersen (KD)  

    

  

 Anne‑Marie Meldgaard (S)  

    

  

 Bjarne Laustsen (S)  

  

  nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
