 I medfør af § 42, stk. 2, i lov af 15. maj 1868 om brandvæsenet i  

 København og § 40 i brandloven, jfr. lovbekendtgørelse nr. 469 af 24.  

 september 1969, fastsættes:
 § 1.  Følgende definitioner lægges til grund ved  

 anvendelse af bestemmelserne i denne bekendtgørelse:
Hoteller m.v.: Hoteller, kollegier, pensionater, kroer, klublejligheder,  

 kostskoler, plejehjem, sygehjem, hvilehjem eller institutioner og  

 virksomheder med lignende formål.
Bygninger, som indrettes med indtil 5  

 soverum eller indtil 10 sovepladser, er ikke omfattet af bekendtgørelsen.  

 Flere institutioner eller virksomheder med fælles flugtveje betragtes som en  

 virksomhed ved afgørelsen af, om bekendtgørelsen finder anvendelse.
 Soverum: Rum, der er beregnet til natophold, herunder for de i  

 institutionen eller virksomheden beskæftigede.
 § 2.  Denne bekendtgørelse finder anvendelse for  

 hoteller m.v., der er taget i brug før den 1. januar 1973.
 § 3.  Soverum uden dør til tærræn der skal være  

 forsynet med redningsåbning, der efter brandmyndighedens skøn er anvendelig  

 ved personredning.
 Stk. 2.  Kan en redningsåbning ikke nås af brandvæsenets  

 redningsstiger, skal soverummet være forsynet med dør eller redningsåbning  

 til altan, hvorfra der er flugtveje i to retninger med direkte forbindelse ad  

 trapper til terræn.
 § 4.  Soverum, hvis redningsåbning er beliggende mere  

 end 4,5 m over terræn, skal:
a. enten have flugtveje i to modstående retninger med højst 25 m afstand  

 fra soverummets adgangsdør til den nærmeste dør til trapperum, eller b. have dør eller redningsåbning til altan, hvorfra der er flugtveje i to  

 retninger med direkte forbindelse ad trapper til terræn.
 Stk. 2.  Er enkelte soverum beliggende således, at  

 kravene i stk. 1, a., ikke kan opfyldes, anses flugtvej i en retning til to  

 udgangsveje som tilstrækkelig, når afstanden fra soverummets adgangsdør til  

 den nærmeste udgang højst er 6 m.
Stk. 3.  Soverum (forrum) må ikke have direkte  

 dørforbindelse til trapperum.
Er enkelte soverum beliggende således, at  

 redningsmulighederne efter brandmyndighedens skøn er forsvarlige, kan soverum  

 (forrum) dog have direkte forbindelse til trapperum ad dør, der skal være  

 udført som mindst BD-dør 60. Andre rum end soverum kan have direkte  

 dørforbindelse til trapperum, når døren er udført som mindst BD-dør 60.
 Stk. 4.  Elevatorer medregnes ikke som flugtveje.
§ 5.  Mellem gange og soverum, forrum samt andre rum,  

 bortset fra toilet- og baderum, skal der være døre, som skal være tætte og i  

 fals tætsluttende og uden glaspartier.
Skillevægge, der adskiller gange fra  

 soverum og andre rum, skal være tætte og uden glaspartier.
Tynde og let  

 gennembrændelige døre og skillevægge kan forlanges udskiftet eller  

 brandsikret.
Stk. 2.  Trapper skal være anbragt i trapperum med  

 vægge, der svarer til mindst BD-bygningsdel 60. Mellem gange og trapperum  

 skal der være døre, der skal være udført som mindst BD-dør 30. Massive,  

 mindst 35 mm tykke trædøre eller andre døre, der yder mindst lige så stor  

 modstand mod brand, kan dog ikke forlanges udskiftet.
Dørene kan tillades  

 fastholdt i åben stilling ved hjælp af elektromagneter, som styres af  

 røgdetektorer, hvis konstruktion skal være typegodkendt af Statens  

 brandinspektion.
 Stk. 3.  Eventuel forbindelse mellem soverumsafsnit med  

 tilhørende flugtveje og restaurationslokaler, selskabslokaler, køkkenlokaler  

 og lignende lokaler skal ske gennem døre, der skal være udført som mindst  

 BD-dør 60.
 Stk. 4.  Eventuel forbindelse mellem trapperum og kælder  

 skal ske gennem døre, der skal være udført som mindst BD-dør 60.
 § 6.  Vægge, lofter og trappeundersider i flugtveje  

 skal være udført med overflader mindst svarende til beklædninger af klasse 1,  

 jfr. bygningsreglement 1972, kap. 6.1, stk. 5a.
 § 7.  Letantændelige beklædninger, herunder  

 »bløde plader« og lignende i soverum, kan forlanges udskiftet eller  

 beskyttet med beklædninger mindst svarende til klasse 2, jfr.  

 bygningsreglement 1972. kap. 6.1, stk. 5b.
 § 8.  Indvendige elevatorer, der ikke er opsat i  

 trapperum, skal være anbragt i elevatorskakt svarende til mindst  

 BS-bygningsdel 60 og skal være forsynet med døre eller lemme svarende til  

 mindst BD-dør 30.
 § 9.  Der skal installeres alarmanlæg, der kan  

 alarmere i samtlige soverum.
Stk. 2.  Alarmanlæggene skal være typegodkendt af  

 Statens brandinspektion.
Allerede installerede alarmanlæg, der er godkendt af  

 brandmyndigheden, kan dog ikke forlanges udskiftet.
 § 10.  Hvis bestemmelserne i §§ 3-9 under henvisning  

 til virksomhedens eller institutionens benyttelse eller indretning efter  

 brandmyndighedens skøn ikke yder tilstrækkelig sikkerhed for redning af  

 personer i tilfælde af brand, skal der stilles krav om yderligere  

 brandværnsforanstaltninger.
 Stk. 2.  Forslag om sådanne yderligere  

 brandværnsforanstaltninger skal af brandmyndigheden forelægges Statens  

 brandinspektion til godkendelse.
 Stk. 3.  Statens brandinspektion kan, når det i enkelte  

 tilfælde skønnes rimeligt og forsvarligt, tillade afvigelser fra  

 bestemmelserne i bekendtgørelsen, herunder eventuelt på nærmere angivne  

 vilkår.
 § 11.  For hoteller m.v. gælder tillige bekendtgørelse  

 nr. 567 af 20. december 1972 om brandværnsforanstaltninger i hoteller,  

 forsamlingslokaler, skoler, butikker og selskabshuse samt de i medfør af den  

 nævnte bekendtgørelse udfærdigelse »Driftsmæssige Forskrifter«.
 § 12.  Brandmyndigheden meddeler inden den 1. januar  

 1975 de enkelte hoteller m.v., hvilke mangler virksomheden eller  

 institutionen er behæftet med, samt angiver en tidsfrist for manglernes  

 afhjælpning.
 Stk. 2.  Mindre omfattende mangler skal afhjælpes  

 snarest muligt, og fristen fastsættes til højst 6 måneder efter, at påbud er  

 afgivet.
Stk. 3.  Mere omfattende mangler skal være afhjulpet  

 senest den 1. juni 1977. Har brandmyndigheden fastsat en frist på 6 måneder  

 eller mere til afhjælpning af manglerne, skal virksomheden eller  

 institutionen inden 3 måneder efter, at påbud efter stk. 1 er afgivet,  

 indsende en tidsplan for arbejdets udførelse til brandmyndigheden.
Planen  

 skal godkendes af brandmyndigheden.
 § 13.  Overtrædelse af § 5, stk. 2, og § 9, stk. 2,  

 straffes med bøde.
 Stk. 2.  På samme straffes den, som undlader at  

 efterkomme et påbud, som brandmyndigheden har meddelt i medfør af § 12, stk.  

 1, eller som ikke rettidigt efter § 12, stk. 3, indsender en tidsplan for  

 arbejdets udførelse.
 § 14.  Bekendtgørelsen træder i kraft den 1. juni  

 1974.
 Justitsministeriet, den 21. maj 1974.
 Natalie Lind.
 / Eefsen.
