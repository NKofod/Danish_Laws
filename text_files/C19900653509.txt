Almindelige bemærkninger 1.  Det meddeles herved, at Finansministeriet og  

 Statstjenestemændenes Centralorganisation II for Foreningen af Konsulenter i  

 Arbejdstilsynet den 29. juni 1990 har indgået medfølgende overenskomst, der  

 afløser overenskomsten af 28. juli 1987 om konsulenter ansat i Direktoratet  

 for Arbejdstilsynet.
 Ændringer i forhold til den hidtidige overenskomst er markeret med streger  

 i margenen.
 2.  Der henvises til Finansministeriets cirkulære af 22. maj 1989  

 om ministeriepuljer med tilhørende vejledning.
Bemærkninger til de enkelte bestemmelser Til § 2. Løn 3.  Med virkning fra 1. juli 1990 er lønforløbet ændret.
 Med hensyn til indplacering af de nuværende ansatte henvises til bilag 2.
 Fra samme dato bortfalder § 4 ulempetillæg og § 5 kvalifikationstillæg.
 Der ydes et efterbetalingsbeløb på 9.000 kr. til de konsulenter, der var  

 ansat 1. april 1989 og som stadig er ansat pr. 30. juni 1990.
 Til 3 ansatte, der er oprykket til højere skalatrin af FLEX-puljen 1987,  

 ydes fra 1. juli 1990 et personligt tillæg på 8.489,93 kr. årligt (oktober  

 1984 niveau). Tillægget udgør pr. 1. april 1990, 10.149,32 kr. årligt.  

 Tillægget bortfalder ved ledighed i stillingen.
Til § 3. Pension 4. Aftalen mellem Finansministeriet og Statstjenestemændenes  

 Centalorganisation II om pensionsordning vil blive optrykt i et særskilt  

 cirkulære.
Til § 10. Gruppeliv 5. Der indføres med virkning fra 1. juli 1990  

 gruppelivsforsikring.
Til § 9. Kvalifikationstillæg 6. Tillæg ydet i henhold til § 9 er betinget af, at der afsættes  

 puljemidler hertil, jf. i øvrigt § 9, stk. 2.
Til § 13. Ferie 7.  De ændrede regler om beregningsgrundlaget for den særlige  

 feriegodtgørelse har virkning fra ferieåret 1990/91 (optjeningsåret 1989).  

 For ferieåret 1989/90 er reglerne i den oprindelige overenskomst fortsat  

 gældende.
Til § 16. Afskedigelse og til § 20. Hovedaftale 8. I forbindelse med afskedigelse følges reglerne i hovedaftalen  

 mellem Finansministeriet og Statstjenestemændenes Centralorganisation II.  

 Afskedigelsesreglerne findes i aftalens § 8.
 9. Aftalen er optrykt i Finansministeriets cirkulære af 24. maj  

 1989 (LP.nr. 41/89).
 Cirkulæret har virkning fra 1. april 1989, medmindre andet er bestemt.  

 Samtidig ophæves cirkulære af 31. august 1987 (LP.nr. 90/87) om overenskomst  

 for konsulenter ansat i Direktoratet for Arbejdstilsynet.
 Eventuelle tvivlsspørgsmål forelægges Finansministeriet.
Finansministeriet, Administrations- og Personaledepartementet, den 13. juli 1990 P.M.V.
 E.B.
Oluf Emborg OVERENSKOMST FOR KONSULENTER ANSAT I DIREKTORATET FOR  

 ARBEJDSTILSYNET Overenskomstens område § 1.  Konsulenter i Direktoratet for Arbejdstilsynet  

 aflønnes i overensstemmelse med de i nærværende overenskomst indeholdte  

 regler og følger i øvrigt de i funktionærloven fastsatte regler.
Stk. 2.  Overenskomsten omfatter ikke 1. tjenestemænd 2. pensionerede tjenestemænd fra a. staten, folkeskolen, folkekirken, b. kommuner, c. statsfinansierede virksomheder, d. koncessionerede virksomheder 3. andre pensionerede, der får understøttelse eller  

 egenpension fra en pensionsordning, som det offentlige har ydet tilskud til,  

 og 4. personer, der er fyldt 70 år.
Løn § 2.  Konsulenterne aflønnes med virkning fra 1. juli  

 1990 efter de respektive stedtillægssatser i skalatrinsforløbet 24, 25, 27,  

 29, 31 og 33 efter den for perioden 1. april 1989 til 31. marts 1991 gældende  

 lønjusteringsaftale for statens tjenestemænd.
Alle skalatrin er 2-årige.
 Stk. 2.  Indplacering af de pr. 31. marts 1990 ansatte  

 sker i overensstemmelse med bilag 2.
Pension § 3.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statstjenestemændenes Centralorganisation II.
Lønberegning/-lønfradrag § 4.  Lønberegning og lønfradrag foretages i  

 overensstemmelse med de for statens tjenestemænd gældende regler, jf.  

 cirkulære af 24. maj 1985 (LP.nr. 029/85).
 § 5.  )Lønudbetaling og indbetaling af eventuelt  

 pensionsbidrag finder sted månedsvis bagud.
Lønanciennitet § 6.  Lønancienniteten regnes fra ansættelsen som  

 konsulent.
Hvor forholdene taler derfor, kan der mellem Direktoratet for  

 Arbejdstilsynet og Statstjenestemændenes Centralorganisation II træffes  

 aftale om fastsættelse af anciennitet efter andre regler.
Ulempetillæg § 7.  Konsulenter oppebærer et ulempetillæg, der ydes  

 som erstatning for godtgørelse for overarbejde, særlige ydelser mv., og som  

 udgør følgende årlige beløb: 13.528,00 kr. (1. oktober 1984-niveau).
 Tillægget reguleres tilsvarende tjenestemændenes særlige tillæg.
 Tillægget bortfalder 30. juni 1990.
Kvalifikationstillæg § 8.  Til medarbejdere med mere end 1 års anciennitet  

 ydes et kvalifikationstillæg på 70,31 kr. pr. måned (1. oktober 1984-niveau).
 Tillægget reguleres tilsvarende tjenestemændenes særlige tillæg.
 Tillægget bortfalder 30. juni 1990.
 § 9.  Der kan i overenskomstperioden aftales  

 personlige tillæg til de af overenskomsten omfattede medarbejdere, når  

 kvalifikationer og/eller særlige arbejdsområder taler herfor.
 Stk. 2.  For så vidt angår fastsættelse og forhandling  

 heraf følges de retningslinier og regler, som er aftalt mellem  

 Finansministeriet og Centralorganisationernes Fællesudvalg, jf.  

 Finansministeriets cirkulære af 22. maj 1989 om ministeriepuljer (LP.nr.  

 40/89).
Gruppelivsforsikring § 10.  Fra 1. juli 1990 indbetaler styrelsen 19,03 kr.  

 månedlig til Forenede Gruppeliv som bidrag til gruppelivsforsikringen.  

 Forsikringssummen er 50.000 kr., og beløbet udbetales til nærmeste pårørende  

 i tilfælde af den ansattes død inden udgangen af den måned, hvor den  

 pågældende fylder 67 år.
Arbejdstid § 11  Den ugentlige arbejdstid er på 38 timer (fra 1.  

 september 1990: 37 timer) ugentligt.
 Stk. 2.  Den ugentlige arbejdstid kan, hvis der mellem  

 institutionen og tillidsrepræsentanten er enighed herom, tilrettelægges  

 således, at arbejde ud over ugenormen kan opspares som fritimer til senere  

 afvikling.
 Stk. 3.  For ansatte med deltidsbeskæftigelse reduceres  

 lønnen (§ 2) og de i §§ 4, 5 og 10 nævnte tillæg i forhold til den nedsatte  

 arbejdstid.
Overarbejde § 12.  Med virkning fra 1. juli 1990 ydes der for  

 dokumenteret, beordret eller kontrollabelt overarbejde samt overarbejde, i  

 forbindelse med hvilket der skal aflægges rapport, en timebetaling på 1/1976  

 (fra 1. september 1990: 1/1924) af årslønnen med tillæg af 50 pct.
 Stk. 2.  Herudover ydes for overarbejde i tidsrummet fra  

 kl. 17 til 06 samt lørdage, søn- og helligdage natpenge mv. efter de for  

 tjenestemænd gældende satser.
Ferie § 13.  Konsulenterne er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1. den ansattes egetbidrag til ATP og 2. den ansattes bidrag til AUD.
Stk. 4.  I det beløb, der er beregnet efter stk. 3,  

 fradrages 1. den ansattes eget pensionsbidrag og 2. udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
Graviditet, barsel og adoption § 14.  Medarbejderne er omfattet af aftale af 5.  

 september 1989 mellem Finansministeriet og centralorganisationerne under  

 Centralorganisationernes Fællesudvalg om fravær fra arbejdet på grund af  

 graviditet, barsel og adoption.
Tjenestefrihed § 15.  Der kan af Direktoratet for Arbejdstilsynet  

 gives overenskomstansatte adgang til ekstraordinær tjenestefrihed uden løn,  

 hvor det ikke strider mod direktoratets interesse.
 Tjenestefrihed kan gives i indtil 1 år ad gangen, dog længst i 3 år, og  

 det er Direktoratet for Arbejdstilsynets ansvar, at der er en stilling ledig  

 til den pågældende ved tjenestefrihedens ophør.
 Stk. 2.  Der skal så vidt muligt ske ansættelse i den  

 kreds, hvor den pågældende tidligere gjorde tjeneste.
 Stk. 3.  Ansatte tillægges ret til tjenestefrihed uden  

 løn til formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Stk. 4.  Der tilkommer konsulenter frihed efter de for  

 tjenestemænd gældende regler.
Afskedigelse/opsigelsesvarsel § 16.  Konsulenter er omfattet af  

 afskedigelsesreglerne i hovedaftalen mellem Finansministeriet og  

 Statstjenestemændenes Centralorganisation II.
Befordringsgodtgørelse og time- og dagpenge § 17.  På tjenesterejser og ved udstationering ydes  

 befordringsgodtgørelse og time- og dagpenge efter de for tjenestemænd til  

 enhver tid gældende regler og satser.
Flyttegodtgørelse § 18.  Såfremt en konsulent uden at have ansøgt derom  

 forflyttes til et andet tjenestested og i denne anledning er nødsaget til at  

 foretage flytning af husstand og bohave, tilstås der ham flyttegodtgørelse  

 efter de for tjenestemænd i staten, folkeskolen og folkekirken gældende  

 regler, idet det supplerende godtgørelsesbeløb, der reguleres og evt.  

 forhøjes eller nedsættes som for tjenestemænd, pr. 1. oktober 1975 udgør  

 1.750,00 kr.
Diskretionspligt § 19.  Konsulenten skal iagttage tavshed med hensyn  

 til de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham foreskrevet  

 af hans foresatte.
Tavshedspligten ophører ikke med udtrædelse af  

 Arbejdstilsynets tjeneste.
Hovedaftale § 20.  I tilfælde af faglig strid følges de regler,  

 som er aftalt i hovedaftalen mellem Finansministeriet og  

 Statstjenestemændenes Centralorganisation II.
Ikrafttræden og opsigelse § 21.  Overenskomsten har virkning fra 1. april 1989  

 og kan af parterne opsiges skriftlig med 3 måneders varsel til en 31. marts -  

 dog tidligst 31. marts 1991.
 Stk. 2.  Fra det tidspunkt, hvor en opsigelse af en  

 overenskomst får gyldighed og indtil ny overenskomst indgås, sker aflønningen  

 på grundlag af den lønjusteringsaftale, som var gældende på overenskomstens  

 sidste gyldighedsdag.
København, den 29. juni 1990 Statstjenestemændenes Finansministeriet Centralorganisation II P.M.V.
 E.B.
Bjørn Wikkelsøe Jensen Oluf Emborg Bilag 1 PROTOKOLLAT Mellem Finansministeriet og Foreningen af Konsulenter i  

 Arbejdstilsynet er der i forbindelse med overenskomsten af 1983 indgået  

 følgende aftale:
 I medfør af Arbejdsministeriets bekendtgørelse af 15. august 1980 om  

 hviletid og fridøgn, kapitel 4, § 10, stk. 1, aftales for konsulenter i  

 arbejdstilsynet, at den daglige hvileperiode kan udskydes for den enkelte  

 medarbejder 5 gange pr. år i forbindelse med rutinemæssige undersøgelser på  

 arbejdspladser, hvor der arbejdes i holddrift eller uden for normal  

 arbejdstid, samt 20 gange pr. år i forbindelse med rejsevirksomhed.
 Såfremt der måtte blive behov for yderligere fravigelse af hviletids~ og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 18. november 1983 Foreningen af konsulenter  

 Finansministeriet i Arbejdstilsynet P.M.V.
 E.B.
Henning Rasmussen T.T.
Lind Bilag 2 Indplaceringsnøgle pr. 1. juli 1990 for konsulenter i Arbejdstilsynet.
 Indplaceringen i det nye lønforløb sker i øvrigt således, at konsulenten  

 placeres på det løntrin, der giver ham en løn, der ligger nærmest over den  

 løn (inkl. ulempetillæg og kvalifikationstillæg), han ved  

 anciennitetsoprykning ville have opnået i det hidtidige lønforløb.
