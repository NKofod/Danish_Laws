Den 24. august 1997 undertegnedes i Sana'a en overenskomst imellem Danmark  

 og Yemen om konsolidering af Yemens gæld til den danske stat.
Overenskomsten  

 er i overensstemmelse med de retningslinier for reduktion og omlægning af  

 Yemens gæld (Agreed Minute on the Consolidation of the Debt of the Republic  

 of Yemen), som der opnåedes enighed om under multilaterale forhandlinger i  

 Paris den 24. september 1996.
Den egentlige konsolidering omfatter garanterede eksportkreditter på mere  

 end 1-års løbetid ydet før 1. januar 1993. Afdrag og kontraktmæssige renter  

 som var i restance pr. 31. august 1996, eller som ville forfalde i perioden  

 1. september 1996 til 30. juni 1997 inklusive, i alt ca. 54 mio. kr.,  

 reduceres med 67%. De resterende 33% skal efter 6-års afdragsfrihed  

 tilbagebetales over 17 år.
På de udestående beløb betales en rentesats på  

 LIBOR (London Interbank Offered Rate) plus 0,5%.
Desuden forpligter Yemen sig til inden 31. juli 1997 at betale restancer  

 pr. 24. september 1996 på garanteret eksportkreditgæld, som ikke er omfattet  

 af ovenstående bestemmelser.
Restancerne forrentes med de rentesatser, som  

 fremgår af tidligere forlig imellem leverandørerne og Yemen.
Inklusive renter  

 udgør Yemens betalingsforpligtelser under denne bestemmelse ca. 72 mio. kr.
