Bekendtgørelse om ændring af  

 bekendtgørelse om formålet  

 med undervisningen i folkeskolens fag og obligatoriske emner  

 med angivelse af centrale kundskabs- og færdighedsområder § 1 I bekendtgørelse nr. 482 af 6. juni 1994 om formålet med  

 undervisningen i folkeskolens fag og obligatoriske emner med angivelse af  

 centrale kundskabs- og færdighedsområder, som ændret ved  

 bekendtgørelse nr. 702 af 7. august 1995, foretages følgende  

 ændringer:
 1. § 1 affattes således:
 »§ 1. Formålet med undervisningen i folkeskolens fag og  

 obligatoriske emner er at fremme elevernes tilegnelse af de kundskaber og  

 færdigheder, der angives i §§ 1 a - 30. Undervisningen skal  

 løbende bibringe eleverne kundskaber og færdigheder,  

 således at det tilsigtes, at eleverne ved afslutningen af bestemte  

 klassetrin har opnået nærmere angivne kundskaber og  

 færdigheder i de enkelte fag.
 Stk. 2. Undervisningen i det enkelte fag skal ligeledes  

 understøtte undervisningen i andre fag ved rettidigt at bibringe  

 eleverne de kundskaber og færdigheder, der ligger til grund for  

 tilegnelsen i andre fag.
 Stk. 3. Angivelsen af de kundskaber og færdigheder, der  

 i det enkelte fag eller obligatoriske emne forventes at være  

 opnået ved afslutningen af bestemte klassetrin, jf. stk. 1, 2.  

 pkt., og stk. 2, kan ske i læseplanen for det enkelte fag eller  

 på anden hensigtsmæssig måde.
 Stk. 4. Undervisningen skal tillige fremme elevernes alsidige  

 personlige udvikling, jf. folkeskolelovens § 1, stk. 1, gennem  

 undervisningen i de enkelte fag og emner og gennem undervisningen i  

 tværgående emner og problemstillinger, jf. folkeskolelovens  

 § 5, stk. 1.
 Stk. 5. Hensynet til undervisningens fremme af elevernes  

 alsidige personlige udvikling skal tilgodeses gennem beskrivelser i  

 læseplanerne eller på anden hensigtsmæssig  

 måde.«.
 2. Efter § 1 indsættes:
»§ 1 a.
Formålet med undervisningen i dansk er at fremme  

 elevernes oplevelse af sproget som en kilde til udvikling af personlig og  

 kulturel identitet, der bygger på æstetisk, etisk og historisk  

 forståelse.
Undervisningen skal fremme elevernes lyst til at bruge  

 sproget personligt og alsidigt i samspil med andre.
Eleverne skal styrke  

 deres bevidsthed om sproget og udvikle en åben og analytisk indstilling  

 til deres egen tids og andre perioders udtryksformer.
De skal opnå  

 udtryks- og læseglæde og øge deres indlevelse og indsigt i  

 litteratur og anden fiktion.
Undervisningen skal give eleverne adgang til det  

 nordiske sprog- og kulturfællesskab.
 Stk. 2. Undervisningen skal lede frem mod, at eleverne har  

 tilegnet sig kundskaber og færdigheder i det talte sprog, der  

 sætter dem i stand til at:
1)	tale forståeligt, klart og varieret i en form, der passer til  

 situationen, 2)	udtrykke fantasi, følelser, tanker, erfaringer og viden i en  

 sammenhængende og disponeret form, 3)	bruge kropssprog og stemme i en form, der passer til  

 situationen, 4)	bruge hjælpemidler, fx tavle og overheadprojektor, til  

 støtte for mundtlig fremstilling, 5)	lytte aktivt i samtale og være åbne og analytiske,  

 når de vurderer deres egen og andres mundtlige fremstilling, og 6)	lytte til norsk og svensk med forståelse.
 Stk. 3. Undervisningen skal endvidere lede frem mod, at  

 eleverne har tilegnet sig kundskaber og færdigheder i det skrevne  

 sprog, der sætter dem i stand til at:
1)	læse sikkert og hurtigt med forståelse og  

 indlevelse, 2)	bruge forskellige læsemåder, der er afpasset  

 læseformål, genre og medie, 3)	fastholde det væsentlige af det læste i mundtlig og  

 skriftlig form, 4)	forholde sig åbent og analytisk til tekster fra  

 forskelligartede medier, 5)	opnå og vise indsigt i forskelligartede teksters og  

 teksttypers egenart og virkemidler, 6)	forstå og bruge forskellige trykte og elektroniske kildetyper:  

 tekster, billeder og lyd, målrettet og kritisk, herunder udvælge,  

 bearbejde og sammenfatte det væsentlige i teksten i forhold til  

 læseformål, 7)	læse norske og svenske tekster med forståelse, 8)	skrive forståeligt, klart og varieret i en form, der passer  

 til situationen, 9)	udtrykke fantasi, følelser, tanker, erfaringer og viden i en  

 sammenhængende og disponeret form, 10)	styre skriveprocessen fra ide til færdig tekst, 11)	anvende og forholde sig til korrekt sprog, retstavning og  

 tegnsætning i egne og andres tekster, 12)	anvende layout så tekst og billeder understøtter  

 kommunikationen, 13)	skrive en læselig, personlig, rytmisk håndskrift med  

 passende hastighed og skrive på computer med hensigtsmæssig  

 skriveteknik, 14)	indgå i dialog om egne og andres skriftlige  

 fremstillinger, 15)	bruge informationsteknologi til at organisere, tydeliggøre  

 og præsentere information til en bestemt målgruppe, og 16)	fastholde det væsentlige fra det, de læser,  

 hører og ser.
 Stk. 4. Undervisningen skal lede frem mod, at eleverne har  

 tilegnet sig kundskaber og færdigheder i sprog, litteratur og  

 kommunikation, der sætter dem i stand til, at:
1)	gøre rede for sproget som handlemulighed og anvende det i en  

 form, der passer til situationen, 2)	tilegne sig kundskaber om sprog og sprogbrug, bl.a. bevidsthed og  

 viden om sprogformer, om sproglig stil og korrekthed samt om sprogets  

 virkemidler, funktion og opbygning, 3)	have indsigt i sprog, teksters og forskelligartede mediers  

 æstetik og gøre rede for samspillet mellem sprog, indhold, genre  

 og situation, 4)	tilegne sig kundskaber om dansk litterær og kulturel tradition  

 og udvikling, 5)	gøre rede for og vurdere etiske, æstetiske og  

 historiske aspekter i tekster og andre udtryksformer, 6)	fortolke, vurdere og perspektivere ældre og nyere dansk og  

 udenlandsk litteratur samt sagprosa og andre udtryksformer på baggrund  

 af såvel umiddelbar oplevelse som analytisk fordybelse, 7)	gøre rede for litterære genrer, fremstillingsformer,  

 fortælleteknikker og virkemidler og anvende dem i en form, der passer  

 til situationen, 8)	tilegne sig kundskaber om trykte og elektroniske medier,  

 billedkunst, film og drama, og udtryksformernes sprog og æstetik, 9)	anvende informationsteknologi til lyd- og billedforløb i  

 fiktive og ikke-fiktive udtryksformer og multimedier i en form, der passer  

 til situationen, og 10)	søge forskellig slags information og anvende den bevidst i  

 en form, der passer til situationen.
 3. § 12 affattes således:
»§ 12. Formålet med undervisningen i matematik er, at  

 eleverne bliver i stand til at forstå og anvende matematik i  

 sammenhænge, der vedrører dagligliv, samfundsliv og  

 naturforhold.
Analyse og argumentation skal indgå i arbejdet med emner  

 og problemstillinger.
Undervisningen tilrettelægges, så eleverne  

 opbygger matematisk viden og kunnen ud fra egne forudsætninger.  

 Selvstændigt og i fællesskab skal eleverne erfare, at matematik  

 både er et redskab til problemløsning og et kreativt fag.  

 Undervisningen skal give eleverne mulighed for indlevelse og fremme deres  

 fantasi og nysgerrighed.
Undervisningen skal medvirke til, at eleverne  

 oplever og erkender matematikkens rolle i en kulturel og samfundsmæssig  

 sammenhæng.
Med henblik på at kunne tage ansvar og øve  

 indflydelse i et demokratisk fællesskab, skal eleverne kunne forholde  

 sig vurderende til matematikkens anvendelse.
 Stk. 2. Undervisningen skal lede frem mod, at eleverne har  

 tilegnet sig kundskaber og færdigheder i tal og algebra, der  

 sætter dem i stand til at:
1)	anvende tal i forskellige sammenhænge, 2)	arbejde med forskellige skrivemåder for tal, 3)	udvikle og benytte regneregler, 4)	bestemme størrelser ved måling og beregning, 5)	læse og benytte variable samt arbejde med grafiske  

 fremstillinger i koordinatsystem, og 6)	vælge og bruge hensigtsmæssige metoder og  

 hjælpemidler til beregning.
 Stk. 3. Undervisningen skal lede frem mod, at eleverne har  

 tilegnet sig kundskaber og færdigheder i geometri, der sætter dem  

 i stand til at:
1)	benytte geometriske metoder og begreber til beskrivelse af ting fra  

 dagligdagen, 2)	arbejde med modeller og fremstille tegninger ud fra givne  

 betingelser, 3)	tolke, benytte og vurdere forskellige typer af tegning, 4)	undersøge og beskrive egenskaber ved plan- og rumgeometriske  

 figurer.
 Stk. 4. Undervisningen skal lede frem mod, at eleverne har  

 tilegnet sig kundskaber og færdigheder i anvendt matematik, der  

 sætter dem i stand til at:
1)	vælge hensigtsmæssig regningsart i givne  

 situationer, 2)	bruge matematik som et redskab til at beskrive eller forudsige en  

 udvikling eller en begivenhed, 3)	arbejde med grafiske fremstillinger, 4)	anvende statistik og vurdere statistiske oplysninger, 5)	forholde sig til sandsynligheder, og 6)	erkende matematikkens muligheder og begrænsninger ved  

 anvendelse af matematiske modeller.
 Stk. 5. Undervisningen skal lede frem mod, at eleverne har  

 tilegnet sig kundskaber og færdigheder i kommunikation og  

 problemløsning, der sætter dem i stand til at:
1)	erkende, formulere og løse problemer ud fra analyse af data  

 og informationer, 2)	argumentere for og give faglige begrundelser for fundne  

 løsninger, 3)	vurdere og tage stilling til sammenhængen mellem  

 problemstilling og løsning, 4)	overskue og behandle matematiske problemstillinger, der ikke er af  

 rutinemæssig art, 5)	benytte undersøgelser, systematiseringer og  

 ræsonnementer til at løse problemer og erkende generelle  

 sammenhænge, 6)	veksle mellem praksis og teori, 7)	anvende relevante faglige udtryk og kommunikere om fagets emner med  

 en passende grad af præcision, og 8)	bruge hverdagssprog i samspil med matematikkens sprog i form af tal,  

 tegning og andre fagudtryk.«.
§ 2 Stk. 1. Bekendtgørelsen træder i kraft den 17.  

 marts 2001, jf. dog stk. 2-4, med virkning fra den 1. august 2001.
 Stk. 2. § 1, stk. 3, som affattet ved § 1, nr.  

 1, har virkning for de fag, der er omtalt i §§ 2 - 11 og §§ 13 -  

 18, fra den 1. august 2002.
 Stk. 3. § 1, stk. 5, som affattet ved § 1, nr.  

 1, har virkning fra den 1. august 2002.
 Stk. 4. § 1, stk. 3, som affattet ved § 1, nr.  

 1, har virkning for de fag og emner, der er omtalt i §§ 19 - 30, fra den  

 1. august 2003.
