Betænkning afgivet af Boligudvalget den  

 7. december 1999 Betænkning over Forslag til lov om leje af erhvervslokaler  

 m.v. (erhvervslejelov) Udvalget har behandlet lovforslaget i nogle møder  

 og har herunder stillet spørgsmål til by- og boligministeren,  

 som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Lejerforeninger, Advokatfirmaet Gangsted-Rasmussen, Advokat Preben Bang Henriksen, Håndværksrådet og Liberale Erhvervs Råd.
 Der er af by- og boligministeren og et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse med de af by- og boligministeren stillede  

 ændringsforslag.
Et mindretal (Socialistisk Folkepartis medlem af  

 udvalget) indstiller lovforslaget til forkastelse ved 3. behandling,  

 men kan stemme for de af by- og boligministeren og de af mindretallet  

 stillede ændringsforslag.
Lovforslaget bryder med principper om en  

 grundlæggende beskyttelse af lejere, principper, der i årtier har  

 været gældende for både boliglejere og erhvervslejere.
Man  

 har betragtet det at bo til leje og at drive virksomhed i lejede lokaler som  

 et afgørende livsgrundlag, som andre ikke vilkårligt skulle  

 kunne gribe ind i   i stor udstrækning på samme måde, som  

 ejendomsretten betragtes.
Lovforslaget gør en række forhold, der  

 før var ufravigelige, til forhold, der kan indgås aftaler om.  

 Hvor lejeren før har været uopsigelig og kun kunne opsiges med  

 særlig grund, kan udlejeren nu   for lejeaftaler efter § 14   opsige en  

 lejer uden grund efter 8 år.
Lejeren har heller ikke en ufravigelig ret  

 til erstatning ved opsigelse eller fraflytning.
 Det er ikke længere ufravigeligt, at huslejen skal  

 ligge inden for en generel lejefastsættelse (§ 9), før »det lejedes værdi« og  

 ifølge lovforslaget »markedsværdien«.  

 Lejeren har derfor ikke længere sikkerhed for, at lejen er inden for et  

 rimeligt niveau.
Lovforslagets introduktion af markedslejen vil i mange  

 tilfælde medføre, at det reelt er umuligt at fastlægge en  

 generel leje, idet markedsværdien vil være afhængig af  

 skøn.
Skønnet vil endvidere blive vanskeliggjort af, at  

 grundlæggende lejevilkår nu også kan indgå i  

 aftaler.
Mindretallet foretrækker, at man i stedet for »markedslejen« anvender »det lejedes værdi« som  

 en generel overgrænse for huslejen.
Dette giver lejerne en bedre  

 beskyttelse.
Lovforslaget rokker alvorligt ved erhvervsbeskyttelsen,  

 hvor lejere er beskyttet, fordi deres stedlige forbliven i ejendommen er af  

 væsentlig betydning og værdi for virksomheden.
I denne  

 bedømmelse skal også indgå, hvor længe virksomheden  

 har været drevet i de lejede lokaler.
Denne stedlige afhængighed  

 har man tidligere afgjort, når lejemålet skulle ophøre.  

 Fremover skal erhvervsbeskyttelsen afgøres ved lejemålets start,  

 hvis der laves en aftale efter § 14. Det betyder, at en lejer, der under  

 lejemålet ville blive »erhvervsbeskyttet« efter den  

 gældende lov, fordi virksomheden udvikler sig og får en  

 stedlig afhængighed, nu må se, at det ikke har nogen virkning,  

 fordi det med den nye lov er ejerens status ved lejemålets  

 indgåelse, der er afgørende.
Den beskyttelse, der følger af § 7, hvorefter en  

 lejeaftale kan tilsidesættes, hvis den vil være helt eller delvis  

 urimelig eller uredelig i henhold til aftalelovens § 36, forekommer ikke at  

 være nogen reel beskyttelse.
De svar, by- og boligministeren har givet  

 til boligudvalget, tyder ikke på, at bestemmelsen vil kunne bruges, og  

 de tager slet ikke  højde for, at markedsforhold kan indebære,  

 at udlejere kan presse lejere til urimelige aftaler.
I henhold til lovens  

 bemærkninger og svar i udvalget vil § 7 kun kunne bruges i enkelte  

 tilfælde, hvor den ene part har manglet viden.
 Det sidste forekommer imidlertid at være en  

 begrundelse, der er i modstrid med, at lovens aftalefrihed bygger på,  

 at det er kyndige parter, der indgår aftaler, og at det derfor skulle  

 være forsvarligt at gøre tidligere ufravigelige  

 (præceptive) bestemmelser aftalebare (deklaratoriske).
 Mindretallet finder endvidere, at det er problematisk, at  

 udlejeren i stor udstrækning kan ændre lejemålet, uanset at  

 det ændrer brugsværdien for lejeren, at tvistigheder generelt kan  

 henvises til voldgift, der kan være ganske bekostelig for en mindre  

 lejer og dermed i realiteten ikke nogen beskyttelse, samt at lejerne kan  

 blive frataget en indsigelsesret, hvis de ikke møder til et  

 forhandlingsmøde, ejeren har fastsat.
Samlet medfører lejelovforslaget, at udlejer  

 på lejernes bekostning får øget sin råderet over  

 udlejede lokaler og bedre muligheder for indtjening og dermed også  

 stigninger i ejendomsværdierne.
I første omgang er det lejerne,  

 der betaler, med mulighed for dårlige og usikre lejevilkår og  

 øgede huslejer.
I anden omgang vil de øgede lejeudgifter blive  

 overført til priser på varer og øgede udgifter til det  

 offentlige for leje af lokaler.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3. behandling,  

 men kan stemme for de af et mindretal stillede ændringsforslag.  

 Mindretallet vil redegøre for sin stilling til de af by- og  

 boligministeren stillede ændringsforslag ved lovforslagets 2.  

 behandling.
Ændringsforslag Af	et mindretal (SF), tiltrådt af et mindretal  

 (EL):
Til § 13 1) I stk. 2, 1. pkt., udgår ordene »og tidligst 4 år efter ikrafttræden af en  

 vilkårsændring i medfør af § 14«.
Til § 14 2) Paragraffen udgår.
 Af	by- og boligministeren, tiltrådt af et flertal  

 (udvalget med undtagelse af EL):
 3) I stk. 3 indsættes efter 1. pkt. som nyt  

 punktum:
» 4) Stk. 3, 2. pkt., der bliver 3. pkt., affattes  

 således:
» Af	et mindretal (SF), tiltrådt af et mindretal  

 (EL):
Til § 15 5) Paragraffen udgår.
Til § 61 6) I stk. 2, 1, pkt., udgår ordene », bortset fra opsigelse efter § 14,«.
Til § 63 7) I stk. 4 udgår ordene », og § 14 finder anvendelse på lejeforhold, der  

 ikke er omfattet af § 62«.
Bemærkninger Til nr. 1, 5, 6 og 7 Ændringerne er en konsekvens af  

 ændringsforslag nr. 2.
Til nr. 2 § 14 åbner op for aftaler om forhold, som bør  

 være ufravigelige.
Den giver bl.a. mulighed for opsigelse uden grund  

 efter 8 år, og den giver mulighed for, at erhvervslejeren ikke  

 får erstatning ved opsigelse eller fraflytning.
Den medfører også en udvanding af  

 erhvervsbeskyttelsen, som sikrer en særlig beskyttelse til lejere, der  

 er eller bliver afhængige af lejemålets beliggenhed.
I den hidtil  

 gældende lov afgøres det ved opsigelse eller fraflytning, om en  

 lejer er erhvervsbeskyttet. § 14 forudsætter derimod, at det sker ved  

 lejeaftalens indgåelse.
Det betyder, at lejere, der under  

 lejemålet får en stedlig tilknytning, som ellers ville kunne give  

 dem erhvervsbeskyttelse, reelt ikke kan blive beskyttet, hvis de har  

 indgået en aftale efter § 14.
Til nr. 3 og 4 Det foreslås, at bestemmelsen ændres  

 således, at 1-års-fristen for sagsanlæg med påstand  

 om aftalens ugyldighed alene gælder for lejerens adgang til at få  

 prøvet spørgsmålet om, hvorvidt aftalen opfylder de  

 formelle krav, der er nævnt i stk. 3, 1. pkt.
Dette betyder, at  

 lovforslaget ikke indeholder en frist for lejerens adgang til at få  

 prøvet spørgsmålet om, hvorvidt lejemålet var  

 erhvervsbeskyttet på tidspunktet for aftalens indgåelse.
 Som følge af den foreslåede ændring  

 præciseres det, at en aftale om at anvende § 14 kun er gyldig, hvis  

 lejeforholdet ikke er omfattet af § 62. Det bemærkes, at det er  

 forholdene på tidspunktet for indgåelse af en aftale om at  

 anvende § 14, der er afgørende for, om lejeforholdet er  

 erhvervsbeskyttet.
 Lissa Mathiasen (S) nfmd.  

  Niels Bloch Jespersen (S)  

  René Skau Björnsson (S)  

  Lars Kramer Mikkelsen (S)  Sandy Brinck (S)  

 Knud Erik Hansen (SF)  Annie Lunde Hansen (CD)  

  Dorit Myltoft (RV)  Keld Albrechtsen (EL)  

  Gyda Kongsted (V)  Erling Oxdam (V)  

  Karsten Nonbo (V) Kirsten Jacobsen (FRI)  

  Pernille Sams (KF)  Jens Heimburger (KF)  

  Egil Møller (DF)  

  Flemming Kofod-Svendsen (KRF) fmd.
