 Mellem de to Kattegatruter, Mols-Linien A/S og Grenå-Hundested Linien,  

 blev der med virkning fra 1. januar 1979 indgået en aftale om pool-drift, der  

 indebar, at det samlede dækningsbidrag ved de to ruters drift skulle fordeles  

 mellem ruterne efter nærmere fastsatte regler.
 Monopoltilsynet fandt, at de to ruter bortset fra et snævert  

 fællesområde havde hver sit opland på Sjælland, og de to ruters takster og  

 indtjeningsforhold måtte således vurderes hver for sig.
 Overførslen af dækningsbidrag til Grenå-Hundested Linien kunne  

 herefter ikke indregnes i Mols-Liniens priser, idet dette ville indebære, at  

 Mols-Linien's kunder blev belastet med et dem uvedkommende bidrag til driften  

 af Grenå-Hundested Linien.
 Da Mols-Liniens regnskabsresultater korrigeret for overførslen udviste  

 en urimelig høj indtjening, meddelte Monopoltilsynet pålæg om en nedsættelse  

 af taksterne.
Monopol-ankenævnet ophævede pålægget.
Det blev herved lagt til grund,  

 at ruterne havde fælles opland på begge sider af Kattegat, idet  

 prisforskellen mellem de to ruter for brugere i det mest betydelige delområde  

 på Sjælland, Københavnsområdet, var så ubetydelig, at også Sjællandsområdet  

 måtte betragtes som fælles opland.
Der kunne herefter ikke ved fastsættelsen  

 af Mols-Linien's takster ses bort fra overførslen af dækningsbidrag til  

 Grenå-Hundested Linien, men der måtte ved vurderingen af indtjeningen lægges  

 en fælles opgørelse for de to ruter til grund.
Indtjeningen opgjort på dette  

 grundlag kunne ikke begrunde et indgreb.
År 1982, den 12. marts, blev i sagen j. nr. 3/82, Mols-Linien A/S, afsagt  

 sålydende KENDELSE:
 I skrivelse af 12. januar 1982 har højesteretssagfører Bent Jacobsen som  

 advokat for Mols-Linien A/S, Jydsk Færgefart A/S og Det Forenede Dampskibs  

 Selskab A/S klaget over en af monopoltilsynet ved skrivelse af 7. januar 1982  

 truffet afgørelse, hvorved tilsynet meddelte Mols-Linien A/S pålæg om senest  

 den 1. april 1982 at nedsætte taksterne med 6%.
Klagerne har principalt nedlagt påstand om, at monopoltilsynets pålæg af  

 7. januar 1982 ophæves.
Subsidiært har klagerne nedlagt påstand om, at  

 taksterne nedsættes med mindre end 6%.
 Monopoltilsynet har påstået afgørelsen stadfæstet.
Over for nævnet er der redegjort for sagen i indlæg af 12. januar, 9.  

 februar og 2. marts 1982 fra klagerne og i indlæg af 29. januar og 19.  

 februar 1982 fra monopoltilsynet.
Parterne er gjort bekendt med hinandens  

 indlæg.
 Sagen har været behandlet på nævnets møder den 5. og 11. marts 1982. På  

 det første møde var parterne repræsenteret og udtalte sig.
 Den påklagede afgørelse er indeholdt i sålydende skrivelse af 7. januar  

 1982 fra monopoltilsynet til Mols-Linien A/S:
»På baggrund af den forringelse af kapacitetsudnyttelsen og den  

 formindskelse af indtjeningen på færgeruterne mellem Jylland og Sjælland, der  

 er en følge af stigningerne i oliepriser m.v. siden 1973, indgik selskabet og  

 Jydsk Færgefart A/S i november 1978 en aftale om pool-drift af deres ruter  

 Ebeltoft-Sjællands Odde henholdsvis Grenå-Hundested med virkning fra 1.  

 januar 1979. Efter aftalen, der er anmeldt i henhold til monopollovens § 6,  

 stk. 1, og indført i monopoltilsynets register under nr. 2830, tog den  

 sidstnævnte rute den ene af sine to færger ud af drift, og det af de to ruter  

 opnåede samlede dækningsbidrag deles herefter mellem ruterne efter nærmere  

 fastlagte regler.
Herved sker der fra selskabet til Jydsk Færgefart  

 overførsel af beløb, som i 1979 har udgjort ca. 13 mill. kr., i 1980 ca. 7  

 mill. kr. og i 1981 forventelig ca. 10 mill. kr.
Det sidstnævnte beløb svarer  

 rundt regnet til 6% af selskabets befordringsindtægter i 1981.
Ved vurderingen af, om den ved aftalen udvidede konkurrencebegrænsning -  

 de to selskaber er tidligere hver for sig anmeldt i henhold til monopollovens  

 § 6, stk. 2 - medfører eller må antages at medføre urimelige virkninger som  

 omtalt i monopollovens § 11, stk. 1, har et særligt spørgsmål været, hvorvidt  

 den nævnte overførsel af dækningsbidrag fra selskabet til Jydsk Færgefart  

 medfører eller vil kunne medføre urimelige priser.
Til dette spørgsmål har  

 monopolrådet hidtil undladt at tage stilling, dels under hensyn til de indtil  

 januar 1981 uafklarede økonomiske forhold omkring Jydsk Færgefart og dets  

 daværende moderselskab, A/S Det Dansk-Franske Dampskibsselskab under konkurs,  

 dels på baggrund af tidligere bestående usikkerhed med hensyn til, om de af  

 aftalen omfattede ruter måtte antages at have fælles opland ikke blot i  

 Jylland, men også på Sjælland, således at de ville kunne betragtes som en  

 rute.
I januar 1981 har selskabets moderselskab, A/S Det Forenede Dampskibs  

 Selskab (DFDS), overtaget aktiemajoriteten i Jydsk Færgefart, og materiale  

 forelagt af selskabet har ligesom en af tilsynet foretaget undersøgelse vist,  

 at ruterne Ebeltoft-Sjællands Odde og Grenå-Hundested har hver sit opland på  

 Sjælland bortset fra et snævert fælles område.
På dette grundlag har  

 monopolrådet i sit møde den 7. oktober 1981 fundet, at de to ruter ved  

 vurderingen af takster og indtjeningsforhold skal betragtes hver for sig.  

 Endvidere har rådet fundet, at det ifølge pool-aftalen fra selskabet til  

 Jydsk Færgefart overførte beløb ikke kan anerkendes som en nødvendig  

 omkostning, der kan indregnes i selskabets takster, jfr. monopollovens § 12,  

 stk. 4, samt at selskabets indtjening, når det overførte dækningsbidrag  

 henføres til nettoresultatet, ligger over, hvad rådet i andre tilfælde har  

 tilladt over for registrerede virksomheder.
Under hensyn til, at selskabets  

 takster således må anses for at være urimelige, jfr. monopollovens § 11, stk.  

 1, vedtog rådet, at taksterne burde nedsættes med 6%, medmindre der fra  

 selskabets side måtte fremkomme væsentlige nye oplysninger.
Tilsynet har gjort selskabet bekendt med denne afgørelse under en  

 forhandling i henhold til monopollovens § 11, stk. 1, hvorved tilsynet  

 påpegede, at der ikke ved afgørelsen tiltænktes indgreb imod  

 aftalebestemmelserne om deling af dækningsbidrag, men alene, at det overførte  

 dækningsbidrag ikke måtte indregnes i selskabets takster.
Endvidere har  

 selskabet fået tilstillet grundlaget for afgørelsen.
Herefter har højesteretssagfører Bent Jacobsen for selskabet samt for  

 Jydsk Færgefart og DFDS ved skrivelse af 24. november 1981 med bilag givet en  

 redegørelse for selskabernes synspunkter, herunder, at selskaberne ikke kan  

 gå med til en takstnedsættelse som krævet af tilsynet.
Samtidig har  

 højesteretssagføreren meddelt, at et eventuelt af tilsynet udstedt pålæg  

 omgående vil blive indbragt for monopol-ankenævnet, og henstillet, at fristen  

 for efterkommelse af pålægget ansættes således, at ankenævnets kendelse  

 skønsmæssigt kan forventes at foreligge forinden.
Sagen er den 6. januar 1982 på ny blevet behandlet af monopolrådet, der  

 fandt, at det af højesteretssagfører Bent Jacobsen forelagte ikke indeholder  

 sådanne væsentlige nye oplysninger, som kan give grundlag for at frafalde  

 eller lempe det i mødet den 7. oktober 1981 vedtagne krav om  

 takstnedsættelse.
Derimod har rådet fundet at kunne imødekomme selskabets  

 ønske med hensyn til ikrafttrædelsesdatoen.
 Under hensyn til det anførte samt til, at man ikke ved forhandling har  

 kunnet opnå selskabets tilslutning til nedsættelsen, skal man herved i medfør  

 af monopollovens § 12, stk. 2, pålægge selskabet senest den 1. april 1982 at  

 nedsætte sine takster med 6%.
Ved denne afgørelse har rådet lagt vægt på, at ruterne Ebeltoft-Sjællands Odde og Grenå-Hundested bortset fra et  

 snævert fælles område har hver sit opland på Sjælland, hvorved der er tale om  

 to forskellige ruter, som ved vurderingen af deres takster og  

 indtjeningsforhold skal betragtes hver for sig, at det fra selskabet til Jydsk Færgefart overførte dækningsbidrag ikke er  

 en sådan udgift, hvis afholdelse er påkrævet, for at selskabet kan præstere  

 sine transportydelser, og således ikke er en nødvendig omkostning, jfr.  

 monopollovens § 12, stk. 4, at det overførte dækningsbidrag, der i 1981 svarede til ca. 6% af  

 selskabets befordringsindtægter, derfor ikke efter denne bestemmelse kan  

 indregnes i selskabets takster, at indregningen af det overførte dækningsbidrag i selskabets takster  

 herudover for så vidt angår erhvervskunder i trafik til og fra visse dele af  

 Sjælland indebærer en urimelig ulighed i vilkårene for erhvervsudøvelsen,  

 jfr. monopollovens § 11, stk. 1, idet de pågældende kunder belastes med et  

 dem uvedkommende bidrag til fordel for Jydsk Færgefarts kunder, samt at selskabets forventede nettoresultat inklusive overført dækningsbidrag i  

 1981 ligger over, hvad tilsynet i andre tilfælde har tilladt over for  

 registrerede virksomheder, hvorfor selskabets takster må anses for at være  

 urimelige, jfr. monopollovens § 11, stk. 1.
 Det skal på ny fremhæves, at der ikke ved afgørelsen er sket indgreb i  

 pool-aftalens bestemmelser om deling af dækningsbidrag mellem de i aftalen  

 deltagende færgeruter, men alene imod indregningen af det pågældende beløb i  

 selskabets takster.
 Man forventer at modtage selskabets bekræftelse af, at pålægget er  

 efterkommet, samt de nye taksttabeller i 3 eksemplarer.
Højesteretssagfører Bent Jacobsen er samtidig underrettet om  

 foranstående.« Om sagens baggrund er det oplyst, at Jydsk Færgefart A/S (JF) driver ruten  

 Grenå-Hundested (GHL). Hovedaktionæren i JF var Det Dansk-Franske  

 Dampskibsselskab.
Dette selskab gik imidlertid konkurs i efteråret 1979, og i  

 slutningen af januar 1981 overtog Det Forenede Dampskibs Selskab (DFDS)  

 aktiemajoriteten i JF.
Mols-Linien (ML) blev stiftet i 1966 af DFDS, som råder over godt 2/3 af  

 aktiekapitalen.
Selskabet driver ruten Ebeltoft-Sjællands Odde.
Som følge af stigningen i oliepriserne siden 1973 er biltrafikken på  

 Kattegatruterne faldet, og kapacitetsudnyttelsen på ruterne er blevet  

 forringet.
Til imødegåelse af overkapaciteten indgik ML og JF med virkning  

 fra 1. januar 1979 en aftale om pool-drift af ruterne ML og GHL, der indtil  

 da var blevet betjent af to færger på hver rute.
Efter aftalen tog GHL den  

 ene af sine to færger ud af drift, og ruternes dækningsbidrag, således som  

 disse nærmere er defineret i aftalen, deles i et bestemt forhold, hvorved der  

 sker overførsel af beløb fra ML til GHL.
 De to selskaber var allerede ved aftalens indgåelse anmeldt hver for sig  

 efter krav fra monopoltilsynet i henhold til monopollovens § 6, stk. 2.  

 Pool-aftalen blev af selskaberne anmeldt i medfør af monopollovens § 6, stk.  

 1.
 Klagerne har til støtte for deres påstande bl.a. anført, at siden  

 pool-aftalen blev indgået den 1. januar 1979 har monopoltilsynet 3 gange  

 behandlet ML's takster.
I de regnskaber, der har været forelagt tilsynet, har overførslen til GHL  

 været medtaget som en udgift, der er taget i betragtning ved fastsættelse af  

 ML's takster.
Monopoltilsynet har ved takstfastsættelserne undladt at tage  

 direkte stilling til pool-aftalen, idet tilsynet har forbeholdt sig senere at  

 vende tilbage til spørgsmålet.
 Efter at ML og GHL i januar 1981 har fået samme hovedaktionær, har  

 monopoltilsynet ment, at der forelå en ny situation, idet tilsynet har givet  

 udtryk for, at det måtte være i DFDS's interesse at standse GHL og  

 koncentrere transporten på ML.
DFDS har på intet tidspunkt næret noget ønske om at nedlægge GHL.
Både af  

 hensyn til den bedst mulige betjening af publikum og af hensyn til  

 beskæftigelsen på færgerne og i de to færgehavne Grenå og Hundested ønsker  

 DFDS at opretholde begge ruterne.
En konsekvens af monopoltilsynets pålæg vil imidlertid uundgåeligt blive  

 nedlægning af GHL.
Hvis ML's takster nedsættes med 6%, vil GHL af  

 konkurrencemæssige grunde være nødt til at følge takstnedsættelsen.
Dette vil  

 umiddelbart medføre et driftsunderskud på 1,3 mill. kr. i GHL, men da ML som  

 følge af prisnedsættelsen bliver tvunget til at ophæve pool-aftalen, bliver  

 underskuddet for GHL 8,2 mill. kr.
Det er klart, at dette i løbet af kort tid  

 vil medføre likvidation eller konkurs for GHL.
Det er i pool-aftalen fastsat,  

 at aftalen kan ophæves, såfremt monopoltilsynet ikke kan acceptere de  

 økonomiske virkninger af aftalen.
Det er i monopoltilsynets afgørelse anført, at »der er tale om to  

 forskellige ruter, som ved vurderingen af deres takster og indtjeningsforhold  

 skal betragtes hver for sig«.
Som følge af denne betragtning har  

 monopoltilsynet ikke kunnet anerkende, at underskud på en færgerute kan  

 fradrages i den anden rutes overskud.
Udligningen af dækningsbidrag mellem ML  

 og GHL er at ligestille med det forhold, at underskud og overskud udlignes,  

 og monopoltilsynet har derfor ikke kunnet anerkende, at pool-aftalens  

 økonomiske konsekvenser tages i betragtning ved takstfastsættelsen for ML.
Hvis de to Kattegatruter har fælles opland, må situationen bedømmes på  

 samme måde som hvis et selskab drev to ruter.
I dette tilfælde ville der ikke  

 være tvivl om, at selskabets samlede resultat ville bestå af overskud og  

 underskud på de enkelte ruter.
 Det er klart, at de to ruter har fælles opland i Jylland, idet afstanden  

 mellem færgehavnene i Grenå og Ebeltoft er ganske ubetydelig.
Mellem færgehavnene på Sjællands Odde og i Hundested er luftlinieafstanden  

 ikke meget større end mellem Ebeltoft og Grenå, men de geografiske forhold er  

 anderledes, idet Isefjorden danner en barriere, selv om der findes en  

 færgeforbindelse mellem Hundested og Rørvig.
Hertil kommer, at overfartstiden  

 med ML er 90 minutter, mens GHL bruger 160 minutter.
Da der også er flere  

 afgange på ML, betyder det, at ML trækker kunder fra GHL's naturlige opland.
--------------------------------------------------------------------- --------------------------------------------------------------------- Oversigten, der er udarbejdet af monopoltilsynet, viser merprisen for  

 benyttelse af GHL i stedet for ML.
Forskellen i de 2 kolonner skyldes, at  

 Landsforeningen Danske Vognmænds (LDV) takster bygger på vejlængdeinterval på  

 50 km, mens ML bygger på proportionalitet mellem antal km og kørselstakst.
Som det ses af oversigten er København fælles opland for de to færgeruter.  

 En prisforskel på 1% er så ubetydelig, at den ikke har afgørende indflydelse  

 på valg af færge.
Bortset fra små områder på Vestsjælland har de to  

 færgeruter fælles opland også på Sjælland.
Da færgeruterne i det hele har  

 fælles opland, kan den ene rutes underskud fratrækkes i den anden rutes  

 overskud, og monopoltilsynet kan således ikke bortse fra overførslen fra ML  

 til GHL.
Overførslen mellem ML og GHL kan enten betragtes som ML's betaling for en  

 trafikforøgelse eller som et tilskud til GHL.
Betragtes overførslen som  

 betaling for trafik kan beløbet fradrages som en udgift, hvorimod et tilskud  

 til GHL ikke kan fradrages.
Da pool-aftalen blev indgået 1. januar 1979 halveredes antallet af afgange  

 på GHL.
Dette betød en forøgelse af trafikmængden på ML.
Oversigten nedenfor  

 viser udviklingen i trafikmængde på ML, beregnet som ML's andel i den totale  

 overførsel mellem Østdanmark og Vestdanmark.
For årene 1979, 1980 og 1981 viser oversigten dels med hvor mange stykker  

 dels med hvilke beløb omsætningen er forøget i forhold til 1978, og det er  

 for hvert af årene anført, hvilket udligningsbidrag der er overført til GHL.  

 Omsætningsforøgelsen svarer praktisk set til en forøgelse af  

 nettoindtjeningen, og det vil ses, at udligningsbidraget for hvert år er  

 klart lavere end indtjeningsforøgelsen.
Pool-aftalen har således medført en  

 større indtjening for ML end det, der afgives gennem overførslerne.
Der  

 foreligger således betaling for overført omsætning, og aftalen har vist sig  

 at være en vellykket disposition.
Ifølge monopollovens § 12 skal virksomheder have dækning for nødvendige  

 omkostninger.
Det kræves ikke nødvendigvis, at omkostningerne viser sig at  

 være overskudsgivende, alle forretningsmæssigt begrundede omkostninger må  

 dækkes.
I det foreliggende tilfælde viste aftalen sig at medføre en  

 merindtjening for ML, og udgiften til pool-aftalen er derfor klart omfattet  

 af monopollovens § 12.
Det er af monopoltilsynet anført, at pool-aftalen medfører urimelig  

 ulighed i vilkårene for erhvervsudøvelsen, idet den del af ML's kunder, der  

 bor på Vestsjælland, kommer til at betale et tilskud til GHL.
Denne  

 betragtning er ikke rigtig.
ML har tjent på pool-aftalen, og aftalen har  

 derfor medført lavere takster for alle kunder.
OVERFØRT TOTALT ØST-VEST --------------------------------------------------------------------- --------------------------------------------------------------------- Da monopoltilsynet traf sin afgørelse den 7. januar 1982, forelå  

 selskabets regnskab for 1981 endnu ikke, og tilsynet måtte derfor bygge sin  

 afgørelse på budgettet for 1981. Afgørelsen blev truffet på baggrund af  

 følgende beregning af takstnedsættelsens virkning på ML's indtjening:
--------------------------------------------------------------------- --------------------------------------------------------------------- Som det fremgår af oversigten ville takstnedsættelsen - som den er  

 beregnet af selskabets revisor - hvis den havde haft virkning i 1981 have  

 reduceret forrentningen af egenkapitalen fra 31,7% til 21,3%. Herefter traf  

 tilsynet beslutning om en nedsættelse af taksterne med 6%, og tilsynet har  

 således kunnet acceptere en forrentning af egenkapitalen på 21,3%.
 Regnskabet for 1981 foreligger nu, og på baggrund af det realiserede  

 regnskab har selskabets revisor beregnet, hvordan regnskabet for 1981 ville  

 være med en takstnedsættelse på 6%.
--------------------------------------------------------------------- ------------------------------------------------------------------- Tallene i kolonnen »regnskab 1981 med takstnedsættelse« skal  

 korrigeres for en mindre fejl, idet nedsættelsen på 6% også er beregnet på  

 forpagtningsafgiften for kioskerne.
 De korrigerede tal er:
 Som det fremgår af regnskabet blev den budgetterede forrentning af  

 egenkapitalen på 31,7% ikke realiseret, idet forrentningen blev 25,5%.
Hvis nedsættelsen havde været gældende i 1981, ville forrentningen af  

 egenkapitalen kun have været på 14,6% altså langt under de 21,3% som  

 monopoltilsynet selv lagde til grund ved afgørelsen.
Da det realiserede  

 regnskab er dårligere end budgettet, er der intet grundlag for en  

 takstnedsættelse.
 Såfremt man finder, at der bør ske en nedsættelse af taksterne, må  

 nedsættelsen være langt mere beskeden end 6%. En nedsættelse af taksterne på  

 2,3% vil medføre det af monopoltilsynet tilsigtede resultat.
Monopoltilsynet har til støtte for sin påstand bl.a. anført, at tilsynet  

 ikke ved afgørelsen har grebet ind i pool-aftalen.
Tilsynet har alene  

 fastslået, at det overførte dækningsbidrag ikke kan medtages ved fastsættelse  

 af ML's takster.
 Det er monopoltilsynets mangeårige praksis, at prisen for et produkt  

 bedømmes alene på grundlag af de for den pågældende produktion nødvendige  

 omkostninger, og for så vidt angår færgetaksterne har dette princip været  

 benyttet ved bedømmelsen af taksterne for Sydfyenske Dampskibsselskabs ruter  

 Spodsbjerg-Tårs og Lohals-Korsør.
 Dette har ML været bekendt med siden optagelsen af forhandlingerne om  

 poolaftalen mellem ML og GHL.
Monopoltilsynet vil ikke bestride, at de to færgeruter har fælles opland i  

 Jylland.
Anderledes forholder det sig på Sjælland, hvor de 2 ruter bortset  

 fra et mindre fælles område har hvert sit opland.
Dette bekræftes af en  

 undersøgelse som DFDS har foretaget.
Heri udtales det bl.a., at GHL har et  

 stærkt befæstet primærområde i Nordsjælland, og de nordlige samt nordøstlige  

 Københavnske kommuner til og med Gentofte.
 GHL's fællesområde bl.a. til ML er geografisk set meget begrænset på  

 Sjællandssiden.
 ML appellerer tilsvarende markant til det vestlige og sydlige  

 Storkøbenhavn, og København, samt Sydsjælland og Vestsjælland.
Det fremgår af den af monopoltilsynet udarbejdede oversigt, at der uden  

 for ruternes fælles område, hvor prisforskellen er ubetydelig, er en tydelig  

 fortrinsstilling for den enkelte rute i forhold til den anden, og at denne  

 fortrinsstilling bliver desto mere udtalt, jo større afstanden fra den  

 pågældende plads til fællesområdet er.
Denne tendens vil altid være til  

 stede, når prisen for transport vokser med afstanden, hvadenten dette sker  

 proportionalt som i ML's eksempel eller trinvis som i LDV's takstsystem.
Monopoltilsynet finder, at ML's takster indeholder beløb, der er selve  

 driften af ML uvedkommende.
Ifølge monopollovens § 12 skal en virksomhed have  

 dækning for nødvendige omkostninger, men overførslen til GHL er et tilskud  

 til drift af denne rute og ikke en udgift, der er nødvendig for driften af  

 ML.
Ved oversigten, over udviklingen i trafikmængde på ML har klagerne søgt at  

 vise, at overførslerne til GHL er betaling for en forøget trafikmængde på ML.  

 Oversigten indeholder imidlertid ikke dokumentation for pool-aftalens  

 virkninger.
Det billede, opgørelsen tegner, er tillige uklart af den grund,  

 at der i perioden er foretaget takstforhøjelser, som selvsagt øver  

 indflydelse på omsætningen.
 Til belysning af spørgsmålet om, hvorvidt og i hvilket omfang der med  

 poolaftalen er tilført ML trafik, har monopoltilsynet på basis af officiel  

 statistik udarbejdet følgende tabel:
Udviklingen 1978-80 i benyttelsen af diverse færgeruter A.
Udviklingen 1978-80 i antallet af overførsler på diverse færgeruter --------------------------------------------------------------------- --------------------------------------------------------------------- B.
Indeks for udviklingen 1978-80 i antallet af overførsler på diverse  

 færgeruter --------------------------------------------------------------------- --------------------------------------------------------------------- Af tabellens afdeling A, der indeholder absolutte tal, fremgår, at der fra  

 1978 til 1980 skete et betydeligt fald i antallet af overførsler på de  

 omhandlede ruter.
Udviklingen kommer klart til udtryk i tabellens afdeling B, der i form af  

 indeks gengiver de i afdeling A indeholdte tal.
Det vil ses, at tilbagegangen  

 i antallet af overførte lastbiler har været større for ML end for samtlige  

 ruter under et.
For lastbilerne, der vejer tungt til i omsætningsmæssig  

 henseende, har tilbagegangen fra 1978 til 1980 således været 12,4% for ML mod  

 6,9% for samtlige ruter under et.
ML har endvidere ikke været i stand til at opsuge faldet af personbiler på  

 GHL.
De to ruter havde i 1978 tilsammen 23,7% af overførslerne, i 1979 21,8%  

 og i 1980 22,9%.
Da ML ikke har overtaget trafik fra GHL, er overførslerne til GHL ikke  

 betaling for en øget trafikmængde.
Overførslerne til GHL er uden sammenhæng  

 med ML's indtjening og er derfor ikke en nødvendig udgift som virksomheden  

 skal have dækket, jfr. monopollovens § 12, stk. 4.
Virkningen af, at overførelsen af dækningsbidrag indkalkuleres i ML's  

 takster, er den, at ML's kunder belastes med en særlig afgift, som de ikke  

 kan undgå ved at skifte rute, medens GHL's kunder får et tilskud som bidrag  

 til dækning af omkostningerne ved den for dem udførte transport.
I det  

 omfang, det drejer sig om erhvervskunder, kan det siges, at der foreligger en  

 urimelig ulighed i vilkårene for erhvervsudøvelsen, jfr. monopollovens § 11,  

 stk. 1, når de kunder, der benytter ML i forbindelse med transporter fra og  

 til en vis del af Sjælland, må betale en afgift uden at have reel mulighed  

 for at udnytte det tilskud, som er afgiftens modstykke.
Indregningen af det overførte dækningsbidrag i ML's takster medfører  

 således urimelige priser, jfr. monopollovens § 11, stk. 1, hvorfor det  

 overførte dækningsbidrag ved vurderingen af ML's takster skal udskilles af  

 omkostningerne.
Som det fremgår af oversigten over regnskab 1981, havde  

 monopoltilsynet skønnet, at en nedsættelse af taksterne med 6% ville have  

 givet selskabet en forrentning af egenkapitalen på ca. 18% i 1981.
Ved direktoratets skøn over virkningen af en takstnedsættelse på 6% var  

 regnet med den forenklede forudsætning, at resultat II og egenkapitalen ville  

 blive reduceret med samme beløb som befordringsindtægterne.
Der toges således  

 ikke hensyn til, at nedsættelsen vil øve indflydelse på henlæggelsen til  

 investeringsfond og overførselen af dækningsbidrag.
 ML's revisorer har ved en korrektion af tallene beregnet, at ML's  

 forrentning af egenkapitalen efter en takstnedsættelse på 6% ville have været  

 21,3% i 1981.
Ifølge regnskabet for 1981 har ML opnået en forrentning af egenkapitalen  

 på 25,5%, hvilket ligger over, hvad monopoltilsynet normalt tillader for  

 registrerede virksomheder.
Tilsynet har derfor haft grundlag for at kræve  

 taksterne på ML nedsat.
 Til det således foreliggende skal nævnet udtale:
Der er mellem parterne enighed om, at de to færgeruter ML og GHL har  

 fælles opland i Jylland.
De i sagen fremlagte beregninger viser, at for  

 brugere i Københavnsområdet er prisforskellen mellem de to ruter så  

 ubetydelig, at København må betragtes som fælles opland for ruterne.
Da  

 København trods sin begrænsede geografiske udstrækning er langt det  

 betydeligste delområde på Sjælland, må ruternes opland på Sjælland i  

 væsentlig grad betragtes som fælles.
 Da ruterne således i det store og hele har fælles opland, kan man ved  

 fastsættelse af taksterne for ML ikke se bort fra den overførsel af  

 dækningsbidrag som GHL i henhold til pool-aftalen er berettiget til og hvis  

 formål ubestridt har været en påkrævet begrænsning af den samlede kapacitet  

 på ruterne og en rationalisering af driften.
 ML's regnskab for 1981 viser, at forrentningen af egenkapitalen før  

 overførsel til GHL var 25,5%. Efter overførsel af dækningsbidraget er  

 forrentningen af egenkapitalen 12,8%. Da en fællesopgørelse af rentabiliteten  

 for de to ruter efter det anførte må lægges til grund for bedømmelsen af,  

 hvorvidt der bør foretages et indgreb efter monopollovens § 12, stk. 2, jfr.  

 stk. 4, finder nævnet herefter ikke grundlag for indgreb.
 Som følge af det anførte vil klagernes principale påstand være at tage til  

 følge.
 Herefter bestemmes:
 Monopoltilsynets afgørelse af 7. januar 1982 ophæves.
