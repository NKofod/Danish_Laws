 I medfør af § 1 i lov nr. 834 af 18. december 1991 om frø, kartofler og  

 planter, § 25 i lov om plantenyheder, jf. lovbekendtgørelse nr. 51 af 5.  

 februar 1996, og tekstanmærkning nr. 59 ad § 24 på Finansloven for finansåret  

 1997 samt efter bemyndigelse, fastsættes:
 § 1.  Til dækning af omkostningerne ved  

 sortslisteoptagelse, jf. bekendtgørelse om en sortsliste over  

 landbrugsplanter og bekendtgørelse om afprøvning og optagelse af sorter af  

 kulturplanter på sortsliste, og ved plantenyhedsbeskyttelse, jf. lov om  

 plantenyheder, betaler anmelderen gebyrer og afgifter til Statens  

 Planteavlsforsøg, Afdeling for Sortsafprøvning, i henhold til bilag 1 og 2.
 Stk. 2.  Anmeldes en sort såvel til sortslisteoptagelse  

 som til plantenyhedsbeskyttelse, benyttes SES-afprøvningen til begge formål.  

 Beslutter afprøvningsmyndigheden i særlige tilfælde at begrænse afprøvningens  

 omfang væsentligt, reduceres afprøvningsgebyret tilsvarende.
 Stk. 3.  Gebyrer og afgifter tillægges merværdiafgift.
 § 2.  Gebyrer og afgifter forfalder ved påkrav, og  

 betaling skal ske senest 30 dage efter fakturaens dato.
Stk. 2.  Betales forfaldne gebyrer og afgifter ikke  

 rettidigt, betales der rente af beløbet fra forfaldsdag.
Renten fastsættes  

 til 1,3 pct. månedligt for hver påbegyndt måned fra forfaldsdagen at regne.
 Stk. 3.  Gebyrer og afgifter er tillagt udpantningsret.
 § 3.  Dækker gebyrer og afgifter ikke de faktiske  

 udgifter til administration og sortsafprøvning, kan det manglende beløb  

 indregnes ved fastsættelsen af gebyrer og afgifter for efterfølgende  

 finansår.
 Stk. 2.  Overstiger gebyrer og afgifter de faktiske  

 udgifter, kan det overskydende beløb tilsvarende indregnes ved fastsættelsen  

 af gebyrer og afgifter for efterfølgende finansår.
 § 4.  Bekendtgørelsen træder i kraft den 22. februar  

 1997.
 Stk. 2.  Samtidig ophæves bekendtgørelse nr. 629 af 28.  

 juni 1996 om betaling for sortslisteoptagelse og plantenyhedsbeskyttelse m.m.
Plantedirektoratet, den 13. februar 1997 Mogens Nagel Larsen / Henrik Wanscher Bilag 1 For afprøvning i udlandet af andre arter end majs og kartoffel betales den  

 anførte afgift.
Dækker afgiften ikke udgifterne til afprøvningen, betales  

 restbeløbet efter regning.
Bilag 2 For afprøvning i udlandet af andre arter end majs og kartoffel betales den  

 anførte afgift.
Dækker afgiften ikke udgifterne til afprøvningen, betales  

 restbeløbet efter regning.
