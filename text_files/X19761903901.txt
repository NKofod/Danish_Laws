 Overførsel af underskud på 47.935,- kr. fra 1975 blev betragtet som  

 specielt skatteteknisk fradrag, hvorfor man som udgangspunkt for beregningen  

 af friplads i børnehaven tog de 42.200,- kr., som var anført som overskud for  

 1976.
 MEDDELELSE OM AFGØRELSEN:
 Klage over, at social- og sundhedsforvaltningen ikke har imødekommet en  

 ansøgning om hel eller delvis friplads pr. 1. april 1976 til et barn, der går  

 i børnehave.
 Kommunens afslag var givet på grund af ægteparrets samlede økonomiske  

 forhold.
Den skattepligtige indkomst i 1975 udgjorde -47.935 kr.
I 1976 har  

 klagerens revisor anmodet kommunen om, at forskudsopgørelsen for 1976 ændres.  

 For hustruens vedkommende til 0 kr. og for mandens vedkommende til 93 kr.
Af  

 det opstillede regnskab fremgår, at der er et overskud på 42.000 kr.
Et  

 underskud på 47.935 kr. er overført fra 1975, hvilket har bevirket, at den  

 skattepligtige indkomst er oplyst til 0 kr.
Af regnskabet fremgår endvidere,  

 at den skattepligtige formue er ca. 450.000 kr.
 Klageren har udover det barn, der søges friplads til, yderligere et barn  

 under 18 år.
 Ankenævnet udtalte:
Overførsel af underskud fra det foregående år må formentlig betragtes som  

 et specielt skatteteknisk fradrag.
Det vil derfor være rimeligt, hvis man,  

 som udgangspunkt for beregningen af friplads, tager det beløb, som revisoren  

 har anført som overskud på 42.200 kr.
Da familien har endnu et barn under 18  

 år, bevirker det, at familien vil kunne få bevilget 3/5 friplads.
