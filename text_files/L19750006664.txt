 Danmark har den 18. december 1970 uden ratifikationsforbehold undertegnet  

 den i Bruxelles den 29. november 1969 undertegnede internationale konvention  

 om indgriben på det åbne hav i tilfælde af olieforureningsulykker.
 Konventionen med tillæg har følgende ordlyd:
INTERNATIONAL KONVENTION om indgriben på det åbne hav i tilfælde af olieforureningsulykker Deltagerstaterne i denne konvention, er i bevidstheden om behovet for at beskytte deres folks interesser  

 mod de alvorlige følger af en søulykke, som medfører fare for olieforurening  

 af hav og kyster, i forvisningen om, at forholdsregler af ekstraordinær karakter  

 under disse omstændigheder kan være nødvendige på det åbne hav for at  

 beskytte sådanne interesser, og at disse forholdsregler ikke berører  

 princippet om det åbne havs frihed, blevet enige om følgende:
Artikel I 1. Deltagerne i denne konvention kan tage sådanne  

 forholdsregler på det åbne hav, som måtte være nødvendige for at forhindre,  

 begrænse eller fjerne alvorlig og overhængende fare for deres kyster eller  

 dermed forbundne interesser, forårsaget af olieforurening eller trussel herom  

 som følge af en ulykke til søs eller handlinger i forbindelse hermed, som med  

 rimelig grund kan forventes at medføre skadelige virkninger af større omfang.
 2. Der vil dog ikke i medfør af denne konvention blive  

 taget forholdsregler mod krigsskibe eller andre skibe der ejes eller benyttes  

 af en stat, og som på det pågældende tidspunkt udelukkende anvendes i  

 statsligt ikkekommercielt øjemed.
Artikel II I denne konvention gælder følgende definitioner:
1. søulykke' betyder en skibskollision, en stranding  

 eller anden ved sejlads forårsaget hændelse eller anden hændelse om bord på  

 eller uden for et skib, som medfører materiel skade eller overhængende  

 trussel om materiel skade på et skib eller en ladning; 2. skib' betyder:
3. olie' betyder råolie, brændselsolie, dieselolie og  

 smøreolie; 4. dermed forbundne interesser' betyder de for en  

 kyststat bestående interesser, som direkte berøres eller trues af søulykken  

 som f.eks.:
 5. organisationen' betyder Den mellemstatlige  

 rådgivende Søfartsorganisation.
Artikel III Når en kyststat udøver retten til at tage forholdsregler i medfør af  

 artikel I, skal følgende bestemmelser anvendes:
Artikel IV 1. Under organisationens kontrol oprettes og føres den  

 i nærværende konventions artikel III forudsete liste over eksperter, og  

 organisationen skal udfærdige de i denne forbindelse nødvendige og passende  

 bestemmelser herunder fastsættelse af krævede kvalifikationer.
2. Indstilling om optagelse på listen kan foretages af  

 organisationens medlemsstater og af deltagere i denne konvention.
Eksperterne  

 betales for udført arbejde af de stater, som benytter sig af deres tjeneste.
Artikel V 1. Forholdsregler, der tages af kyststaten i  

 overensstemmelse med artikel I, skal stå i rimeligt forhold til den staten  

 påførte eller truende skade.
 2. Sådanne forholdsregler må ikke gå ud over, hvad der  

 med rimelighed er nødvendigt for at nå det i artikel I nævnte mål, og de skal  

 ophøre, så snart dette mål er nået; de må ikke unødigt gribe ind i  

 vedkommende flagstats, tredjestats eller nogen fysisk eller juridisk persons  

 rettigheder og interesser.
 3. Ved overvejelserne over, hvorvidt forholdsreglerne  

 står i rimeligt forhold til skaden, skal der tages hensyn til:
Artikel VI Enhver deltager, som i strid med denne konventions bestemmelser har taget  

 forholdsregler, der medfører skade for andre, er forpligtet til at betale  

 erstatning for den forvoldte skade i det omfang, denne skyldes for  

 holdsregler, som går ud over hvad der med rimelighed er nødvendigt for at  

 opnå det i artikel I nævnte mål.
Artikel VII Medmindre der er udtrykkelig hjemmel derfor, skal intet i denne konvention  

 være afgørende for nogen i øvrigt gældende rettighed pligt, privilegium eller  

 immunitet eller fratage nogen i denne konvention deltagende stat eller nogen  

 interesseret fysisk eller juridisk person noget i øvrigt gældende retsmiddel.
Artikel VIII 1. Enhver uoverensstemmelse mellem  

 konventionsdeltagerne om, hvorvidt forholdsregler taget i medfør af artikel I  

 har været i strid med bestemmelserne i denne konvention samt om, hvorvidt der  

 skal betales erstatning i medfør af artikel VI og om størrelsen af en sådan  

 erstatning, skal, dersom afgørelse ved forhandling mellem de berørte eller  

 mellem den, som iværksatte forholdsreglerne, og de krænkede fysiske eller  

 juridiske personer, ikke har været mulig, og hvis de ikke på anden måde  

 bliver enige, på anmodning fra hvilken som helst af de berørte overgives til  

 mægling, eller hvis mægling ikke giver resultat, til voldgift i  

 overensstemmelse med tillægget til denne konvention.
 2. Den, der iværksatte forholdsreglerne, har ikke ret  

 til at afslå en anmodning om mægling eller voldgift i henhold til  

 bestemmelserne i foranstående stykke, alene med den begrundelse. at de i dens  

 nationale lovgivning hjemlede muligheder for retsforfølgning ved vedkommende  

 stats egne domstole ikke er udtømt.
Artikel IX 1. Denne konvention er åben for undertegnelse indtil  

 den 31. december 1970 og er derefter åben for tiltrædelse.
 2. Stater, som er medlemmer af De forenede Nationer  

 eller af en af særorganisationerne eller af Den internationale  

 Atomenergiorganisation, eller som har tiltrådt statutterne for Den  

 internationale Domstol, kan blive deltagere i denne konvention ved:
Artikel X 1. Ratifikation, accept, godkendelse eller tiltrædelse  

 sker ved deponering hos organisationens generalsekretær af et formelt  

 instrument herom.
 2. Ethvert ratifikations-, accept-, godkendelses-  

 eller tiltrædelsesinstrument, som deponeres, efter at en ændring til denne  

 konvention er trådt i kraft for samtlige deltagere eller, efter at alle  

 nødvendige forholdsregler er truffet med henblik på ændringens ikrafttrædelse  

 for alle deltagerne, vil blive anset for at gælde den således ændrede  

 konvention.
Artikel XI 1. Denne konvention træder i kraft på den  

 halvfemsindstyvende dag efter den dato, på hvilken regeringer for femten  

 stater har enten undertegnet den uden forbehold af ratifikation, accept eller  

 godkendelse eller har deponeret ratifikations-, accept-, godkendelses- eller  

 tiltrædelsesinstrument hos organisationens generalsekretær.
 2. For hver stat, som senere ratificerer, accepterer,  

 godkender eller tiltræder konventionen, træder den i kraft på den  

 halvfemsindstyvende dag efter denne stats deponering af det pågældende  

 instrument.
Artikel XII 1. Denne konvention kan opsiges af enhver af de  

 deltagende stater på et hvilket som helst tidspunkt efter den dato, på  

 hvilken konventionen træder i kraft for denne stat.
 2. Opsigelse sker ved deponering af et  

 opsigelsesinstrument hos organisationens generalsekretær.
 3. En opsigelse træder i kraft et år - eller et sådant  

 længere tidsrum, som måtte være angivet i opsigelsesinstrumentet - efter, at  

 den er deponeret hos organisationens generalsekretær.
Artikel XIII 1. I tilfælde hvor De forenede Nationer er den  

 administrerende myndighed for et område, eller hvor en i denne konvention  

 deltagende stat er ansvarlig for et områdes internationale forbindelser, skal  

 disse snarest muligt rådføre sig med vedkommende områdes myndigheder eller  

 træffe sådanne andre foranstaltninger, som måtte være passende for at  

 udstrække nærværende konventions gyldighed til dette område, og kan når som  

 helst ved skriftlig meddelelse til organisationens generalsekretær give  

 meddelelse om, at denne konvention omfatter et sådant område.
 2. Denne konvention omfatter fra datoen for  

 meddelelsens modtagelse eller fra en sådan anden dato, som måtte være angivet  

 heri, det område, som meddelelsen vedrører.
 3. De forenede Nationer eller enhver i konventionen  

 deltagende stat, der har afgivet en erklæring i henhold til stk. 1 i denne  

 artikel, kan når som helst fra den dato, på hvilken konventionens gyldighed  

 er blevet udstrakt til at omfatte et område, ved skriftlig meddelelse til  

 organisationens generalsekretær erklære, at konventionen ikke længere skal  

 omfatte det område, som nævnes i meddelelsen.
 4. Denne konvention ophører med at gælde for det et i  

 en sådan meddelelse omhandlede område et år efter den dato, på hvilken  

 organisationens generalsekretær modtager meddelelsen eller efter en sådan  

 længere periode, som måtte være fastsat i meddelelsen.
Artikel XIV 1. Organisationen kan indkalde til en konference med  

 henblik på at revidere eller ændre denne konvention.
 2. Organisationen skal indkalde til en konference  

 mellem de i denne konvention deltagende stater om revision eller ændring af  

 denne konvention, når begæring herom fremkommer fra ikke mindre end en  

 tredjedel af de deltagende stater.
Artikel XV 1. Denne konvention skal deponeres hos organisationens  

 generalsekretær.
 2. Organisationens generalsekretær skal:
Artikel XVI Så snart denne konvention træder i kraft, skal teksten af organisationens  

 generalsekretær overgives til De forenede Nationers sekretariat til  

 registrering og offentliggørelse i overensstemmelse med artikel 102 i De  

 forenede Nationers pagt.
Artikel XVII Denne konvention er udfærdiget i et enkelt eksemplar på engelsk og fransk,  

 hvilke tekster er lige autentiske.
Der udarbejdes officielle oversættelser  

 til russisk og spansk, og disse deponeres sammen med det underskrevne  

 originaleksemplar.
 TIL BEKRÆFTELSE HERAF har undertegnede, behørigt befuldmægtigede hertil af  

 deres respektive regeringer, underskrevet denne konvention.
 UDFÆRDIGET i Bruxelles den niogtyvende november 1969.
TILLÆG FORLIG Artikel 1 Proceduren før forligsbehandling skal, medmindre de pågældende parter  

 træffer anden bestemmelse, være i overensstemmelse med de i dette kapitel  

 fastsatte regler.
Artikel 2 1. Der skal oprettes et forligsnævn, når begæring  

 herom fremsættes af en af de deltagende stater over for en anden, i henhold  

 til konventionens artikel VIII.
 2. Den af en part fremsatte anmodning om  

 forligsbehandling skal bestå af en redegørelse for sagen bilagt eventuelle  

 underbyggende aktstykker.
 3. Hvis der er indledt forligsbehandling mellem to  

 parter, kan enhver anden part, der som kyststat har taget tilsvarende  

 forholdsregler, eller hvis statsborgere eller ejendom er berørt af de samme  

 forholdsregler, deltage i behandlingen ved skriftligt at underrette de  

 parter, som oprindeligt indledte forligsbehandlingen medmindre en af disse  

 modsætter sig en sådan deltagelse.
Artikel 3 1. Forligsnævnet består af tre medlemmer: et udpeget  

 af den kyststat, som har taget forholdsreglerne, et udpeget af den stat, hvis  

 statsborgere eller ejendom er blevet berørt af disse forholdsregler, og et  

 tredje, der skal være formand for nævnet, udpeget i fællesskab af de to  

 nævnte medlemmer af nævnet.
 2. Nævnsmedlemmer skal udvælges fra en liste, som  

 forinden er udfærdiget i overensstemmelse med den i nedennævnte artikel 4  

 fastsatte fremgangsmåde.
3. Såfremt en part, der har modtaget anmodning om  

 forligsbehandling, ikke inden for en periode på 60 dage fra datoen for  

 modtagelsen af en sådan anmodning giver den anden part i tvistigheden  

 meddelelse om udnævnelsen af det nævnsmedlem, som det påhviler den at udpege,  

 eller såfremt det ikke inden for en periode af 30 dage fra tidspunktet for  

 udnævnelsen af det andet af de nævnsmedlemmer, som parterne skal udnævne, har  

 været muligt for de to første nævnsmedlemmer i fællesskab at udpege  

 forligsnævnets formand, skal organisationens generalsekretær på anmodning fra  

 hvilken som helst af parterne og inden for en periode på 30 dage foretage den  

 manglende udnævnelse.
Medlemmerne af det således udpegede nævn skal vælges  

 fra den i foregående stykke nævnte liste.
 4. Formanden for nævnet må, uanset den ved hans  

 udnævnelse fulgte fremgangsmåde, ikke være eller have været statsborger i  

 nogen af de stater. der indledte forligsbehandlingen.
Artikel 4 1. Den i artikel 3 nævnte liste skal bestå af  

 kvalificerede personer udpeget af de kontraherende stater og skal ajourføres  

 af organisationen.
Enhver af de kontraherende stater kan udpege fire  

 personer, som ikke behøver at være statsborgere i det pågældende land, til  

 optagelse på listen.
Udnævnelserne gælder for en periode på seks år og kan  

 fornys.
 2. Såfremt en person, hvis navn er optaget på listen.  

 afgår ved døden eller trækker sig tilbage, kan den kontraherende stat, som  

 udpegede den pågældende, udnævne en afløser for den resterende del af  

 funktionstiden.
Artikel 5 1. Forligsnævnet fastsætter - dersom parterne ikke  

 bliver enige om andet - selv de processuelle regler, der i alle tilfælde skal  

 sikre en upartisk sagsbehandling.
Med hensyn til undersøgelse skal nævnet,  

 hvis det ikke enstemmigt træffer anden beslutning, følge forskrifterne i  

 kapitel III i Haager-konventionen af 18. oktober 1907 om fredelig bilæggelse  

 af mellemfolkelige stridigheder.
2. Parterne giver møde for forligsnævnet ved  

 befuldmægtigede, hvis opgave det er at tjene som mellemled mellem parterne og  

 nævnet.
Enhver af parterne kan tillige søge bistand fra rådgivere og  

 sagkyndige, udpeget med dette formål for øje og kan forlange forklaring  

 afgivet for nævnet af enhver, hvis vidnesbyrd parten anser for nyttigt.
 3. Forligsnævnet har ret til at anmode om forklaringer  

 af parternes repræsentanter, rådgivere og sagkyndige såvel som af andre, som  

 nævnet med deres regeringers samtykke finder det nyttigt at indkalde.
Artikel 6 Medmindre parterne træffer anden beslutning, skal forligsnævnets  

 afgørelser træffes ved stemmeflerhed, og nævnet må ikke udtale sig om  

 stridens realitet, medmindre alle dets medlemmer er til stede.
Artikel 7 Parterne skal lette forligsnævnets arbejde og i særdeleshed i  

 overensstemmelse med deres lovgivning og under anvendelse af alle til  

 rådighed stående midler:
Artikel 8 Forligsnævnets opgave skal være at søge stridsspørgsmålene klarlagt, til  

 dette formål gennem undersøgelser eller på anden måde at indsamle alle  

 oplysninger af interesse for sagen og at søge at forlige parterne.
Efter at  

 sagen er undersøgt, skal nævnet meddele parterne et forligsforslag, som det  

 sagens omstændigheder taget i betragtning finder passende ligesom nævnet  

 fastsætter en frist på ikke mere end 90 dage, inden for hvilken parterne  

 opfordres til at tilkendegive, om de kan eller ikke kan godkende  

 forligsforslaget.
Artikel 9 Med forligsforslaget skal følge en begrundet redegørelse.
Såfremt  

 forligsforslaget helt eller delvis ikke udtrykker nævnets enstemmige  

 opfattelse, har ethvert af nævnsmedlemmerne ret til at fremføre sin afvigende  

 opfattelse.
Artikel 10 En forligsmægling anses ikke for opnået, såfremt ikke hver af parterne 90  

 dage efter forligsforslagets fremsættelse har underrettet den anden part om  

 sin godkendelse af forslaget.
Forlig anses ligeledes ikke for opnået, såfremt  

 nævnet ikke er oprettet inden for den i ovennævnte artikel 3, stk. 3 nævnte  

 frist, eller - forudsat parterne ikke er enige om andet - hvis nævnet ikke  

 har fremsat sit forligsforslag inden et år efter datoen for nævnsformandens  

 udnævnelse.
Artikel 11 1. Hvert forligsnævnsmedlem modtager for sit arbejde  

 et vederlag hvis størrelse fastsættes ved aftale mellem parterne som hver  

 betaler en lige stor andel.
 2. Påløbne udgifter i forbindelse med nævnets arbejde  

 fordeles på samme måde.
Artikel 12 Tvistens parter kan til enhver tid under forligsbehandlingen i fællesskab  

 beslutte at følge en anden fremgangsmåde til bilæggelse af  

 uoverensstemmelser.
VOLDGIFT Artikel 13 1. Voldgiftsproceduren skal - medmindre parterne  

 træffer anden bestemmelse - følge de i dette kapitel fastsatte regler.
 2. I tilfælde af, at forligsbehandling ikke fører til  

 et resultat, kan anmodning om voldgift kun fremsættes inden for en frist på  

 180 dage, efter at forligsbehandling er slået fejl.
Artikel 14 Voldgiftsretten består af tre medlemmer: et medlem udpeget af den  

 kyststat, som tog forholdsreglerne, et medlem udpeget af den stat, hvis  

 statsborgere eller ejendom er blevet berørt af disse forholdsregler, og endnu  

 et medlem, der skal være formand, udpeget i fællesskab af de to førstnævnte  

 medlemmer.
Artikel 15 1. Hvis formanden for voldgiftsretten ikke er udpeget  

 inden for en frist på 60 dage fra udnævnelsen af det andet voldgiftsmedlem,  

 skal organisationens generalsekretær på en af parternes begæring foretage en  

 sådan udnævnelse inden for en ny 60 dagesperiode ved udvælgelse fra den liste  

 over kvalificerede personer, som i forvejen er oprettet i medfør af  

 bestemmelserne i artikel 4 ovenfor.
Denne liste skal være uafhængig af listen  

 over sagkyndige i henhold til konventionens artikel IV og af listen over  

 forligsmænd, som er foreskrevet i dette tillægs artikel 4. Navnet på den  

 samme person kan imidlertid være optaget såvel på listen over forligsmænd som  

 på listen over voldgiftsmænd.
En person, der har været medlem af  

 forligsnævnet under en tvistighed, kan dog ikke vælges til voldgiftsmedlem i  

 den samme sag.
 2. Hvis en af parterne inden for en frist på 60 dage  

 fra datoen for modtagelsen af anmodningen ikke har udpeget det medlem af  

 retten, for hvis udpegelse parten er ansvarlig, kan den anden part direkte  

 underrette organisationens generalsekretær, som inden for en frist på 60 dage  

 skal udpege formanden for voldgiftsretten fra den i stk. 1 i denne artikel  

 foreskrevne liste.
3. Formanden for voldgiftsretten skal efter sin  

 udnævnelse anmode den part, der ikke har udpeget et medlem af  

 voldgiftsretten, om at gøre dette på samme måde og under samme vilkår.
Hvis  

 parten ikke foretager den begærede udnævnelse, skal voldgiftsrettens formand  

 anmode organisationens generalsekretær om at foretage udnævnelsen på den i  

 ovenstående stykke fastsatte måde og under de i samme stykke fastsatte  

 vilkår.
 4. Hvis formanden for voldgiftsretten udnævnes i  

 medfør af denne artikels bestemmelser, må han ikke uden samtykke fra den  

 eller de berørte parter være eller have været statsborger i nogen af de  

 berørte stater.
5. Hvis et medlem af voldgiftsretten, for hvis  

 udnævnelse en af parterne er ansvarlig, afgår ved døden eller udebliver, skal  

 den pågældende part udpege en afløser inden for en frist på 60 dage fra  

 datoen for dødsfaldet eller udeblivelsen.
Hvis parten ikke foretager  

 udnævnelsen, videreføres voldgiftssagen af de tilbageblevne medlemmer af  

 voldgiftsretten.
Hvis voldgiftsrettens formand afgår ved døden eller  

 udebliver, skal der udpeges en afløser i overensstemmelse med bestemmelserne  

 i ovenstående artikel 14, eller hvis der ikke kan opnås enighed parterne  

 imellem, inden for en frist på 60 dage fra datoen for dødsfaldet eller  

 udeblivelsen i overensstemmelse med bestemmelserne i denne artikel.
Artikel 16 Hvis der er iværksat voldgift mellem to parter, kan enhver anden part, der  

 som kyststat har taget tilsvarende forholdsregler, eller hvis statsborgere  

 eller ejendom er blevet berørt af de samme forholdsregler, deltage i  

 proceduren ved skriftligt at underrette de parter, som oprindeligt iværksatte  

 proceduren, medmindre en af disse modsætter sig en sådan deltagelse.
Artikel 17 Enhver i medfør af dette tillæg nedsat voldgiftsret fastsætter sine egne  

 procedureregler.
Artikel 18 1. Rettens afgørelser vedrørende dens procedure,  

 stedet, den træder sammen, og om ethvert stridsspørgsmål, som bliver den  

 forelagt, træffes ved stemmeflerhed blandt dens medlemmer.
Hvis et medlem af  

 retten, for hvis udnævnelse parterne var ansvarlig, ikke er tilstede eller  

 undlader at afgive sin stemme, skal dette ikke hindre domstolen i at træffe  

 en afgørelse.
I tilfælde af stemmelighed skal formandens stemme være  

 udslaggivende.
 2. Parterne skal lette rettens virksomhed og i  

 særdeleshed, i overensstemmelse med deres lovgivning og under anvendelse af  

 alle til rådighed stående midler:
 3. En parts fravær eller udeblivelse skal ikke være en  

 procedureforhindring.
Artikel 19 1. Voldgiftsrettens kendelse skal ledsages af en  

 begrundet redegørelse.
Kendelsen er endelig og kan ikke appelleres.
Parterne  

 skal øjeblikkelig efterkomme kendelsen.
 2. Enhver tvistighed, som måtte opstå mellem parterne  

 om fortolkning og gennemførelse af kendelsen, kan indgives til afgørelse af  

 enhver af parterne til afgørelse af den voldgiftsret, som afsagde kendelsen,  

 eller, hvis dette ikke er muligt, til en anden ret nedsat med dette formål på  

 samme måde som den oprindelige ret.
 Konventionen trådte i medfør af artikel XI i kraft den 6. maj 1975 mellem  

 følgende lande:
 Amerikas forenede Stater, Belgien, Danmark, Den dominikanske Republik,  

 Fiji, Frankrig, Japan, Liberia, Marokko, Norge, Senegal, De socialistiske  

 Sovjetrepublikkers Union, Spanien, Storbritannien (med udvidelse til  

 Hongkong), Sverige og Syrien.
 Udenrigsministeriet, den 27. juni 1975.
 K.B.Andersen.
