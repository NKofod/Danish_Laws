I forbindelse med ekspropriation til et stianlæg over en ejendom  

 fremsatte ejeren krav om erstatning for et areal, der matrikulært var udlagt  

 som vejareal.
Kommissionen lagde til grund, at ejeren i mange år havde kunnet  

 udøve almindelig ejerråden over vejarealet uden at der skulle tages hensyn  

 til, at det var udlagt som vej.
Erstatningen blev herefter fastsat til 50  

 kr./(m2).
K e n d e l s e afsagt den 29. januar 1990 af taksationskommissionen for Nordjyllands  

 amtsrådskreds I (Nord) i sagen TS 5/89 Stianlæg over matr.nr. 10-o den sydlige del, Jetsmark.
 Den 6. december 1988 foretog Pandrup byråd i henhold til § 43 i lov om  

 offentlige veje ekspropriation af de nødvendige arealer m.v. til stianlæg  

 over matr.nr. 10-o den sydlige del, Jetsmark.
Åstedsforretning blev afholdt den 16. februar 1989, og da der ikke blev  

 opnået forlig med den berørte lodsejer, er erstatningsfastsættelsen den 30.  

 maj 1989 indbragt for taksationskommissionen.
Kommissionen har den 29. januar  

 1990 foretaget besigtigelse og forhandlet med parterne sammen med den  

 udpegede landinspektør, Peter Zacho, Pandrup.
Ejendommen matr.nr.10-o den sydlige del, Jetsmark, der ejes  

 af Poul Børgesen, har ifølge matriklen et areal på 259 (m2) og er matrikulært  

 udlagt som vejareal.
Ejendommen er ved den offentlige vurdering pr. 1/1 1986  

 vurderet til 0 (nul). Ejendommen ligger i byzone.
Ved ekspropriationen afstås 140 (m2). Samtidig tillægges 67 (m2) fra  

 kommunens ejendom, matr.nr. 154. Matr.nr. 10-ab og 10-y tilhører  

 ligeledes Poul Børgesen, og er bebygget med henholdsvis beboelse og  

 tømrerværksted.
De to ejendomme adskilles på den nordlige del af matr.nr.  

 10-o og syd for denne ejendom af en del af matr.nr. 154. Matr.nr. 10-o har en  

 bredde på ca. 8 m og er udlagt som vejareal til fordel for matr.nr. 10-a  

 m.fl., nu matr.nr. 154. Endvidere blev der ved servitut tinglyst 9.7.1920  

 givet nogle fjernere beliggende byggeparceller adgang over matr.nr. 10-o.  

 Servitutten er aflyst den 7.4.1989. Den nye sti udlægges i en bredde af 4 m  

 og nedklassificeres fra vej til sti.
Stien spærres for kørende færdsel.
Ejeren har påstået erstatningen fastsat til 150 kr./(m2) for areal med  

 fradrag af 18 kr./(m2) for tillagt areal.
Han påstår sig yderligere tillagt  

 erstatning for udgifter til flytning af stakit og 3.000 kr. til flytning af  

 drivhus.
Endvidere kræves 35.000 kr. i erstatning for ulemper ved forringede  

 tilkørselsforhold og forøget færdsel.
Han har oplyst, at drivhuset er anbragt  

 på matr.nr. 154 efter aftale med den daværende ejer af denne ejendom.
Den  

 gående færdsel ad stien vil vanskeliggøre kørsel med materialer til og fra  

 tømrerværkstedet og udkørsel fra beboelsens garage.
Vejrettighederne for  

 andre ejendomme har ikke været udøvet i ca. 30 år.
Pandrup byråd har påstået afståelsen gennemført uden erstatning under  

 henvisning til, at der er tale om et vejareal.
Ejerens egen vejret over  

 arealet består stadig, og stien vil blive således befæstet, at der kan køres  

 på den med tunge køretøjer.
Stakittet flyttes som led i anlægsarbejdet.
Kommissionen lægger til grund, at ejeren i mange år har kunnet udøve  

 almindelig ejerråden over arealet uden at skulle tage hensyn til, at det var  

 udlagt som vej.
Ejeren findes derfor at have krav på erstatning for det  

 afståede areal med fradrag af det areal, der tillægges ejendommen, altså for  

 73 (m2). Erstatningen fastsættes til 50 kr./(m2). Efter byrådets erklæring  

 om, at ejeren vil kunne køre ind over den udlagte sti og efter  

 pladsforholdene iøvrigt findes der ikke at være påført ejeren ulemper, der  

 kan berettige til erstatning.
Der kan heller ikke tillægges erstatning for  

 drivhuset, da dette ikke ligger på det afståede areal, og idet der ikke er  

 grundlag for at antage, at ejeren havde en ubetinget ret til at have  

 drivhuset stående uanset ejerskifte eller ændret anvendelse af matr.nr. 154.
Herefter b e s t e m m e s:
 Pandrup kommune skal betale til:
Poul  Børgesen for afståelse af ca. 73 (m2) indkørsel 50 kr./(m2) Erstatningsbeløbet forrentes med 8% p.a. fra den 16. februar 1989 til  

 betaling sker.
