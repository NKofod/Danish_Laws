 I medfør af §§ 14, 15, 25, 43 og 63 samt § 66 i lov nr. 310 af 6. juni om  

 levnedsmidler m.m. fastsættes følgende:
§ 1 I bekendtgørelse nr. 316 af 8. juni 1973 om tilsætningsstoffer til  

 levnedsmidler som ændret ved bekendtgørelse nr. 70 af 12. februar 1974  

 foretages følgende ændringer:
 1. § 8, stk. 1, nr. 4, affattes således:
»de i produktet indgåede tilsætningsstoffers sædvanligt anvendte  

 kemiske betegnelser, fortrinsvis de betegnelser, som er anvendt i afsnit B i  

 den i § 2 nævnte fortegnelse eller fastlagt i forbindelse med godkendelse,  

 jfr. § 4, stk. 1, eller anmeldelse, jfr. § 5. Produktets eventuelle indhold  

 af aromastoffer skal dog alene være angivet med ordet »aroma« eller  

 »aromastof(fer)».« 2. Efter § 8b indsættes:
»§ 8c.
Direktøren for statens levnedsmiddelinstitut kan, med henblik  

 på at give bedst mulig oplysning om eventuel anvendelse af aromastoffer i  

 levnedsmidler, træffe bestemmelse om yderligere mærkning af aromastoffer, og  

 om yderligere mærkning af levnedsmidler, der indeholder sådanne  

 stoffer.« 3. § 10 affattes således:
»Medmindre højere straf er forskyldt efter den øvrige lovgivning,  

 straffes med bøde, hæfte eller fængsel indtil et år den, der sælger eller  

 behandler levnedsmidler eller tilsætningsstoffer i strid med § 3, § 4, §5,  

 §8, §8a og § 8b eller i strid med bestemmelser, vilkår eller forbud fastsat  

 af direktøren for statens levnedsmiddelinstitut i medfør heraf eller i medfør  

 af § 7 får så vidt angår hjælpestoffer eller i medfør af § 8c for så vidt  

 angår aromastoffer.« 4. I § 12, stk. 5, ændres »Disse  

 tilsætningsstoffer« til »De i § 5, stk. 1, nr. 2-4, nævnte  

 tilsætningsstoffer«.
 5. I § 12, stk. 5, indsættes efter sidste pkt.:
»Anmeldelsesordningen for de i § 5, stk. 1, nr. 1, nævnte  

 tilsætningsstoffer træder i kraft senere.« 6. I § 13 indsættes efter stk. 3 som nyt stykke:
»Stk. 4.  Med virkning fra den 1. september 1975  

 sættes de i stk. 3 nævnte bestemmelser påny i kraft for så vidt angår de i §  

 5, stk. 1, nr. 1, og § 7 nævnte stoffer.« § 2 Denne bekendtgørelse træder i kraft ved kundgørelse i Lovtidende.
 Miljøministeriet, den 15. september  

 1975.
Helge Nielsen /Gertrud Goldschmidt.
