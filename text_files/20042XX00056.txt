Skriftlig fremsættelse (24. februar 2005) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om almene boliger samt støttede private andelsboliger m.v.,  

 lov  

 om leje af almene boliger, lov om social service, lov om boliger for ældre og  

 personer med handicap, lov om ejerlejligheder og lov om byfornyelse og  

 udvikling af byer (Nyetablering af selvejende almene  

 ungdomsboliginstitutioner  

 m.v.) (Lovforslag nr.
L 35).
 Lovforslaget indgår som led i regeringens boligpolitiske indsats  

 med henblik på at skabe et mere fleksibelt boligmarked med flere  

 valgmuligheder, som sikrer, at beboerne får større frihed og flere muligheder  

 for at få en bolig svarende til deres individuelle behov.
 Lovforslaget indeholder derfor en række ændringer, som skaber  

 nye muligheder for et mere velfungerende boligmarked som led i regeringens  

 fortsatte bestræbelser på at tilvejebringe vækst og fornyelse på  

 boligmarkedet.
Lovforslaget indeholder endvidere en række forslag, der  

 forenkler eller moderniserer regelsættet for den almene boligsektor, bl.a.  

 ved  

 at skabe en større grad af gennemskuelighed i lovgivningen og at lette de  

 administrative byrder for kommuner og almene boligorganisationer.
Endelig  

 ajourføres forskellige dele af lovgivningen.
 Lovforslaget har følgende hovedelementer:
1.  

 	  

 Nyetablering af  

 selvejende almene ungdomsboliginstitutioner 2.  

 	  

 Øget råderet 3.  

 	  

 Indførelse af  

 ordning med udslusningsboliger 4.  

 	  

 Puljer og  

 bemyndigelser til ministeren 5.  

 	  

 Forskellige  

 ændringer som led i regelforenkling og modernisering samt tekniske ændringer  

 af  

 redaktionel og præciserende art.
Der forventes amtskommunale og kommunale merudgifter på 1,4 mio.  

 kr. om året i perioden 2005-2008 som følge af indførelse af ordning med  

 udslusningsboliger.
Som led i satspuljeaftalen for 2005 er der afsat et beløb  

 på 1,4 mio. kr. om året til finansiering af dette beløb.
 Forslaget har begrænsede økonomiske og administrative  

 konsekvenser for Socialministeriet i forbindelse med implementeringen af  

 lovforslaget, herunder en statslig merudgift på 0,5 mio. kr. til tilpasninger  

 af Socialministeriets informations- og forvaltningssystem for støttet  

 boligbyggeri (BOSSINF). Merudgiften dækkes af Socialministeriet inden for  

 eksisterende rammer.
 Forslaget har ingen erhvervsmæssige eller miljømæssige  

 konsekvenser.
 Forslaget indeholder ikke EU-retlige aspekter.
 Det foreslås, at loven træder i kraft den 1. juli 2005.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til Tingets velvillige  

 behandling.
