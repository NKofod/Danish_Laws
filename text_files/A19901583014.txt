Datasammenskrivning af lov nr. 82 af 8. marts 1978 om  

 erstatning for vaccinationsskader, som ændret ved lov nr. 196 af 29. marts  

 1989 om ændring af forskellige lovbestemmelser som følge af  

 omstrukturering/nedlæggelse af sikringsstyrelsen og socialstyrelsen § 1.  Staten yder erstatning til en vaccineret person  

 eller dennes efterladte for skade, som med rimelig sandsynlighed må antages  

 at være forårsaget af vaccination her i landet mod en sygdom, der er omfattet  

 af lov om tilbud om gratis vaccination mod visse sygdomme.
 Stk. 2.  Staten yder endvidere tilsvarende erstatning  

 for skade, som med rimelig sandsynlighed skyldes smitte fra en person, der er  

 vaccineret som nævnt i stk.1.
 Stk. 3.  Inderigsministeren kan fastsætte bestemmelser  

 om, at også anden vaccination end den i stk. 1 omhandlede skal være omfattet  

 af loven.
 § 2.  Sager om ydelser efter denne lov behandles af  

 Arbejdsskadestyrelsen.
 Stk. 2.  Forinden Arbejdsskadestyrelsen træffer  

 afgørelse af spørgsmål vedrørende tilkendelse af ydelser efter § 4, nr.2-5,  

 skal sikringsstyrelsen give skadelidte eller de efterladte samt andre  

 vedkommende lejlighed til at gøre sig bekendt med de foreliggende oplysninger  

 og til at udtale sig om sagen.
 § 3.  Anmeldelse til Arbejdsskadestyrelsen af skader,  

 som må antages at kunne medføre ydelse efter loven, skal ske snarest muligt  

 og senest eet år efter, at de første sikre symptomer på skaden er påvist.  

 Arbejdsskadestyrelsen kan se bort fra denne frist, når der er særlig grund  

 dertil.
 Stk. 2.  Det påhviler enhver læge, som i sin virksomhed  

 bliver bekendt med skader, som må antages at kunne medføre ydelser efter  

 loven, at foretage indberetning herom til Arbejdsskadestyrelsen.
 § 4.  Ydelserne efter denne lov er: 1) sygebehandling,  

 optræning og hjælpemidler m.m., 2) erstatning for tab af erhvervsevne, 3)  

 erstatning for varigt meen, 4) overgangsbeløb til efterladte ved dødsfald, 5)  

 erstatning for tab af forsørger.
 § 5.  I sager efter loven anvendes reglerne i lov om  

 arbejdsskadeforsikring tilsvarende for så vidt angår: 1) skadelidtes  

 medvirken til skadens indtræden, 2) betaling af lægeattester m.v., 3) de  

 midler, Arbejdsskadestyrelsen kan anvende for at få sagen oplyst, 4)  

 Arbejdsskadestyrelsens ret til at stille visse krav til skadelidte eller de  

 efterladte efter skadens indtræden, 5) fastsættelse, kapitalisering,  

 regulering og udbetaling af lovens ydelser, 6) fastsættelse af årsløn, 7)  

 regres mod skadevolderen, 8) overdragelse af og retsforfølgning mod  

 skadelidtes krav.
 Stk. 2.  Erstatning for tab af erhvervsevne kan tidligst  

 ydes med virkning fra skadelidtes fyldte 15. år.
 § 6.  Arbejdsskadestyrelsens afgørelse kan indbringes  

 for den sociale ankestyrelse.
Stk. 2.  Klagen til ankestyrelsen indgives inden 4 uger  

 efter, at klageren har fået meddelse om afgørelsen.
For en skadelidt eller  

 for efterladte, der på afgørelsens tidspunkt opholder sig på Færøerne eller i  

 det øvrige Europa uden for Danmark, er fristen dog 6 uger; opholder de sig  

 uden for Europa, er fristen 3 måneder.
Stk. 3.  Ankestyrelsen kan se bort fra overskridelse af  

 klagefristen, når der er særlig grund hertil.
Afgørelse herom træffes af  

 chefen for ankestyrelsen.
 § 7.  Socialministeren kan fastsætte bestemmelser om,  

 hvad der skal ske med løbende ydelser, herunder om disse skal inddrages helt  

 eller delvis, hvis skadelidte kommer under særforsorg eller på anden måde  

 forsørges af det offentlige.
 § 8.  Loven træder i kraft den 1. april 1978 og  

 anvendes på skader, for hvilke de første sikre symptomer er påvist efter  

 lovens ikrafttræden.
Stk. 2.  Lov nr 234 om erstatning for vaccinationsskader  

 af 7. juni 1972 ophæves.
Loven anvendes dog fortsat på skader, for hvilke de  

 første sikre symptomer er påvist inden lovens ikrafttræden.
