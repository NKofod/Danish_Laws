Bekendtgørelse  

 om kiropraktorers supplerende praktiske  

  

 uddannelse I medfør af § 2, stk. 3, i lov nr. 415 af 6.  

 juni 1991 om kiropraktorer m.v. fastsættes:
 § 1.  

  

 For at opnå autorisation som  

 kiropraktor skal den, der har bestået en godkendt uddannelse som kiropraktor,  

 gennemgå en supplerende praktisk uddannelse (turnustjeneste) af 12 måneders  

 varighed ved ansættelse hos en kiropraktor (tutor).
 § 2.  

  

 Turnustjenesten har til formål at  

 træne og videreudvikle kandidatens (turnuskandidatens) kliniske erfaring med  

 henblik  

 på en selvstændig, rutineret og forsvarlig varetagelse af diagnostik,  

 forebyggelse og behandling inden for det kiropraktiske virksomhedsområde  

 efter almindelig anerkendt faglig standard.
 Stk. 2.  

  

 Uddannelsen tilrettelægges på  

 baggrund af et særligt uddannelsesprogram, hvor turnuskandidaten gradvis  

 varetager mere og mere selvstændige funktioner.
 Stk. 3.  

  

 Som led i  

 uddannelsesforløbet gennemgås reglerne om kiropraktorers virksomhedsområde  

 m.v., herunder reglerne om kiropraktorers rettigheder og pligter.
 § 3.  

  

 Turnustjenesten  

 skal finde sted hos en kiropraktor, der praktiserer for den offentlige  

 sygesikring og har praktiseret i mindst 3 år.
 Stk. 2.  

  

 Sundhedsstyrelsen kan i særlige tilfælde godkende,  

 at en del af turnustjenesten gennemføres ved anden ansættelse i  

 sundhedsvæsenet.
Stk. 3.  

  

 Inden  

 turnuskandidaten påbegynder turnustjenesten skal kiropraktor (tutor) være  

 godkendt af Sundhedsstyrelsen.
Sundhedsstyrelsen fastsætter nærmere regler om  

 betingelserne for godkendelse som tutor og om ansøgningsproceduren.
§ 4.  

  

 Det påhviler turnuskandidaten  

 personligt at fremskaffe den nødvendige dokumentation for gennemført  

 turnustjeneste.
Ansøgning om autorisation som kiropraktor, jf. § 1,  

 stk. 1, fremsendes til Sundhedsstyrelsen.
 Stk. 2.  

  

 Ansættelser af mindre end 3  

 måneders varighed kan ikke medregnes som en del af turnustjenesten.
 § 5.  

  

 Sundhedsstyrelsen varetager  

 spørgsmål vedrørende administrationen af opgaver efter denne bekendtgørelse  

 og  

 kan fastsætte nærmere regler herom.
 Stk. 2.  

  

 Til støtte  

 for administration af ordningen nedsætter Sundhedsstyrelsen et uddannelsesråd  

 for kiropraktorers turnustjeneste.
§ 6.  

  

 Bekendtgørelsen træder i kraft  

 den 15. oktober 2005 og er gældende for supplerende praktiske  

 uddannelsesforløb  

 (turnusforløb), der påbegyndes efter denne dato.
Samtidig ophæves  

 bekendtgørelse  

 nr. 751 af 13. november 1991 om kiropraktorers supplerende praktiske  

 uddannelse.
