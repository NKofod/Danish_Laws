Landsskatteretskendelse vedr.
Anmodning om omgørelse - køb af  

 aktier Klagen skyldes, at skattemyndigheden har givet afslag på anmodning  

 om omgørelse vedrørende køb af aktier i virksomhedsordningen.
Landsskatterettens afgørelse Skattemyndigheden har ikke  

 tilladt omgørelse af dispositionen.
 Landsskatteretten stadfæster  

 skattemyndighedens afgørelse.
Sagens oplysninger Klageren har i september og  

 oktober 2004 investeret midler frigivet ved salg af udlejningsejendom, der  

 var  

 placeret i virksomhedsordningen, i børsnoterede aktier.
Da det i december  

 2004  

 viste sig, at klageren fortsat drev udlejningsvirksomhed under anvendelse af  

 virksomhedsordningen, blev aktierne på foranledning af klagerens advokat  

 overført til klagerens holdingselskab.
Beløbet udgjorde ca. 5. mio. kr.
Skattemyndighedens afgørelse Skattemyndigheden har ikke  

 imødekommet klagerens anmodning om omgørelse.
Afslaget er begrundet med, at  

 overdragelse af aktierne til klagerens holdingselskab er en ny disposition og  

 ikke en omgørelse af den tidligere disposition.
Omgørelse efter  

 skattestyrelseslovens § 37C forudsætter, at status på det oprindelige  

 overdragelsestidspunkt kan retableres.
Klageren har købt de omhandlede aktier  

 gennem klagerens pengeinstitut og efterfølgende solgt dem til klagerens  

 holdingselskab.
Der er ikke tale om en fuldstændig ophævelse af dispositionen  

 eller ændrede vilkår for den oprindelige disposition.
Pengeinstituttet har  

 oplyst, at handlerne af tekniske grunde ikke kan tilbageføres.
Klagerens påstand og argumenter Klagerens repræsentant har  

 fremsat påstand om tilladelse til omgørelse af dispositionen således, at  

 aktierne med virkning fra købstidspunkterne anses for erhvervet af klagerens  

 holdingselskab.
Omgørelsen sker ved, at aktierne overføres til klagerens  

 holdingselskab mod, at klagerens holdingselskab overfører kontante midler til  

 klagerens virksomhedsordning.
Betingelserne i  

 skattestyrelseslovens § 37C anses for opfyldt.
Klagerens repræsentant har  

 efterfølgende fremsat påstand om tilladelse til omgørelse af dispositionen  

 således, at holdingselskabet sælger aktierne tilbage til klageren, som  

 herefter  

 sælger aktierne tilbage til pengeinstituttet.
Herefter ønsker  

 holdingselskabet  

 så igen at erhverve aktierne fra pengeinstituttet, således at der for  

 pengeinstituttet  

 alene er tale om et (tilbage)køb og et tilsvarende salg.
Repræsentanten  

 foreslår dog en praktisk forenklet model, hvorefter banken holdes udenfor, og  

 holdingselskabet og klageren clearer direkte.
Landsskatterettens bemærkninger og begrundelse Børsnoterede aktier kan ikke  

 indgå i virksomhedsordningen, jf. virksomhedsskattelovens § 1, stk. 2, og  

 placering af sådanne aktiver i ordningen betyder, at midlerne hertil anses  

 for  

 hævet.
 Af dagældende  

 skattestyrelseslovs § 37C, stk. 1 (nu skatteforvaltningslovens § 29, stk. 1)  

 fremgår, at omgørelse kan finde sted i det omfang, skatteansættelsen hviler  

 på  

 en privatretlig disposition og følgende betingelser er opfyldt:
 Dispositionen må  

 ikke i overvejende grad have været båret af hensyn til at spare eller udskyde  

 skatter eller afgifter.
 Dispositionen  

 skal utvivlsomt have haft utilsigtede skattemæssige virkninger, der er  

 væsentlige.
 Dispositionen  

 skal have været lagt klart frem for myndighederne.
 De privatretlige  

 virkninger af den ændring af dispositionen, der ønskes tillagt skattemæssig  

 virkning, skal være enkle og overskuelige.
 At alle, der  

 skatteretligt bliver berørt af en tilladelse til omgørelse, tiltræder  

 omgørelsesanmodningen.
Det bemærkes, at  

 Landsskatteretten kun kan tage stilling til den anmodning om omgørelse,  

 hvorefter  

 aktierne skal overføres til klagers holdingselskab mod, at selskabet  

 overfører  

 kontante midler til ham, da den påklagede afgørelse kun omhandler denne  

 anmodning Den fremgangsmåde, der er  

 beskrevet i anmodningen om omgørelse, omfatter ikke en ændring af den  

 oprindelige aftale mellem klageren og banken om køb af aktier og vil derfor  

 ikke føre til en omgørelse af den disposition, skatteansættelsen hviler på.
