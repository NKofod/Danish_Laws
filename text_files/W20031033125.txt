Imidlertid  

 var medlemmet ansat som kontaktperson ved en kommune fra 1. maj 2001 til en  

 fast løn på 2.798 kr. pr. måned.
Kommunen oplyst, at han var fast ansat, og  

 at  

 der ikke var noget fast ugentligt timetal.
A-kassen  

 prøvede forgæves at få medlemmet til at forklare, hvorfor han ikke havde  

 afgivet oplysninger om lønnen som kontaktperson.
Medlemmet oplyste under  

 a-kassens behandling af sagen, at det var løn for arbejdstimer, som kommunen  

 skyldte ham, men senere svarede han slet ikke på a-kassens henvendelser.
I  

 klagen til ankenævnet har han oplyst, at han var i en dyb depression, men da  

 Arbejdsdirektoratet opfordrede ham til at dokumentere dette ved en erklæring  

 fra lægen, svarede han ikke.
 A-kassen  

  

 traf den 11. marts 2002  

 afgørelse om, at medlemmet skulle tilbagebetale 7.067 kr. og indstilles til  

 en  

 karantæne på 164 timer for svig.
 Medlemmet  

 klagede ikke over a-kassens afgørelse, hvorfor a-kassens afgørelse om  

 tilbagebetaling og beløbets størrelse må lægges til grund.
Arbejdsdirektoratet  

  

 ændrede den 3.  

 december 2002 afgørelsen således, at medlemmet skulle have en effektiv  

 karantæne på 83 timer for svig og 20 timer for uagtsomhed.  

 Arbejdsdirektoratet  

 fandt herved, at det var svigagtigt, at medlemmet ikke oplyste om sine  

 arbejdstimer som kontaktperson og honoraret fra kommunen.
Arbejdsdirektoratet  

 fandt der i mod ikke, at han havde kendskab til reglen om mindsteudbetaling  

 og  

 overskydende timer, og at han derfor med hensyn til disse regler havde  

 handlet  

 uagtsomt.
Effektiv karantæne på 83 timer for svig og 20 timer for  

 uagtsomhed Ankenævnet har behandlet Deres klage på møde den  

 18. september 2003.
Nævnet traf følgende A  

 F G Ø R E L S E De skal pålægges en effektiv karantæne på 83  

 timer for svig og 20 timer for uagtsomhed som følge af, at De ikke på Deres  

 dagpengekort oplyste om Deres faste månedsløn i ansættelsen som kontaktperson  

 for xxx kommune.
BEGRUNDELSE Ankenævnet har ved afgørelsen lagt til grund, at - De blev ledig fra et årsvikariat som lærer den  

 26. juni 2001, - De på Deres ledighedserklæring af 21. juli  

 2001 svarede nej til at have fået økonomisk dækning for timer ud over de 37  

 timer, De var ansat som lærer, - De påførte 0 timer på Deres dagpengekort i  

 perioden fra 9. juli 2001 til 12. september 2001 og derfor modtog fulde  

 dagpenge, - De fra 1. maj 2001 var ansat som kontaktperson  

 ved xxx kommune, - De i denne ansættelse modtog en fast løn på  

 2.798 kr. pr. måned, og - at antallet af timer i ansættelsen ikke var  

 fast.
Ankenævnet har noteret sig, at De har oplyst, at  

 De havde en alvorlig depression i den periode, som sagen handler om.
De har  

 imidlertid ikke fulgt Arbejdsdirektoratets opfordring til at dokumentere  

 denne  

 depression ved lægeerklæringer eller lignende, hvorfor ankenævnet ikke har  

 mulighed for at lægge vægt på denne oplysning.
Ankenævnet har ved afgørelsen lagt vægt på, at  

 De hverken på Deres ledighedserklæring af 21. juli 2001, Deres dagpengekort  

 eller på anden måde oplyste a-kassen om Deres faste månedsløn i ansættelsen  

 som  

 kontaktperson for xxx kommune.
Ankenævnet finder, at De måtte vide, at fast  

 månedsløn var af betydning for Deres dagpenge, da månedslønnen svarede til et  

 antal arbejdstimer, og da De måtte vide, at det fremgår af vejledningen på  

 bagsiden af dagpengekortet, at arbejdstimer skal påføres.
Ankenævnet finder  

 derfor, at De handlede svigagtigt.
Arbejdsdirektoratet har givet Dem en sanktion på  

 83 timer for svig og 20 timer for uagtsomhed.
Da ankenævnet ikke har mulighed  

 for at ændre denne sanktion, står Arbejdsdirektoratets sanktion herefter ved  

 magt.
 Ankenævnet henviser til §§ 57 og 87 i lov om  

 arbejdsløshedsforsikring m.v. (Arbejdsministeriets lovbekendtgørelse nr. 603  

 af  

 25. juni 2001) og til § 2 i Direktoratet for Arbejdsløshedsforsikringens  

 bekendtgørelse nr. 502 af 7. juni 2000 om sanktion til medlemmerne af en  

 arbejdsløshedskasse.
 Ankenævnet tiltræder således  

 Arbejdsdirektoratets afgørelse af 3. december 2002.
På ankenævnets vegne xxxxx De kan læse om afgørelsens faktiske og retlige  

 grundlag på de følgende sider.
 Kopi til:
xxx Arbejdsdirektoratet 1.  

 Sagsforløb Arbejdsdirektoratet fremstillede sagen på denne  

 måde:
"Den 21. juli 2001 søgte De om dagpenge, da  

 De var blevet arbejdsløs.
På ledighedserklæringen svarer De nej til at have  

 fået økonomisk dækning for timer udover de 37 timer om ugen inden for de  

 sidste  

 14 uger før dagen for tilmelding til AF.
 De sender løbende Deres dagpengekort til  

 a-kassen uden at oplyse om Deres job som fast kontakt-person ved xxx kommune.
 På grundlag af oplysningerne på Deres  

 dagpengekort har De fået udbetalt fulde dagpenge i perioden den 9. juli - 12.  

 september 2001.
Den 5. december 2001 søgte De igen om dagpenge,  

 da De var blevet arbejdsløs.
På ledighedser-klæringen svarede De igen nej til  

 at have fået økonomisk dækning for timer udover de 37 timer om ugen, som De  

 var  

 ansat til som folkeskolelærer.
 De sender et dagpengekort til a-kassen, hvor  

 timerne som kontaktperson ikke er påført.
 A-kassen kontaktede rutinemæssigt xxx kommune og  

 fik oplyst, at De havde været ansat som kontaktperson i perioden 1. marts  

 2000-31. januar 2001 og igen fra den 1. maj 2001. De var stadig i  

 ansættelsesforholdet og modtog en måneds løn på 2.859 kr.
 Da De blev konfronteret med dette, oplyste De,  

 at De ikke længere var ansat, og at udbetalingen omhandlede nogle  

 arbejdstimer,  

 som xxx skyldte Dem.
 xxx kommune kunne ikke bekræfte ovennævnte.  

 A-kassen bad Dem derfor om en redegørelse.
 De har ikke selv ønsket at komme med en  

 redegørelse til sagen.
 I den forbindelse konstaterede a-kassen den 7.  

 februar 2002, at de ikke havde givet korrekte oplysninger på Deres  

 dagpengekort  

 i ugerne 28-37 i 2001.
 Hovedledelsen traf afgørelse den 11. marts 2002.  

 Den har beregnet, at De har fået 7.067 kr. (før skat) for meget i dagpenge  

 ved  

 at oplyse forkert om antallet af arbejdstimer på Deres dagpengekort.
 Hovedledelsen mener, at De skal betale beløbet  

 tilbage.
Hovedledelsen mener også, at De har handlet  

 svigagtigt.
Hovedledelsen har derfor indstillet til direktoratet, at De skal  

 have en effektiv karantæne på 164 timer for svig." Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 3. december 2002 følgende  

 afgørelse:
"Den 3. juli 2002 har Arbejdsdirektoratet  

 fået xxx Arbejdsløshedskasses afgørelse i Deres sag.
Det fremgår af  

 afgørelsen,  

 at De skal betale i alt 7.067 kr. (før skat) tilbage til a-kassen.
 A-kassen har også indstillet til direktoratet,  

 at De skal have en effektiv karantæne på 164 timer for svig.
De har ikke klaget over a-kassens afgørelse.  

 Direktoratet har derfor lagt a-kassens afgørelse om tilbagebetaling og  

 beløbets  

 størrelse til grund.
Direktoratet tager derfor kun stilling til a-kassens  

 indstilling om sanktion for svig.
Afgørelse De skal have en effektiv karantæne på 83 timer  

 for svig og 20 timer for uagtsomhed.
Begrundelse Tilbagebetaling Direktoratet lægger til grund, at De har oplyst  

 for få arbejdstimer på Deres dagpengekort i ugerne 28-29 2001.
Dagpenge kan kun udbetales til et medlem, som er  

 ledigt.
Det står i § 57, stk. 1, 1. pkt., i lov om arbejdsløshedsforsikring  

 m.v., jf. lovbekendtgørelse nr. 799 af 24. september 2002.
Arbejde medfører fradrag i dagpenge.
Fradraget  

 sker med det faktiske antal timer, som De har arbejdet i ugen.
Det står i § 1  

 i  

 bekendtgørelse nr. 670 af 11. juli 2000 om fradrag i dagpenge, orlovsydelse,  

 praktikydelse, uddannelsesgodtgørelse og etableringsydelse og i § 7, stk. 1,  

 i  

 bekendtgørelse nr. 515 af 3. juli 1998 om supplerende dagpenge.
Et medlems arbejdstid anses som kontrollabel,  

 hvis arbejdstiden kan kontrolleres ved arbejdsgi-verens registreringer.
Det  

 står i § 3, stk. 1, i bekendtgørelse nr. 515 af 3. juli 1998 om supplerende  

 dagpenge.
Hvis medlemmets arbejdstid ikke kan anses som  

 kontrollabel efter § 3, beregnes medlemmets arbejdstid i ugen ved omregning  

 af  

 nettoindtægten med den til enhver tid gældende omregningssats.
Det står i §  

 4,  

 stk. 1, i bekendtgørelsen.
Deres honorar fra xxx kommune vedr.
Deres  

 arbejde som kontaktperson skal derfor omregnes til timer med den til en hver  

 tid gældende omregningssats.
Et fuldtidsforsikret medlem har overskydende  

 timer, hvis medlemmet i 12 uger/3 måneder forud for ledigheden har haft  

 lønnet  

 arbejde eller fået kontant dækning for mere end 37 timer pr. uge.
Medlemmet  

 vil  

 ikke være berettiget til dagpenge, før de overskydende timer er opbrugt eller  

 bortfaldet.
Det står i § 1, stk. 1 og 3, i bekendtgørelse nr. 902 af 9.  

 december 1999 om overskydende timer.
Da De før Deres ledighed har arbejdet som  

 overlærer ved xxxskolen med en arbejdstid på 37 timer om ugen, og De samtidig  

 har arbejde som kontaktperson med et månedligt honorar på 2.798 kr., har De  

 fået økonomisk dækning for mere end 37 timer om ugen.
De har derfor haft  

 overskydende timer, som skulle afvikles, inden De kunne få udbetalt dagpenge.
Sanktion  

 for svig Direktoratet mener, at De bevidst har undladt at  

 oplyse om alle Deres arbejdstimer på Deres dagpengekort for at få en ydelse,  

 De  

 ikke havde ret til.
De har dermed ikke overholdt Deres oplysningspligt over  

 for  

 a-kassen.
Direktoratet har herved lagt vægt på, - at det fremgår af forsiden på dagpengekortene,  

 at De skal læse vejledningen, før De udfylder ydelseskortene, - at det tydeligt fremgår af vejledningen, at De  

 som arbejdsløs har pligt til at oplyse om alt arbejde (lønnet og ulønnet),  

 uanset hvornår arbejdet foregår, - at De for ugerne 28-36 i 2001 har oplyst 0  

 timer på kortene, og for uge 37 i 2001 har De oplyst 14,8 timer på trods af,  

 at  

 De i ugerne omregnet havde 4,5 arbejdstimer pr. uge som kontaktperson for xxx  

 Kommune, - at De ved Deres underskrift på tro og love har  

 erklæret, at oplysningerne på kortene var rigtige, - at det må have stået Dem klart ved  

 underskrivelsen af kortene for ugerne 28-37 i 2001, at oplysningerne på  

 kortene  

 ikke var rigtige, da De havde arbejdet i større omfang, - at De ikke henvendte Dem til a-kassen, da De  

 modtog Deres løn, på hvilket tidspunkt det også må have stået Dem klart, at  

 De  

 havde fået dagpenge med urette, - at De på ledighedserklæringen af 21. juli 2001  

 har svaret nej til, at De har fået økonomisk dækning for timer udover de 37  

 timer om ugen, inden for de sidste 14 uger før tilmeldingen til AF.
 Det må derfor have stået Dem klart, at De ved at  

 lade være med at oplyse om arbejdet fik a-kassen til at udbetale ydelser, som  

 De ikke havde ret til.
Har et medlem gjort sig skyldig i svig over for  

 a-kassen, kan direktøren for Arbejdsdirektoratet bestemme, at medlemmet skal  

 have en effektiv karantæne på højst 962 timer.
Det står i § 87, stk. 1, i  

 loven.
Karantænens størrelse beregnes ved, at det  

 beløb, De skal betale tilbage (3.580 kr.), divideres med omregningssatsen på  

 konstateringstidspunktet (151,27). Det giver 23,66 timer.
De skal herefter  

 have  

 en karantæne på 3,5 gange det beregnede timetal.
Karantænen rundes op til  

 nærmeste hele tal.
Der henvises til § 4, stk. 1 og 2, i bekendtgørelse nr.  

 502  

 af 7. juni 2000 om sanktion til medlemmer af en arbejdsløshedskasse.
 Direktoratet mener derfor, at De skal have en  

 effektiv karantæne på 83 timer for svig.
Sanktion  

 for uagtsomhed Direktoratet finder det ikke godtgjort, at De  

 har haft kendskab til reglen om mindsteudbetaling og overskydende timer.  

 Direktoratet finder derfor, at den del af tilbagebetalingsbeløbet, som beror  

 herpå, kun kan tilskrives Dem som uagtsomt, jf. § 87, stk. 2, i loven.
 Direktoratet har opgjort, at De på grund af  

 Deres uagtsomme forhold skal betale 3.487 kr. (før skat) tilbage til  

 a-kassen.
I de tilfælde, hvor tilbagebetalingsbeløbet er  

 mindre end 25 gange den maksimale dagpengesats på konstateringstidspunktet,  

 og  

 hvor forseelsen må vurderes som uagtsom, skal medlemmet pålægges en effektiv  

 karantæne på 20 timer.
Det står i § 6, stk. 2, i bekendtgørelse nr. 502 af 7.  

 juni 2000 om sanktion til medlemmer af en arbejdsløshedskasse.
Direktoratet mener derfor, at De skal have en  

 samlet effektiv karantæne på 103 timer.
Karantænen gælder fra den 21. maj  

 2002.  

 Det er den dag, hvor a-kassen blev opmærksom på forholdet." 3.  

 Klagen til ankenævnet De skrev følgende i Deres klage til ankenævnet  

 den 19. december 2002:
"Undertegnede klager over  

 "behandlingen" af ovennævnte sags.nr.! De i brevet nævnte perioder - har begået svig  

 m.m. - foregik, mens jeg var i dyb depression! Jeg modtog behandling via piller og terapi samt  

 jævnlige konsultationer hos min private læge samt en psykiater fra xxx." Arbejdsdirektoratet  

 opfordrede Dem ved brev af 2. januar 2002 til at indsende lægelig  

 dokumentation  

 for, i hvilken udstrækning Deres tilstand kunne have påvirket Deres adfærd.  

 De  

 svarede ikke på dette brev fra Arbejdsdirektoratet.
4.  

 Arbejdsdirektoratets bemærkninger til klagen Arbejdsdirektoratet skrev følgende den 21.  

 januar 2003:
 "Direktoratet sender klage over afgørelse  

 af 3. december 2002.
 Medlemmet har ikke svaret på direktoratets brev  

 af 2. januar 2003.
Direktoratet finder herefter, at der ikke er  

 kommet nye oplysninger, der giver direktoratet anledning til at ændre  

 afgørelsen." 5.  

 Nyt efter klagen Intet.
6.  

 Regler Lov  

 om arbejdsløshedsforsikring m.v. (Arbejdsministeriets lovbekendtgørelse nr.  

 603  

 af 25. juni 2001) §  

 57.  

  

  

 Dagpenge kan kun udbetales til et medlem, som  

 er ledigt...
§  

 87.  

  

  

 Har et medlem gjort sig skyldig i svig eller  

 forsøg på svig over for kassen, kan direktøren for Arbejdsdirektoratet  

 bestemme, at medlemmet skal gennemgå en effektiv karantæne på højst 962  

 timer.  

 Er medlemmet tidligere pålagt en sanktion for svig, kan direktøren bestemme,  

 at  

 den pågældende slettes som medlem af kassen, hvis den seneste forseelse er  

 begået mindre end 5 år efter direktørens tidligere afgørelse.
Et medlem, som  

 slettes af kassen, kan genoptages som nyt medlem.
 Stk.  

 2.  

  

  

 Har et medlem gjort sig skyldig i anden  

 forseelse over for kassen, kan kassen bestemme, at medlemmet skal gennemgå en  

 effektiv karantæne på højst 37 timer.
 ...
Direktoratet  

 for Arbejdsløshedsforsikringens bekendtgørelse nr. 502 af 7. juni 2000 om  

 sanktion til medlemmerne af en arbejdsløshedskasse §  

 2.  

  

  

 Sanktionen ved svig og uagtsomhed er en  

 effektiv karantæne bortset fra gentagelsestilfælde, jf.  

  

 § 5.
 Stk.  

 2.  

  

  

 En effektiv karantæne betyder, at retten til  

 ydelser, bortset fra kursusgodtgørelse og dagpenge under ferie, bortfalder  

 for  

 et antal timer, hvor der ellers ville være ret til ydelser fra a-kassen.
 Stk.  

 3  

  

  

 ...
 Stk.  

 4.  

  

  

 Er karantænen ikke udstået senest 2 år efter  

 dens ikrafttræden, bortfalder den...
