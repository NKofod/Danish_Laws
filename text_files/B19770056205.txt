 I henhold til §§ 4 og 5, stk. 2, i lov nr. 225 af 31. maj 1968 om  

 anmeldelse af fødsler og dødsfald fastsættes følgende:
I.
Anmeldelse af fødsler § 1.  Fødsler, der finder sted her i landet eller om  

 bord i skib eller luftfartøj, hvis første ankomststed efter fødslen er en  

 dansk havn eller lufthavn, skal senest 2 hverdage efter fødslen eller efter  

 skibets eller luftfartøjets ankomst til dansk område anmeldes til  

 ministerialbogsføring for det sogn, hvor moderen har bopæl, jfr. dog stk. 2  

 og 3.
 Stk. 2.  Har moderen bopæl i de sønderjyske landsdele,  

 skal fødslen anmeldes til personregisterføreren i den kommune, hvor hun bor.
Stk. 3.  Har moderen bopæl på Færøerne, i Grønland eller  

 i udlandet, skal fødslen anmeldes til ministerialbogsføreren for det sogn,  

 hvor fødslen har fundet sted, eller hvor den pågældende havn eller lufthavn  

 er beliggende.
Finder fødslen sted på vej til klinik eller sygehus, skal  

 anmeldelsen dog ske til ministerialbogsføreren for det sogn, hvor klinikken  

 eller sygehuset er beliggende.
 § 2.  Anmeldelsen skal foretages af barnets forældre,  

 for barn uden for ægteskab af moderen.
 Stk. 2.  Er forældrene (moderen) ikke i stand til at  

 foretage anmeldelsen, skal den foretages af tilstedeværende personer over 18  

 år, der hører til moderens husstand, eller hos hvem moderen har ophold.
 Stk. 3.  Har fødslen fundet sted om bord i skib eller  

 luftfartøj, og er ingen anmeldelsespligtig efter stk. 1-2 til stede eller i  

 stand til at foretage anmeldelsen, skal den foretages af skibets eller  

 luftfartøjetsfører eller dennes stedfortræder.
§ 3.  Anmeldelsen afgives på en af kirkeministeriet  

 foreskrevet blanket, der uden betaling udleveres af jordemoderen (lægen)  

 eller af ministerialbogsføreren.
Vedrører anmeldelsen et dødfødt barn,  

 benyttes dog den i § 6, stk. 1, omtalte blanket.
 Stk. 2.  ved anmeldelse af et ægtebarns fødsel skal  

 forældrenes dåbs- eller navneattester samt vielsesattest forevises eller  

 medsendes.
 Stk. 3.  Ved anmeldelse af fødsel af et barn uden for  

 ægteskab skal moderens dåbs- eller navneattest og - såfremt hun fører et  

 slægtsnavn, der er erhvervet ved ægteskab - tillige hendes vielsesattest  

 forevises eller medsendes.
Stk. 4.  Er moderen separeret, fraskilt eller enke, skal  

 endvidere dokumentation herfor (bevilling, domsudskrift, skifteudskrift eller  

 dødsattest) forevises eller medsendes.
Har moderen genantaget sit pigenavn,  

 må dokumentation herfor fremlægges.
 Stk. 5.  Vedrører anmeldelsen et dødfødt barn, skal  

 tillige jordemoderanmeldelsen og en af en læge udstedt dødsattest medfølge.
II.
Anmeldelse af dødsfald § 4.  Dødsfald, der finder sted her i landet eller om  

 bord i skib eller luftfartøj, hvis første ankomststed efter dødsfaldet er en  

 dansk havn eller lufthavn, skal senest 2 hverdage efter dødsfaldet eller  

 efter skibets eller luftfartøjets ankomst til dansk område anmeldes til  

 ministerialbogsføreren for det sogn, hvor afdøde havde bopæl, jfr. dog stk.  

 2. Havde afdøde bopæl i de sønderjyske landsdele, videresendes  

 dødsanmeldelsen til personregisterføreren i den kommune, hvor afdøde boede.
Stk. 2.  Havde afdøde bopæl på Færøerne, i Grønland  

 eller i udlandet, eller kan der ikke tilvejebringes oplysning om, hvor afdøde  

 boede, skal dødsfaldet anmeldes til ministerialbogsføreren for det sogn, hvor  

 dødsfaldet har fundet sted, eller hvor den pågældende havn eller lufthavn er  

 beliggende.
Finder dødsfaldet sted på vej til sygehus, skal anmeldelsen dog  

 ske til ministerialbogsføreren for det sogn, hvor sygehuset er beliggende.
Er  

 dødsstedet ikke fastslået, skal anmeldelsen ske til ministerialbogsføreren  

 for det sogn, hvor liget er fundet.
 § 5.  Anmeldelsen skal foretages af afdødes ægtefælle,  

 hvis samlivet bestod, og ellers af afdødes børn over 18 år eller af afdødes  

 forældre i den nævnte rækkefølge.
 Stk. 2.  Findes der ingen anmeldelsespligtige efter stk.  

 1, der er i stand til at foretage anmeldelsen, skal denne foretages af  

 tilstedeværende personer over 18 år, der hørte til afdødes husstand, eller  

 hos hvem afdøde havde ophold.
 Stk. 3.  Har dødsfaldet fundet sted om bord i skib eller  

 luftfartøj, og er ingen anmeldelsespligtig efter stk. 1-2 til stede eller i  

 stand til at foretage anmeldelsen, skal den foretages af skibets eller  

 luftfartøjets fører eller dennes stedfortræder.
 § 6.  Anmeldelsen afgives på den til dødsanmeldelse og  

 anmodning om begravelse eller ligbrænding foreskrevne blanket, der uden  

 betaling udleveres af den dødsattestudstedende læge eller af  

 begravelsesmyndigheden.
 Stk. 2.  En af en læge udstedt dødsattest skal medfølge  

 anmeldelsen.
 Endvidere skal så vidt muligt afdødes dåbs- eller navneattest og - såfremt  

 afdøde var eller havde været gift - tillige vielsesattest forevises eller  

 medsendes.
III.
Fælles bestemmelser § 7.  Kan de i §§ 3 og 6 nævnte bevisligheder ikke  

 straks fremlægges, skal anmeldelse dog ske inden udløbet af de fastsatte  

 frister, og der gives da anmelderen en efter forholdene passende yderligere  

 frist til bevislighedernes fremskaffelse.
 Stk. 2.  Bevislighederne skal dog ikke fremlægges, hvis  

 de nødvendige oplysninger fremgår af ministerialbøgerne på anmeldelsesstedet.
 Stk. 3.  foretages anmeldelse af de i §§ 2, stk. 2 og 3,  

 og 5, stk. 2 og 3, nævnte anmeldelsespligtige, skal ministerialbogsføreren  

 selv så vidt muligt tilvejebringe eventuelle manglende bevisligheder, som  

 ikke er i anmelderens besiddelse.
 § 8.  Er en anmeldelse ikke fyldestgørende, eller har  

 ministerialbogsføreren anledning til at betvivle dens rigtighed, kan han  

 pålægge den anmeldelsespligtige inden en passende frist at afgive personlig  

 forklaring til ham.
§ 9.  Den, der overtræder §§ 1 og 2 eller §§ 4 og 5,  

 oversidder en i medfør af § 7, stk. 1, fastsat frist eller tilsidesætter et i  

 medfør af § 8 meddelt pålæg, straffes med bøde.
På samme måde straffes den,  

 der afgiver urigtige anmeldelser eller urigtig forklaring efter § 8.
IV.
Ikrafttræden m.v.
 § 10.  Bekendtgørelsen træder i kraft den 1. januar  

 1978.
 Stk. 2.  Følgende bestemmelser ophæves: 1)  

 Bekendtgørelse nr. 229 af 21. september 1893 angående anmeldelse til og  

 indførelse i kirkebøgerne af dødsfald i København samt om de vedkommende  

 præsters rettigheder med hensyn til begravelser m.m. 2) Bekendtgørelse nr.  

 107 af 23. maj 1927 angående anmeldelser om fødsler og dødsfald med hensyn  

 til mosaiske trosbekendere m.m. 3) Bekendtgørelse nr. 119 af 2. april 1935  

 angående anmeldelse til kirkebøgerne af dødsfald på Frederiksberg. 4)  

 Bekendtgørelse nr. 379 af 28. december 1937 angående anmeldelse til  

 kirkebøgerne af dødafald i Gentofte kommune. 5) Bekendtgørelse nr. 593 af 1.  

 december 1975 om begravelse og ligbrænding § 2, stk. 2, 1. pkt.
 § 11.  Bekendtgørelsen gælder ikke fødsler og  

 dødsfald, der finder sted i de sønderjyske landsdele, på Færøerne og i  

 Grønland eller ombord i skib eller luftfartøj, hvis første ankomststed efter  

 fødslen eller dødsfaldet er en havn eller lufthavn i de sønderjyske  

 landsdele, på Færøerne og i Grønland.
