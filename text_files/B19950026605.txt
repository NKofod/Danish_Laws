(Den generelle bekendtgørelse) § 1 I bekendtgørelse nr. 209 af 21. marts 1994 om administration af og kontrol  

 med Det Europæiske Fællesskabs forordninger om markedsordninger for  

 landbrugsvarer m.v., som ændret ved bekendtgørelse nr. 799 af 1. september  

 1994, foretages følgende ændringer:
 1. I § 1 indsættes som stk. 2:
»Stk. 2.  Såfremt der af EF-direktoratet er  

 udarbejdet eller godkendt særlige skemaer eller blanketter til brug ved  

 ansøgninger om støtte i medfør af markedsordningerne og ved afgivelse af  

 oplysninger i øvrigt under støtteansøgningernes behandling, skal disse  

 skemaer eller blanketter benyttes.« 2. I § 3 indsættes efter stk. 2 som nyt stykke 3:
»Stk. 3.  Den Særlige Tjeneste i EF-direktoratet  

 koordinerer den efterfølgende regnskabskontrol og fører tilsyn med  

 anvendelsen af fællesskabsbestemmelserne herom.
De statslige told- og  

 skattemyndigheder og Plantedirektoratet udfører den efterfølgende  

 regnskabskontrol med de ordninger, hvor myndigheden tillige udfører den  

 fysiske kontrol, medmindre der træffes anden beslutning efter aftale med  

 EF-direktoratet.« 3. § 8 affattes således:
»§ 8.  Eksportøren af varer, der ikke er omfattet  

 af EF-Traktatens bilag II, og som har en sammensætning, der angives til  

 udførsel mod eksportrestitution for første gang, skal afgive en recept til  

 registrering hos de statslige told- og skattemyndigheder.
Registreringen  

 foretages af den told- og skatteregion, hvor virksomheden er  

 eksportørregistreret.
 Stk. 2.  Den i stk. 1 nævnte recept skal afgives senest  

 7 hverdage, inden varen af den pågældende sammensætning angives til udførsel.  

 Told- og skatteregionen kan tillade, at recepten afgives med kortere frist.
 Stk. 3.  I særlige tilfælde kan den pågældende told- og  

 skatteregion efter aftale med EF-direktoratet fritage for pligten til  

 receptregistrering, forudsat at eksportøren er i stand til på andet grundlag  

 at dokumentere varens sammensætning.
Stk. 4.  De statslige told- og skattemyndigheder  

 fastsætter de nærmere betingelser for afgivelse af recept.« 4. Efter § 12 indsættes:
Kapitel 3 a Autorisation af kontrol- og overvågningsfirmaer § 12 a.  EF-direktoratet kan autorisere firmaer, der  

 er specialiseret i kontrol og overvågning på internationalt plan, til at  

 udstede erklæring om varers overgang til frit forbrug i et land uden for Den  

 Europæiske Unions område.
Erklæringen kan tjene som dokumentation for, at  

 varerne er indført i det land, for hvilket den ansøgte restitutionssats er  

 fastsat.
Stk. 2.  Ansøgning om autorisation indgives til  

 EF-direktoratet.
EF-direktoratet fastsætter de nærmere betingelser i  

 autorisationen.
 Stk. 3.  EF-direktoratet fastsætter nærmere bestemmelser  

 om kontrol med de firmaer, der har opnået autorisation.
Stk. 4.  EF-direktoratet kan tilbagekalde en  

 autorisation, hvis firmaet ikke opfylder de fastsatte betingelser, eller hvis  

 forudsætningerne for autorisationen væsentligt ændres.' § 2 Bekendtgørelsen træder i kraft den 3. maj 1995.
