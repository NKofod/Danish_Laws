1. Overfor lovovertrædere, der anses for åndssvage,  

 bliver der i medfør at straffelovens § 16, jfr. § 68 sædvanligvis truffet  

 bestemmelse om undergivelse af åndsvageforsorg eller anbringelse i  

 institution for åndssvage.
Bestemmende for, om den ene eller den anden af  

 disse foranstaltninger vælges, der i hovedsagen en vurdering af  

 lovovertræderens formodede farlighed, således som den har manifesteret sig  

 gennem kriminaliteten.
 Dom til anbringelse i institution for åndssvage har hidtil medført  

 anstaltsanbringelse, som kun kan ophøre efter retskendelse i medfør af  

 straffelovens § 72. Beslutning om ophold på åben eller lukket afdeling og om  

 adgang til kortvarige ophold uden for institutionen har været reguleret af  

 justitsministeriets cirkulære 227 af 15. november 1977. Afgørelser herom  

 kræver ifølge cirkulæret en nøje overvejelse af de hensyn til  

 retssikkerheden, som har begrundet dom til anbringelse i stedet for mindre  

 indgribende foranstaltninger.
Dom til åndssvageforsorg har hidtil haft det indhold, at den dømte  

 indergives en forsorg, der enten udøves i institution eller udenfor  

 institution efter forsorgsmyndighedens nærmere bestemmelse.
Denne sanktion  

 har kunnet bringes til udførelse på den måde, at den dømte indledningsvis er  

 blevet anbragt i anstalt og efterfølgende er blevet placeret udenfor anstalt,  

 f.eks. i privat pleje.
Efter l. 171 16.4.1934 var der et indholdsmæssigt sammenfald mellem  

 sanktionen dom til åndssvageforsorg og den administrative  

 hjælpeforanstaltning forsorg for åndssvage.
I den måde, som  

 hjælpeforanstaltninger overfor åndssvage og andre svagt begavede  

 praktiseredes på efter lov 192 af 5.6.1959, fortsattes dette sammenfald.
 2. l. 192 5.6.1959 er med virkning fra 1.1.1980  

 ophævet ved § 6, stk. 2, nr. 3, i l. 258 8.6.1978 om ændring af lov om social  

 bistand med flere love.
Ifølge l. 257 8.6.1978 om udlægning af åndssvageforsorg m.v. overtages  

 institutionerne for åndssvage af amtskommunerne og Københavns og  

 Frederiksberg kommuner, og det er ved lovens § 6 fastsat, at kommunerne har  

 pligt til i deres døgninstitutioner (foruden mentalobservander) at modtage  

 lovovertrædere, der i henhold til dom eller kendelse skal anbringes i  

 institution for åndssvage eller undergives åndssvageforsorg, og personer, der  

 som vilkår for tiltalefrafald eller prøveløsladelse skal anbringes i  

 institution for åndssvage eller undergives åndssvageforsorg.
Nærmere regler  

 om fordelingen er fastsat i bkg. 567 21.12.1979, der tillige indeholder en  

 bestemmelse om, at det påhviler det særlige afsnit for lovovertrædere på  

 Rødbygaard at modtage anstaltsdømte, når hensynet til den pågældendes  

 behandling og til retssikkerheden ikke kan tilgodeses ved anbringelse i den  

 institution, hvor den dømte ellers ville høre hjemme.
Visiteringen hertil  

 sker ifølge bekendtgørelsen af social- og sundhedsudvalget i den amtskommune,  

 hvor den pågældende har ophold.
3.1. begrebet åndssvageforsorg eksisteret ikke længere i den socialretlige  

 lovgivning.
Hjælpeforanstaltninger overfor personer med vidtgående fysiske  

 eller psykiske handicap, der omfatter åndssvage, kan efter bistandsloven kun  

 iværksættes med den pågældendes samtykke.
 3.2. Et tiltalefrafald mod undergivelse af åndssvageforsorg vil ikke rumme  

 nogen mulighed for institutionsanbringelse, og andre forsorgsforanstaltninger  

 vil kun kunne iværksættes - og opretholdes - med samtykke fra den pågældende.
3.3. En dom til inddragelse under åndssvageforsorg vil ikke længere give  

 mulighed for, at den dømte mod sin vilje anbringes på institution.
Efter det  

 socialretlige regelsystem må det tillige antages, at andre  

 forsorgsforanstaltninger kun vil kunne iværksættes - og opretholdes - med den  

 dømtes samtykke.
3.4 Institutioner for åndssvage er normalt ikke lukkede, det vil sige  

 indrettet således, at yderdøre og vinduer konstant er aflåst.
Ophold i lukket  

 institution kan ifølge bkg. 568 21.12.1979 ske efter beslutning af  

 amtskommunernes social- og sundhedsudvalg, hvis anbringelsen er absolut  

 påkrævet for at afværge, at den pågældende skader sig selv eller andre, og  

 den kan højest vare i 2 måneder med mulighed for forlængelse, såfremt det i  

 det enkelte tilfælde må anses for absolut påkrævet.
 3.5. Disse nye regler har også gyldighed for dem, der allerede er dømt til  

 at undergives åndssvageforsorg eller anbringelse i institution for åndssvage.
 4. Formålet med foranstaltninger efter straffelovens §  

 68 er at forebygge yderligere lovovertrædelser.
 ndringen af det socialretlige regelsystem kan frygtes at mindske den  

 mulighed for forebyggelse, som foranstaltningen undergivelse af  

 åndssvageforsorg hidtil har opfyldt.
 Under henvisning hertil anmoder jeg statsadvokaterne om ved behandlingen  

 af sager mod åndssvage kriminelle at være opmærksom på, om der i videre  

 omfang end hidtil måtte være anledning til at nedlægge påstand om anbringelse  

 i institution.
 Tvivlsomme sager forelægges for mig.
Efter de hidtil gældende regler traf overlægen bestemmelse, om en  

 institutionsanbringelse skulle ske på lukket eller på åben afdeling.
Skønnet  

 herom skulle udøves under nøje overvejelse af de hensyn til retssikkerheden,  

 som har begrundet dom til anbringelse i stedet for en mindre indgribende  

 foranstaltning.
Dette skøn udøves nu af det amtskommunale social- og  

 sundhedsudvalg.
Hensynet til retssikkerheden har fået en langt snævrere  

 udformning.
Anbringelse i lukket afdeling kan som nævnt kun ske, hvis der er  

 risiko for, at den dømte skader andre, og kun hvis sådan anbringelsen er  

 absolut påkrævet for at afværge denne risiko, og anbringelsen er  

 tidsbegrænset.
Dette almindelige kriterium suppleres med en adgang for  

 social- og sundhedsudvalget til at henvise den dømte til anbringelse på  

 Rødbygaard, om ovenfor omtalt.
 Det er efter min mening tvivlsomt, om disse regelsæt vil virke på en sådan  

 måde, at hensynet til retssikkerheden i tilstrækkelig grad tilgodeses.
Med henblik på eventuel ændring af de domsformer, der anvendes overfor  

 åndssvage lovovertrædere skal jeg anmode statsadvokaterne om at føre kontrol  

 med, hvorledes domme, der lyder på anbringelse institution for åndssvage,  

 fuldbyrdes, således at indberetning hertil kan ske under vedlæggelse af  

 domme.
Jeg anmoder Dem endvidere om at være opmærksom på eventuelle recidiver  

 begået af personer overfor hvem der er truffet bestemmelse om inddragelse  

 under åndssvageforsorg eller anbringelse i institution for åndssvage.
 Det tilføjes, at Østre Landsret ved dom af 22. april 1980 efter påstand af  

 statsadvokaten for Fyn har dømt en drabsmand til anbringelse i institution  

 for åndssvage i lukket sikringsafsnit; Sagen er indbragt for Højesteret.
 Spørgsmålet om at udforme foranstaltningspåstande overfor åndssvage  

 lovovertrædere efter en model, der svarer til den, der efter C. 274  

 10.12.1976 følges med hensyn til foranstaltninger overfor psykiske afvigende  

 kriminelle, kan ventes medtages på dagsordenen for næste statsadvokatmøde.
 Per Lindegaard.
