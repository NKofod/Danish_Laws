 I medfør af § 2, stk. 1, § 11, stk. 1, og § 13 i lov om støtte til  

 jordbrugets strukturudvikling og til økologisk jordbrug m.v., jf.  

 lovbekendtgørelse nr. 715 af 30. august 1995, fastsættes:
 § 1.  Ansøgninger i henhold til kap. 2-4 i  

 bekendtgørelse nr. 220 af 29. marts 1995 om støtte til forbedring af  

 strukturen og effektiviteten i jordbruget (Forbedringsordningen), der  

 indsendes efter nærværende bekendtgørelses ikrafttræden, vil ikke blive  

 imødekommet, og ansøgningerne vil uanset bestemmelsen i § 4, stk. 3, 2. pkt.,  

 i samme bekendtgørelse ikke blive overført til følgende finansår, jf. dog  

 stk. 2.
 Stk. 2.  Strukturdirektoratet for Landbrug og Fiskeri  

 (Strukturdirektoratet) kan efter ansøgning herom i særlige tilfælde tillade,  

 at ansøgninger, der indsendes inden 14 dage efter nærværende bekendtgørelses  

 ikrafttræden, kan komme i betragtning, hvis ansøger kan godtgøre, at han  

 inden bekendtgørelsens ikrafttræden både har været omfattet af konkrete  

 planer om udarbejdelse af forbedringsplan og har indgået bindende aftale med  

 en leverandør eller lignende om gennemførelse af betydelige investeringer som  

 led i forbedringsplanen.
 § 2.  Afgørelser, der i medfør af § 1, stk. 2, træffes  

 af Strukturdirektoratet, kan påklages til landbrugs- og fiskeriministeren.  

 Klagefristen er 4 uger fra den dag, afgørelsen er meddelt den pågældende.
 § 3.  Bekendtgørelsen træder i kraft den 4. maj 1996.
