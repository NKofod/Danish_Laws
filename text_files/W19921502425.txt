 De pårørende til en 77-årig klagede over, at egen læge samt plejehjem  

 havde ordineret mange forskellige slags medicin, som bevirkede tydelig  

 sløvhed og gangbesvær.
 Nævnet fandt at der var tale om et væsentligt samfundsproblem vedr.
visitation af ældre mennesker, som hverken hører hjemme på sygehus  

 eller plejehjem.
Man fandt dog, at det ikke kunne accepteres, at senil  

 demente lægges i »medikamentel spændetrøje« for at løse problemet.
 5.4.1. Klage over for kraftig medicinering af senil dement.
De pårørende til en 77-årig mand klager over, at egen læge, en læge fra  

 det lokale lægehus samt plejehjem, har medicineret den ældre mand med mange  

 forskellige slags medicin, som bevirkede tydelig sløvhed og gangbesvær.
Den  

 77-årige var desuden i en mellemliggende periode indlagt på sygehus, hvor  

 tilstanden bedredes.
 Sundhedsstyrelsen havde beskrevet klagen således, at den fremstod  

 som en påstand om en række enkeltstående forseelser, men nævnet fandt at  

 hovedproblemet for klageren var medicinering af senil demente på plejehjem,  

 som ikke havde særlige forudsætninger for at klare adfærdsvanskelige  

 patienter.
Nævnet erkendte, at der var tale om et væsentligt samfundsproblem, hvor  

 problemet ofte er manglende muligheder for korrekt visitation af patienter,  

 som hverken hører hjemme på sygehusafdeling eller på normalt plejehjem.
På  

 den anden side fandt nævnet, at det ikke bør accepteres, at senil demente  

 lægges i en »medikamentel spændetrøje« for at løse problemet.
Nævnet afgjorde den konkrete sag ved at henvise til en afbalanceret  

 udtalelse, som forelå i sagen fra den overlæge, der havde behandlet patienten  

 under indlæggelse på sygehus.
Heri fremhæves det fælles ansvar mellem de  

 praktiserende læger og det faglige personale på plejehjemmet, for at  

 patienten får en acceptabel tilværelse.
