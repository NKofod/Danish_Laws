Indehaverne af ophavsretten til et kunsværk nedlagde indsigelse mod  

 registrering af et figurmærke indeholdende ordet CENTAUR og en tegning af en  

 kentaur for varer i kl. 14, herunder mekaniske og elektroniske ure.
Udtalt,  

 at det ansøgte mærke måtte anses for at krænke ophavsretten til kunstværket,  

 idet det ansøgte mærke uanset visse mindre forskelle fremtrådte som en  

 efterligning af kunstværket.
 Varemærkelovens § 14, stk. 1, nr. 6, jf. § 6, stk. 2 a og  

 varemærkelovens § 14, stk. 1 nr. 7 ikke fundet anvendelige.
Magnet Trading Corporation (HK) Limited Hong Kong Adr.: Advokat Erling Borcher Vognmagergade 7 1120 KøbenhavnK Vor Ref: VA 2518 1983/V2/IS Deres ref: Frist: Dato: 02 nov 1988 Indsigelse mod ansøgning af varemærke VA 2518 1983, et figurmærke  

 bestående af en gengivelse af en kentaur og ordet CENTAUR.
I skrivelse hertil af 26 jan 1984 nedlagde Firmaet Internationalt  

 Patent-Bureau som fuldmægtig for E.
Remy Martin & Co.
S.A., Frankrig,  

 indsigelse mod registrering af Deres ovennævnte varemærke.
Ansøgningen  

 omfatter alle varer i klasse 14, herunder ure, både mekaniske og  

 elektroniske.
Til støtte for indsigelsen blev der henvist til, at billedet af den  

 kentaur, der indgår i det ansøgte mærke så at sige er en identisk gengivelse  

 af den kentaur, der siden 1962/63 har figureret på indsigerens etikette til  

 deres cognac Remy Martin, der er vedenskendt.
Indsigernes kentaur er  

 frembragt af en billedhugger, der har overdraget sin ophavsret til  

 indsigerne.
I skrivelse hertil af 30 maj 1984 blev der givet en redegørelse for  

 indsigernes virksomhed og brug af en kentaur som varemærke, og det blev  

 oplyst, at billedhuggeren Clara Quien frembragte den kentaur, der er afbildet  

 på et vedlagt bilag.
Denne kentaur forefindes som en statue i bronce i  

 indsigernes virksomhed i Cognac.
Indsigerne mener ikke, at der kan herske  

 tvivl om, at det værk, der er frembragt, er et kunstværk, der må nyde  

 beskyttelse her i landet i henhold til ophavsretsloven og Danmarks  

 tiltrædelse af Bernerkonventioen.
Indsigerne påpeger, at det af Dem ansøgte varemærke udviser en utvivlsom  

 lighed med indsigernes kentaur, og det ansøgte mærke må derfor siges at  

 indebære en krænkelse af en ophavsret, der tilkommer indsigerne, hvorfor  

 mærket må nægtes registreret i medfør af besemmelsen i § 14 stk. 1 nr. 5 i  

 varemærkeloven.
Indsigerne gør ikke krav på nogen eneret til en kentaur i en  

 hvilken som helst udførelse, men de mener, at De har udformet Deres kentaur  

 således, at den må opleves som identisk med den kentaur, til hvilken  

 indsigerne har opnået ophavsret.
Der må være tale om en plagiering, jfr. et  

 bilag af en annonce fra Hong Kong, hvor indsigerne i 1980 i forbindelse med  

 salget af cognac har tilbudt et ur forsynet med en kentaur, altså en vare for  

 hvilken Deres i Hong Kong hjemmehørende selskab netop søger mærket  

 registreret.
I skrivelsen er der en oversigt over de registreringer, der er foretaget  

 af den af Madame Quien frembragte kentaur, og der er indsendt kopier af  

 registreringerne i de lande, hvor registrering er sket samt af internationale  

 registreringer.
Det er også oplyst, hvor indsigerens cognac er markedsført,  

 herunder at den også er markedsført i Danmark i talrige år.
Derefter mener man, at det ansøgte mærke bør nægtes registrering dels og  

 først og fremmest i medfør af bestemmelsen i § 14 stk. 1 nr. 5, men også i  

 medfør af bestemmelsen i § 14 stk. 1 nr. 6, jfr. § 6 stk. 2a og § 14 stk. 1  

 nr. 7 under hensyn til at man har anvendt en kentaur netop i forbindelse med  

 ure i Hong Kong, og at De derfor må antages at have været bekendt hermed.
Til  

 støtte for de indsendte oplysninger er der indsendt en del materiale.
I skrivelse hertil af 8 maj 1985 har De gjort gældende, at den angivne  

 kentaurfigur ikke nyder ophavsretlig beskyttelse, idet der er tale om en  

 ganske banal silhouettegning af en kentaur som denne fantasifigur  

 sædvanligvis fremtræder.
Der foreligger med den angivne silhouettegning ikke  

 nogen nyskabelse i forhold til tidligere afbildninger af kentaurer.
Deres  

 figur er således ikke nogen efterligning af den oprindelige Remy Martin  

 kentaur, idet De har udviklet Deres figur uden indsigernes figur som  

 forbillede, og der er betydelig forskelle mellem de to figurer.
Iøvrigt gør  

 De gældende, at den af Madame Quien udførte skulptur ikke krænkes af Deres  

 mærke.
Der foreligger ikke dokumentation for, at der foreligger kendskab til  

 skulpturen, der er oplyst at befinde sig i Remy Martins bestyrelsesværelse.  

 Indsigernes figur har kunstnerisk set den samme uinteressante fremtoning som  

 Deres egen figur og kan ikke siges at være udtryk for en selvstændig skabende  

 indsats.
De mener, at Remy Martins stiliserede figur alene kan anses for at  

 være tegnet med det formål, at den skal tjene som varemærke for Remy Martins  

 produkter, og figuren må derfor frakendes ophavsretlig beskyttelse, jfr.  

 professor Mogens Koktvedgaards disputats.
Endelig bestrider De, at indsigerne skulle kunne påberåbe sig bestemmelsen  

 i § 14 nr. 6, jfr. § 6 stk. 2a som værende til hinder for registreringen af  

 mærket, idet en brug af Deres mærke ikke vil indebære en utilbørlig  

 udnyttelse af indsigernes mærkes værdi.
De afviser samtidig, at bestemmelsen  

 i § 14 nr. 7 skulle være registreringshindrende, idet det er udokumenteret,  

 om indsigerne har taget en kentaurfigur i anvendelse i udlandet for ure, og  

 det er også udokumenteret, om ansøgerne vidste eller burde vide dette.
I skrivelse hertil af 19 mar 1986 har indsigerne anført, at man ikke kan  

 tiltræde, at indsigernes figur svarer til talrige andre afbildninger, der i  

 tidens løb er lavet af kentaurer.
Der er indsendt en redeøgørelse af den  

 franske kunsthistoriker J.
Ph.
De Serres på anmodning af indsigerne, og denne  

 har foretaget en historisk gennemgang af de figurer af kentaurer, der har  

 været kendt i tidens løb.
Af denne redegørelse fremgår, at Madame Quiens  

 statue er en original frembringelse og helt afviger fra, hvad der hidtil er  

 kendt.
Indsigerne har tillige anmodet professor, dr.jur.
Mogens Koktvedgaard, som  

 De selv har henvist til, om at afgive en udtalelse om de ophavsretlige  

 aspekter i den foreliggende sag.
Professor Koktvedgaards udtalelse af  

 10.marts 1986 var vedlagt indsigerens skrivelse som bilag 15. Udtalelsen  

 konkluderer i, at der foreligger en krænkelse af indsigernes ophavret,  

 hvorfor mærket ikke bør registreres.
 Indsigerne fastholder iøvrigt, at § 14 stk. 1 nr. 6 jfr. § 6 stk. 2a og §  

 14 nr. 7 er til hinder for mærkets registrering.
I skrivelse hertil af 1. maj 1987 har De fastholdt, at der er tale om en  

 afbildning af en klassisk kentaurskikkelse, sådan som disse figurer  

 sædvanligvis fremtræder i den græske mytologi, og at indsigelsen i medfør af  

 § 14 stk. 1 nr. 5 derfor ikke kan tages til følge.
Bestemmelsen yder ikke  

 nogen generel motivbeskyttelse.
I skrivelsen har De givet oplysninger om de  

 lande, hvor Deres mærke er registreret for ure, herunder at det er  

 registreret i Sverige.
I skrivelse hertil af 26 okt 1987 har indsigerne protesteret mod, at der  

 er tale om en afbildning af en klassisk kentaurs skikkelse, således som denne  

 sædvanligvis fremtræder, idet der er tale om en helt igennem original  

 frembringelse.
Iøvrigt kommenterer indsigerne de opstillinger, De har  

 foretaget over de lande, Deres mærke allerede skulle være registreret i, da  

 det er fejlagtigt, at mærket skulle være registrert i Sverige, idet  

 anmeldelsen tværtimod er afslået der.
Der er vedlagt kopi af  

 patentbesvarsrettens afgørelse.
Ansøgningen blev afslået i medfør af den  

 svenske varemærkelovs § 14 stk. 1 nr. 5.
 De har trods opfordring hertil ikke udtalt Dem yderligere i sagen, og den  

 25 feb 1988 har indsigerne anmodet om, at sagen bliver taget op til  

 afgørelse.
 Sagen er herefter optaget til afgørelse.
 I medfør af bestemmelsen i § 14 stk. 1 nr. 5 må et varemærke ikke  

 registreres, når det bl.a. krænker en andens ophavsret til et kunstnerisk  

 værk.
 Det er direktoratets opfattelse, at indsigelsen nedlagt i medfør af denne  

 bestemmelse må tages til følge.
Der må siges at foreligge et beskyttet kunstnerisk værk, således at  

 billedhuggeren Clara Quien, der har frembragt værket, har ophavsret til  

 dette.
En ophavsret som hun har overdraget videre til indsigeren.
Endvidere må det ansøgte varemærke anses for at krænke denne ophavsret.  

 Uanset visse mindre forskelle fremtræder det ansøgte varemærke som en  

 efterligning af nævnte kunstners værk.
Det må her lægges til grund, at  

 billedhuggerens kentaurskikkelse er åbenbart original, og at der ikke  

 foreligger en jævn videregivelse af de sagnskikkelser, der oprindelig  

 hidrører fra græsk mytologi, og om hvilke der forligger talrige værker jfr.  

 den her omfattende redegørelse, der er udarbejdet af den franske  

 kunsthistoriker og ekspert i klassisk arkæologi J.
Ph.
De Serres.
Iøvrigt kan  

 direktoratet ganske henholde sig til den af professor Koktvedgaard  

 udarbejdede redegørelse af 10 mar 1986.
 Derimod mener direktoratet ikke, at bestemmelserne i § 14 stk. 1 nr. 6,  

 jfr. § 6 stk. 2a og § 14 stk. 1 nr. 7 er til hinder for mærkets registrering.
 I medfør af bestemmelsen i § 6 stk. 2a kan der undtagelsesvis foreligge  

 forvekslelighed, såfremt det ikke drejer sig om varer af samme eller lignende  

 art, hvis et varemærke er særligt stærkt indarbejdet og er så velkendt i vide  

 kredse her i landet, at en andens brug af et lignende mærke, selv for varer  

 af anden art, indebærer et utilbørlig udnyttelse af varemærkets værdi.
 Remy Martins kentaurfigur må anses for at være indarbejdet som kendetegn  

 for cognac, men ikke så velkendt i vide kredse her i landet, at en andens  

 brug af et lignende mærke må anses for en utilbørlig udnyttelse af  

 varemærkets værdi.
 For så vidt angår bestemmelsen i § 14 stk. 7 udtaler denne, at et mærke  

 ikke må registreres, når mærket er forveksleligt med et varemærke, der er  

 taget i brug i udlandet på det tidspunkt, da ansøgningen om registrering  

 indgives og som vedvarende anvendes der, og ansøgeren på  

 ansøgningstidspunktet kendte eller burde kende dete.
Så vidt ses er der tale om, at indsigerne i Hong Kong har reklameret med  

 et ur, som på visse betingelser kunne købes.
Der er kun indsendt et enkelt  

 bilag, der viser et ur udsmykket med kentauren.
Direktoratet finder det på  

 dette grundlag tvivlsomt, om der har fundet nogen varemærkemæssig brug af  

 nævnte kentaur sted, og i dette tilfælde kan bestemmelsen i varemærkelovens §  

 14 stk. 1 nr. 7 ikke anvendes, uanset om De måtte have haft kendskab til  

 salget af nævnte ur.
 Ansøgningen afslås herefter i medfør af bestemmelsen i § 14 stk. 1 nr. 5,  

 da det ansøgte mærke krænker en andens ophavsret til et kunstnerisk værk.
Den afgørelse kan i medfør af bestemmelsen i § 44 i varemærkeloven inden 2  

 måneder fra dato indankes for Patentankenævnet, Helgeshøj Alle 81, 2630  

 Taastrup.
Samtidig må det fastsatte gebyr på 2000 kr. indsendes.
Med venlig hilsen Inge Sander eksp.sekr.
