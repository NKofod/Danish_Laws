 Under hensyn til, at styrelseslovens § 20, stk. 3, ikke tager stilling  

 til spørgsmålet og til, at bemærkningerne til lovforslaget heller ikke giver  

 bidrag til afgørelsen af det af byrådet rejste spørgsmål, udtalt, at  

 Indenrigsministeriet ikke havde fundet grundlag for at udtale, at  

 byrådsmedlemmet ikke kunne være sekretær for kulturelt udvalg, såfremt  

 udvalget ønskede dette.
 Også tilkendegivet, at den pågældende, der også var leder af kommunens  

 sekretariat, ikke var udelukket fra medlemskab af byrådet.
 I skrivelse af 28. januar 1982 har byrådet anmodet Indenrigsministeriet om  

 en udtalelse om, hvorvidt et medlem af byrådet, Carl  Korvell, der samtidig  

 er afdelingsleder i byrådets sekretariat med en række arbejdsopgaver, bl.a. i  

 kulturelle forvaltning, kan være sekretær for kulturelt udvalg.
Det fremgår af den for den pågældende sekretariatsleder medsendte  

 stillingsbeskrivelse, at vedkommende varetager sekretærarbejdet i kulturelt  

 udvalg og en række andre funktioner med tilknytning til skolevæsenet, bl.a.  

 som sekretær for arbejdsgrupper, der med kommunalbestyrelsens godkendelse  

 nedsættes under skolekommissionen eller kulturelt udvalg.
Det fremgår  

 endvidere, at sekretariatet, som den pågældende er leder af, varetager alle  

 normale sekretariatsopgaver vedrørende sagsstyring, udfærdigelse af  

 dagsordener til økonomiudvalg og byråd, hovedjournal m.v. og  

 sekretariatsforretninger for kommunaldirektør og borgmester.
Endvidere  

 fungerer sekretariatet som indkøbskontor for kommunens forvaltningsgrene.
Med den skrivelse, hvori byrådet den 28. januar 1982 rettede henvendelse  

 til Indenrigsministeriet, fulgte en fotokopi af skrivelse af 11. januar 1982  

 fra byrådsmedlem Jens-Chr.
Børresen.
Heri redegjorde denne nærmere for sin  

 stilling i sagen, som han i kulturelt udvalgs møde den 4. januar 1982 havde  

 anmodet udvalget om at tage stilling til og anførte bl.a., at man muligvis  

 måtte antage, at Carl Kovell var udelukket fra medlemskab af byrådet som  

 følge af sin stilling som sekretaritsleder.
Jens-Chr.
Børresen har herefter i en skrivelse af 14. marts 1982 til  

 Indenrigsministeriet indsendt yderligere materiale vedrørende spørgsmålet,  

 for at dette kunne indgå i ministeriets overvejelser.
Han gør i skrivelsen  

 gældende, at han finder det ydetst uheldigt, at byrådsmedlem Carl Kovell  

 under henvisning til sin funktion som sekretær for et af byrådets stående  

 udvalg har udtalt sig til pressen om en sag vedrørende oprettelse af en  

 kommunal musikskole i Jægerspris, der ikke er færdigbehandlet i kulturelt  

 udvalg.
Byrådsmedlem  Carl  Korvell har herefter i skrivelse af 24. marts 1982 til  

 Indenrigsministeriet (og til Jægerspris Byråd) fremsendt sine bemærkninger  

 hertil.  Carl  Korvell oplyser bl.a., at kulturelt udvalg gennem ca. 1 år har  

 arbejdet med planer om oprettelse af en kommunal musikskole, og at udvalgets  

 formand personligt har anmodet byrådsmedlemmet om at tilrettelægge et  

 orienterende møde for forældrekredsen, lærere og elever efter den sædvanlige  

 praksis.
Når pressen modtager en annonce om orienterende møder, der har  

 borgernes interesse, retter den henvendelse til administrationen, hvorfra der  

 så orienteres sagligt.
I øvrigt var der alene tale om et uforpligtende,  

 orienterende møde for at kunne lodde stemningen i forældrekredsen omkring  

 opgaven vedrørende en kommunal musikskole.
 Med skrivelse af 22. april 1982 har byrådet fremsendt den nævnte  

 redegørelse til Indenrigsministeriet med bemærkning, at sagen har været  

 behandlet i byrådets møde den 20. april 1982, hvor man vedtog at fremkomme  

 med følgende udtalelse i sagen:
»Idet byrådets bekræfter modtagelsen af sekretariatsleder  Carl  Korv  

 ll's skrivelse af 24. marts 1982, beslutter byrådet at videresende den til  

 Indenrigsministeriet med følgende bemærkning: Byrådet godkender  Carl  

  Korvlls fremstilling som værende i overensstemmelse med den praksis, der  

 hidtil er fulgt i kulturelt udvalg, når det gælder udvalgets sekretærs  

 beføjelser til at udtale sig til offentligheden om kulturelt udvalgs sager af  

 den art.« § 20, stk. 3, i den kommunale styrelseslov, der blev indsat i  

 styrelsesloven ved lov nr. 629 af 23. december 1980, er sålydende:
»Udvalgene kan tillade personer, der er ansat i kommunens tjeneste,  

 at overvære møderne med henblik på varetagelse af sekretariatsfunktioner m.v.  

 for udvalget.
Udvalgene kan tilkade andre personer, herunder andre medlemmer  

 af kommunalbestyrelsen, til at overvære forhandlingerne, når det er ønskeligt  

 af hensyn til en sags oplysning.« Det fremgår således af bestemmelsen, at det beror på vedkommende udvalgs  

 beslutning, hvilken personer ansat i kommunens tjeneste, der kan overvære  

 møderne som sekretær for udvalget.
I øvrigt inddeler bestemmelsen den  

 personkreds, der i henhold til et udvalgs beslutning kan få adgang til  

 udvalgsmøderne i de 2 kategorier »ansatte« og »andre«.  

 Bestemmelsen tager efter sin ordlyd ikke stilling til en situation som den  

 foreliggende, hvor der er sammenfald mellem kategorierne »ansatte«  

 og »andre«.
Ejheller lovforslagets bemærkninger indeholder bidrag  

 til fortolkning af det spørgsmål, som byrådet har rejst over for  

 Indenrigsministeriet.
I denne anledning skal man meddele, at Indenrigsministeriet efter den  

 foreliggende stillingsbeskrivelse ikke finder holdepunkter for at  Carl  

  Korvell som følge af sin stilling som sekretariatsleder skulle være  

 udelukket fra at være medlem af byrådet.
Der henvises i øvrigt til den  

 kommenterede styrelseslov ved Preben Espersen og Erik Harder, 4. udgave, side  

 119.
 For så vidt angår spørgsmålet om den pågældendes hverv som sekretær for  

 kulturelt udvalg skal man meddele, at Indenrigsministeriet, uanset at  

 byrådsmedlem  Carl  Korvell efter styrelseslovens § 29, stk. 2, er udelukket  

 fra at være medlem af kulturelt udvalg, under hensyn til, at bestemmelsen i  

 styrelseslovens § 20, stk. 3, ikke omhandler en situation som den  

 foreliggende, og til at dens forarbejder ikke indeholder bidrag til afgørelse  

 af det af byrådet rejste spørgsmål, ikke finder at have grundlag for at  

 udtale, at byrådsmedlem  Carl  Korvell ikke kan varetage  

 sekretariatsfunktioner for kulturelt udvalg, såfremt udvalget måtte ønske  

 dette.
 Det tilføjes, at spørgsmålets endelige afgørelser henhører under  

 domstolene.
