En assurandør, der havde det meste af landet som rejseområde, blev  

 anset for berettiget til fradrag efter reglerne for handelsrejsende Assurandør A klagede for indkomståret 1985 bl.a. over, at de stedlige  

 skattemyndigheder ikke havde efterkommet hans efterfølgende anmodning om  

 fradrag for udearbejde, opgjort efter reglerne for handelsrejsende, 15.000  

 kr., svarende til 200 dage a 75 kr., men i stedet skønsmæssigt havde  

 indrømmet fradrag for udearbejde, 7.000 kr., svarende til 200 dage a 35 kr.
Det fremgik af sagens oplysninger, at klageren i 1985 havde været ansat  

 som erhvervsassurandør i forsikringsselskabet B.
Som sådan besøgte han  

 aktuelle og potentielle kunder i sit distrikt, der omfattede næsten hele  

 Danmark.
Klageren mødte således kun på kontoret en til to gange om ugen for  

 at aflevere materiale til skrivning.
 Klageren var ved indkomstopgørelsen indrømmet fradrag for udearbejde med  

 7.000 kr., samt fradrag for repræsentation, telefon m.v., efter bilag, med  

 40.508 kr.
 De stedlige skattemyndigheder havde anført som begrundelse for ikke at  

 efterkomme klagerens anmodning, at det fremgik af Højesterets dom af 4.  

 oktober 1982, at assurandører i almindelighed ikke kunne anses for omfattet  

 af reglerne for handelsrejsende eller personer, der rejste på tilsvarende  

 måde.
Klagerens revisor nedlagde over for Landsskatteretten påstand på, at  

 klageren i stedet for det indrømmede fradrag for udearbejde på 7.000 kr. blev  

 indrømmet fradrag for merudgifter efter reglerne for handelsrejsende eller  

 personer, der rejste på tilsvarende måde.
Til støtte herfor anførtes bl.a.,  

 at begrebet handelsrejsende i den seneste praksis var defineret bredere, og  

 at klageren havde merudgifter til fortæring m.v., når han kørte i sit  

 distrikt.
Landsskatteretten bemærkede, at den foreliggende praksis, hvorefter  

 assurandører ikke i almindelighed kunne anses for handelsrejsende eller  

 personer, der rejste på tilsvarende måde, tog udgangspunkt i, at en  

 assurandør sædvanligvis havde distrikt inden for et begrænset område i  

 nærheden af bopæl og kontor.
Efter det foreliggende, hvorefter klageren havde  

 hele landet som sit arbejdsområde, fandt Landsskatteretten, at klageren måtte  

 anses at rejse på tilsvarende måde som handelsrejsende.
Den påklagede  

 ansættelse blev herefter nedsat med 8.000 kr.
 LV 1988, D 3.17.
