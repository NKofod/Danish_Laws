 Arbejdsformidlingskontorerne.
 Under henvisning til AF-cirkl. nr. 49/81 af 24. marts 1981 om gradvis  

 opbygning af blanketmappesystem til formidlingsblanketter fremsendes hermed -  

 revideret anvisnings-/henvisningsblanket AR 235 (og AR 235 AK) - vejledning  

 til udfyldelse af blanketten - bilag til vejledning.
I.
Revideret anvisnings-/henvisningsblanket.
 Den reviderede anvisnings-/henvisningsblanket AR 235 er i forhold til den  

 nuværende AR 235/03-80 kun ændret med hensyn til visse rubrikkers indbyrdes  

 placering.
 Eventuelle restoplag af AR 235/03-80 kan således anvendes.
 Overgangen til den nye blanket AR 235/12-80 vil ske i takt med, at  

 restoplagene bliver opbrugt på AF-kontorerne og på trykkeriet.
 Samtidig med ændringen i AR 235 ændres anvisnings-/henvisningsblanket AR  

 235 AK til brug for anerkendte a-kasser, som har opnået  

 anvisnings-/henvisningsret.
 Overgangen til den reviderede AR 235 AK sker efter samme retningslinier  

 som AR 235.
Kontorernes opmærksomhed henledes på, at der også på de nye blanketter  

 henvises til den grønne vejledning »Praktiske oplysninger til ledige  

 medlemmer af en arbejdsløshedskasse«.
Kontorerne bedes derfor fortsat  

 sikre sig, at man til stadighed har en tilstrækkelig beholdning af denne  

 vejledning.
II.
Vejledning samt bilag til vejledning.
 Vejledningen til blanket AR 235 indeholder oplysninger om blankettens  

 formål og anvendelse, regler for udfyldelse samt vejledning i videre  

 behandling af blanketten.
 I bilaget til vejledningen er anført en oversigt over vigtige cirkulærer,  

 bekendtgørelser m.v. i forbindelse med AR 235.
 De reviderede blanketter, vejledningen og bilaget til vejledningen  

 indsættes i blanketmappen til formidlingsblanketter under blok 3:  

 FORMIDLINGER sammen med de i bilaget nævnte cirkulærer, bekendtgørelser m.v..
 Som oplyst i AF-cirkl. nr. 49/81 skal kontorerne selv anskaffe cirkulærer  

 m.v. til indsættelse i mappen.
 Hermed ophæves Arbejdsdirektoratets cirkulære nr. 50/80 af 10. marts 1980.
 P.D.V.
Else Marie Kjerkegaard kontorchef /Annemarie Hansen sekretær Blanketterne AR 235 og AR 235 AK er her udeladt.
