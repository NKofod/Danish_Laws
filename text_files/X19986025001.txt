Moms ·  

  Reklamefinansierede plejehjemsbusser Momslovens § 4, stk. 1, § 28, stk. 2, § 38, stk. 2, og §  

 42, stk. 1, nr. 7 Told- og Skattestyrelsen har på en  

 forespørgsel svaret, at plejehjem og lignende institutioner, der  

 vederlagsfri får overdraget ejendomsretten til en minibus af et  

 reklamefirma, mod at plejehjemmet forpligter sig til i en 3-års periode  

 at køre med reklamer, skal momsregistreres, idet der er tale om  

 leverancer mod vederlag Reference Momslovens § 4, stk. 1, § 28, stk. 2, § 38, stk. 2, og §  

 47, stk. 1, nr. 7.
MV 1997 D.2, G.2.2, J.2.1.2 og J.3.1.7 Told- og Skattestyrelsen har modtaget en række  

 henvendelser om, hvorledes plejehjem og lignende institutioner, der anskaffer  

 en reklamefinansieret bus, skal forholde sig momsmæssigt.
Ifølge en "betinget købsaftale"  

 overgiver et reklamefirma ejendomsretten til en minibus vederlagsfrit til et  

 plejehjem, mod at plejehjemmet forpligter sig til i en 3-års periode at  

 køre med reklamer på bussen og til ikke i samme periode at  

 disponere over bussen til tredjemand.
Plejehjemmet forpligter sig endvidere  

 til hyppigt at benytte køretøjet og så vidt det er muligt  

 at parkere/holde på centrale steder, således at reklamerne ses af  

 flest mulige.
Ejendomsretten forbliver hos plejehjemmet efter 3-års  

 periodens udløb.
Nævnet vedrørende registreringsafgift af  

 motorkøretøjer har udtalt, at nævnet ikke har  

 indvendinger imod, at busserne anses for "at tilhøre"  

 institutionen, jf.
Registreringsafgiftslovens § 2, stk. 1, nr. 6a,  

 således at bussen fritages for registreringsafgift.
 Styrelsen er af den opfattelse, at eftersom plejehjemmet  

 påtager sig ovennævnte forpligtelser, leverer plejehjemmet en  

 modydelse for bussen til "giveren". Momsmæssigt kan bussen  

 derfor ikke betragtes som en gave, men som en leverance mod vederlag, der er  

 omfattet af momslovens § 4, stk. 1.
 Det er styrelsens opfattelse, at plejehjemmet skal  

 momsregistreres for levering af modydelsen, og da der er tale om en  

 byttehandel, skal afgiftsgrundlaget opgøres efter momslovens § 28,  

 stk. 2.
 Da bussen bliver anvendt til både momspligtige og  

 momsfrie aktiviteter   henholdsvis reklame og transport af plejehjemmets  

 beboere   har plejehjemmet delvis fradragsret for momsen af bussen og de  

 udgifter, der er knyttet til bussen, som for eksempel reparations- og  

 vedligeholdelsesudgifter, jf. momslovens § 38, stk. 2.
 Såfremt bussen er indrettet til befordring af ikke  

 mere end 9 personer, er der ingen fradragsret for momsen af anskaffelses- og  

 driftsudgifter, jf. momslovens § 42, stk. 1, nr. 7.
