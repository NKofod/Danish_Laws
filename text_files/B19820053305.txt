 I henhold til § 33A, stk. 4, i ligningsloven, jfr. lov nr. 245 af 9. juni  

 1982 bestemmes følgende:
 § 1.  Hvor det må anses for godtgjort, at en person,  

 der er skattepligtig efter kildeskattelovens § 1, vil opholde sig uden for  

 riget i mindst 6 måneder, og under opholdet vil erhverve lønindkomst, for  

 hvilken der kan gives nedslag efter ligningslovens § 33A, stk. 1, kan der  

 meddeles henstand med et beløb, der svarer til nedslaget.
 Stk. 2.  Henstand meddeles af den kommune, der er  

 berettiget til at ændre forskudsregistreringen.
 Stk. 3.  Kommunens afgørelse kan - bortset fra  

 Københavns og Frederiksberg kommuner indbringes for vedkommende  

 amtsskatteinspektorat.
 § 2.  Bekendtgørelsen har virkning fra og med den 13.  

 juni 1982.
