I medfør af § 2, nr. 1, og 13, stk. 3, i lov om planteskadegørere, jf. lovbekendtgørelse nr. 390 af 17. maj 1994, og efter bemyndigelse fastsættes:
 § 1.  For at forhindre indslæbning og udbredelse af  

Thrips palmi Karny (palmetrips) skal planter af Ficus spp. fra  

 Holland være ledsaget af hollandsk plantepas eller et plantepas udstedt til  

 erstatning for et sådant.
 § 2.  Planter af Ficus spp. fra andre lande end  

 Holland skal være ledsaget af et dokument, der angiver oprindelseslandet.
 Stk. 2.  Planter af Ficus spp., der er produceret  

 her i landet, skal når de flyttes fra produktionsstedet, være ledsaget af et  

 dokument, der angiver, at planterne er produceret i Danmark.
 § 3.  Overtrædelse af §§ 1 og 2 straffes med bøde.
 § 4.  Bekendtgørelsen træder i kraft den 6. april  

 1996.
 Stk. 2.  Samtidig ophæves bekendtgørelse nr. 842 af 8.  

 november 1995 om palmetrips.
Plantedirektoratet, den 28. marts 1996 Mogens Nagel Larsen / Lars Aslo-Petersen Bekendtgørelsen indeholder bestemmelser, der gennemfører Kommissionens  

 beslutning 96/153/EF (EFT 1996, L 34, s. 49).
