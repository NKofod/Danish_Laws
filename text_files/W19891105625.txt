 Fondsmyndigheden kunne ikke tillade en ansøgning om opløsning af en  

 større fond, efter at dennes erhvervsvirksomhed var frasolgt.
 Fondsregistret (Civilretsdirektoratet) tilskrev fondens advokat blandt  

 andet således:
 Vedrørende: X's fond.
 X's fond, stiftet i 1947 var registreret i Erhvervs- og Selskabsstyrelsen  

 som erhvervsdrivende fond indtil den 30. november 1987, hvor Erhvervs-og  

 Selskabsstyrelsen meddelte at fonden, efter afhændelse af de hidtidige  

 udlejede bygninger, samt aktier i et A/S, ikke længere ansås for  

 erhvervsdrivende.
 Ved skrivelse af 8. november 1988 har De på bestyrelsens vegne anmodet om  

 tilladelse til opløsning af fonden ved uddeling af kapitalen til formålet.
 Ifølge medsendte udskrift af fondens forhandlingsprotokol er bestyrelsens  

 ønske om at opløse fonden begrundet med, at formålet med fondens oprettelse i  

 1947 havde været at videreføre den fabriksvirksomhed, som indehavedes af fru  

 fabrikant Y.
 Denne virksomhed med tilhørende ejendom afhændede fonden den 1. august  

 1986.
 Bestyrelsen er af den opfattelse, at det ville være i fru fabrikant Y's  

 ånd, om der nu efter virksomhedens salg fandt en samlet udlodning sted, med  

 fondens opløsning til følge.
 Det fremgår af regnskabet for 1988, at fondens egenkapital pr. 31.  

 december 1988 udgør 11.380.719 kr.
 Fondens formål er ifølge vedtægtens § 3 især: »at fortsætte den  

 virksomhed fru fabrikant Y som ejer af de aktier, der ved  

 overdragelsesdokument af 5. februar 1947 er overgået i fondens besiddelse,  

 tidligere har udøvet, og at holde denne virksomheds anseelse samt økonomiske  

 standard højt«.
 »De igennem fonden indvundne midler skal i øvrigt anvendes i  

 overensstemmelse med de i nærværende fundats indholdte bestemmelser til gavn  

 for dansk industri og håndværk.
1. ved hjælp til fremme af sådanne virksomheder, der af fondsbestyrelsen  

 skønnes at have betydning for industrien eller håndværkets trivsel, og/ eller 2. ved støtte på anden måde til institutioner, foretagender eller  

 personer, hvis virksomhed af fondsbestyrelsen skønnes at have betydning for  

 industri og håndværk.« Ifølge vedtægtens § 5, kan de til fonden knyttede virksomheder kun  

 afhændes eller nedlægges, hvis dette af fondsbestyrelsen skønnes nødvendigt.
 Det er fondsmyndighedens opfattelse, at vedtægtens bestemmelser ikke  

 udelukker, at fonden videreføres efter salget af fondens aktier i  

 virksomheden, og derefter alene virker med de øvrige formål.
 Ved tilladelse til opløsning af en fond lægges vægt på hvorvidt fondens  

 midler står i rimeligt forhold til formålet jf. fondslovens § 32.
 Ifølge fondslovens § 9 og § 29 består en ikke-erhvervsdrivende fonds  

 aktiver af kapitalaktiver og uddelingsaktiver.
 Kapitalaktiverne omfatter ifølge fondslovens § 9:
1) de aktiver, der forelå ved fondens stiftelse eller hvad der træder  

 stedet herfor, 2) de aktiver som senere tilfalder fonden som arv eller gave, eller hvad  

 der træder i stedet herfor, medmindre arvelader eller giveren har bestemt, at  

 aktiverne skal anvendes til uddeling og 3) de aktiver, der modsvarer overskud, som er henlagt til kon- solidering  

 af fondens formue.
 Kapitalen er bunden, mens de øvrige aktiver skal anvendes til uddeling til  

 formålet jf. fondslovens § 29, stk. 1.
 Tilsvarende krav til kapitalens opdeling stilles ikke til en  

 erhvervsdrivende fond.
Ved en fonds overgang fra at være erhvervsdrivende til at være  

 ikke-erhvervsdrivende opstår spørgsmålet, hvor stor en del af den erhvervsdrivende fonds kapital, der omfattes af den ikke-erhvervsdrivende  

 fonds bundne kapital henholdsvis uddelingskapital.
 Fondsmyndigheden er af den opfattelse, at udgangspunktet for opdelingen af  

 kapitalen må tages i den opdeling mellem anlægsaktiver og omsætningsaktiver,  

 som fonden efter årsregnskabsloven har foretaget, medens den var  

 erhvervsdrivende, således at anlægsaktiverne henregnes til den bundne kapital  

 og omsætningsaktiverne henregnes til den frie kapital.
 Ifølge årsregnskabet for 1985 for X's fond udgjorde anlægsaktiverne  

 18.969.732 kr. og omsætningsaktiverne 45.367 kr.
 Ifølge årsregnskabet for 1988, hvor kapitalen stadig er opdelt i  

 anlægsaktiver og omsætningsaktiver udgør anlægsaktiverne 11.559.628 kr. og  

 omsætningsaktiverne 90.687 kr.
 På baggrund af ovenstående skal man meddele, at fondsmyndigheden ikke er  

 indstillet på at tillade fonden opløst med en bunden kapital af en sådan  

 størrelsesorden.
 Ingen.
