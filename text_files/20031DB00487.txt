Betænkning afgivet af Kommunaludvalget den 6. maj 2004 Betænkning over Forslag til  

 folketingsbeslutning om at give kommunerne bedre muligheder for at samarbejde  

 om myndighedsopgaver [af  

 Mogens Nørgård Pedersen (KD) m.fl.] 1. Udvalgsarbejdet Beslutningsforslaget blev fremsat den 4. februar 2004 og var til  

 1. behandling den 11. marts 2004. Beslutningsforslaget blev efter 1.  

 behandling  

 henvist til behandling i Kommunaludvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af KD) indstiller beslutningsforslaget til  

  

 forkastelse.
 Socialdemokratiet afviser ikke, at der efter en aftale om  

 strukturreform kan blive behov for at justere i mulighederne for at overdrage  

 myndighedsansvar til andre kommuner, men en sådan beslutning må i givet fald  

 afvente resultatet af de igangværende forhandlinger.
Socialistisk Folkeparti ser med sympati på beslutningsforslaget,  

 men vil dog alligevel stemme imod forslaget, da SF mener, man bør afvente  

 resultatet af forhandlingerne om den kommende kommunalreform.
SF finder  

 forslaget interessant af især to grunde.
For det første ville det kunne være  

 medvirkende til at styrke fagligheden i især mindre kommuner.
Derfor kan det  

 undre, at man ikke har medtaget de svære børnesager og tvangsfjernelser i  

 forslaget.
For det andet vil det også kunne bidrage til, at eksempelvis  

 enkelte  

 økommuner kan overleve en kommunalreform med en kommunestørrelse på omkring  

 15.000-20.000 indbyggere.
I den forbindelse skal det dog understreges, at  

 SFs  

 sympati for forslaget ikke signalerer en accept af regeringens såkaldte  

 »kattelem«.
Her tænkes på forslaget om, at »mindre, men bæredygtige kommuner  

 vil kunne fortsætte, hvis de indgår forpligtende samarbejder om en række  

 opgaver« (jf. s. 7 i »Det nye Danmark«, april 2004).
Enhedslisten finder beslutningsforslaget sympatisk, men vil  

 stemme imod beslutningsforslaget.
Enhedslisten er helt enig med  

 Kristendemokraterne i, at kommunale fællesskaber skal undgås.
Det er en uskik  

 at have velfærdsopgaver, offentlige opgaver, liggende under nogle, der ikke  

 er  

 direkte demokratisk valgt, og som ikke kan stilles direkte til ansvar.
Det  

 risikerer at ende i ansvarsforflygtigelse.
Selv om beslutningsforslaget er  

 sympatisk, er Enhedslisten ikke overbevist om, at de foreslåede opgaver,  

 f.eks.  

 kontanthjælp, bør lægges ud til et større kommunalt samarbejde.
Enhedslisten  

 kan derfor ikke støtte beslutningsforslaget.
 Et  

  

 mindretal  

  

 i  

 udvalget (KD) indstiller beslutningsforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Mogens Nørgård Pedersen (KD)  

    

  

 Gudrun Laub (V)  

    

  

 Ester Larsen (V)  

    

  

 Marianne Pedersen (V)  

  

  nfmd.  

  

    

  

 Jens Vibjerg (V)  

    

  

 Uno Larsson (DF)  

    

  

 Poul Nødgaard (DF)  

  

  fmd.  

  

    

  

 Knud Erik Kirkegaard (KF)  

    

  

 Helle Sjelle (KF)  

    

  

 Arne Toft (S)  

    

  

 Inger Bierbaum (S)  

    

  

 Jørn Pedersen (S)  

    

  

 Karen J.
Klint (S)  

    

  

 Ole Stavad (S)  

    

  

 Kristen Touborg (SF)  

    

  

 Anders Samuelsen (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
