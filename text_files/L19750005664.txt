 I tilslutning til udenrigsministeriets bekendtgørelser nr. 51 af 14. maj  

 1969 og nr. 90 af 23. oktober 1972, Lovtidende C, meddeles det, at yderligere  

 følgende lande med virkning fra de anførte datoer har ratificeret eller  

 tiltrådt den i Geneve den 29. april 1958 undertegnede konvention om det åbne  

 hav:
Costa Rica..................................... 17. marts 1972 Forbundsrepublikken Tyskland (inkl.
Land  

 Berlin)...................................... 25. august 1973 Den tyske demokratiske Republik..................................... 26.  

 januar 1974 Endvidere har Lesotho, til hvis territorium konventionens gyldighed var  

 udstrakt før opnåelse af selvstændighed den 4. oktober 1966, meddelt De  

 forenede Nationers generalsekretær, at det anser sig for bundet af  

 konventionen fra den nævnte dato.
 Den tyske demokratiske Republik har afgivet følgende erklæring:
 »Den tyske demokratiske Republik er af den opfattelse, at  

 konventionens definition af sørøveri i artikel 15 ikke dækker visse  

 handlinger, der ifølge gældende folkeret må anses for sørøveri og ikke tjener  

 til at sikre sejladsfriheden på det åbne hav«.
 Endvidere har Den tyske demokratiske Republik taget følgende forbehold  

 vedrørende artikel 9:
 »Den tyske demokratiske Republik er af den opfattelse, at det  

 folkeretlige princip, i henhold til hvilket et skib på det åbne hav alene er  

 underkastet flagstatens jurisdiktion, skal finde anvendelse uden  

 indskrænkning på alle statsskibe«.
 Danmark har tidligere over for De forenede Nationers generalsekretær gjort  

 indsigelse mod forbehold af dette indhold.
 Udenrigsministeriet, den 23. maj 1975.
F.
M.
 Eigil Jørgensen.
