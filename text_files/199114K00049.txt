Nr BTL 49 Betænkning over Forslag til lov om ændring af lov om boligbyggeri (Kvoter  

 for 1992. Ændrede regler for opløsning, afhændelse og pantebrevsudstedelse.  

 Accessorisk virksomhed. Ændrede udlejningsregler, stramning af regler for  

 overdragelse af andelsboliger)   

 Nr L 49 1991-92, 1. samling Afgivet af Boligudvalget Afgivet: 19911210 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Centralindstillingsudvalget for Kollegier i Hovedstadsområdet, KAB, Kollegiekontoret i Århus A.M.B.A, Kommunernes Landsforening og Lejernes Landsorganisation.
 Der er af boligministeren og af nogle mindretal stillet ændringsforslag,  

 hvorom henvises til de ledsagende bemærkninger.
Et flertal (Socialdemokratiets, Socialistisk Folkepartis og Det  

 Radikale Venstres medlemmer af udvalget) ønsker at udtale, at flertallet  

 tiltræder ændringsforslagene stillet under nr. 2 og 3, der indebærer, at  

 lovforslagets § 1, nr. 6 og 7, udgår.
Flertallet kan ikke på det foreliggende  

 grundlag tiltræde boligministerens foreslåede ændring af formålsbestemmelsen  

 for de almennyttige boligselskaber.
Når lovforslagets § 1, nr. 6 og 7, udgår, vil de hidtidige bestemmelser  

 være gældende.
Flertallet forudsætter, at en ændring af disse bestemmelser  

 først forhandles med de berørte parter, og at resultaterne af en sådan  

 forhandling forelægges for Folketinget i forbindelse med en revision af  

 bestemmelserne.
 Herefter indstiller et mindretal (Socialdemokratiets og Det  

 Radikale Venstres medlemmer af udvalget) lovforslaget til vedtagelse  

 med de af boligministeren og de under nr. 2 og 3 stillede ændringsforslag.
 Et andet mindretal (Det Konservative Folkepartis, Venstres,  

 Centrum-Demokraternes og Kristeligt Folkepartis medlemmer af udvalget)  

 indstiller lovforslaget til vedtagelse med de af boligministeren  

 stillede ændringsforslag.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet og de under nr. 2, 3 og 10 stillede ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet kan dog stemme for de af mindretallet og de under nr. 1 og 10  

 stillede ændringsforslag.
Mindretallet ønsker, at boligtilskud gives til beboere og ikke til  

 selskaber.
Derfor ønsker Fremskridtspartiet, at alle bygherrer stilles lige  

 ved opførelse af boliger.
Det medfører større konkurrence og dermed lavere  

 priser.
De eksisterende boligsociale problemer skal løses over boligtilskud,  

 som efter Fremskridtspartiets mening bør indrettes, så de gives efter  

 individuelle kriterier, der både tager hensyn til familiens størrelse og  

 økonomi og til huslejens størrelse.
Den eneste undtagelse vil være  

 alderspensionister, der på grund af deres mere ensartede forhold godt kan få  

 boligstøtte efter generelle regler.
Af den grund kan Fremskridtspartiet  

 heller ikke medvirke til, at de almennyttige selskaber gennem ændring af  

 deres formålsparagraf får udvidet adgang til f.eks. at drive virksomhed i  

 udlandet, eller andre kreative »misbrug« af retten til accessorisk  

 virksomhed.
De almennyttige boligselskaber er dannet for at løse boligsociale  

 problemer i Danmark, og så længe disse boligselskaber skal eksistere, skal  

 deres virksomhed ikke udvides.
Eet er, at de ved hjælp af offentlige tilskud  

 driver en illoyal konkurrence med danske byggevirksomheder, men denne  

 konkurrence skal ikke udvides til udlandet.
Det er let og sjovt at  

 eksperimentere og eksportere, så længe det ikke er egne penge, der tabes,  

 hvis det går galt, og det går galt, det viser alle erfaringer.
Da det vil være vanskeligt at afskaffe hele det nuværende sociale  

 boligselskabssystem på en gang, ønsker Fremskridtspartiet i første omgang at  

 begrænse kvoterne mest muligt, fordi der efterhånden er boliger nok.
De  

 boligproblemer, der er, skyldes en forkert udnyttelse af den eksisterende  

 boligbestand.
Dette kan kun løses ved, at frigive lejemarkedet fra mere end  

 50 års regulering, derved opnås den nødvendige mobilitet.
 Med de skandaløse forhold, der er afdækket vedrørende administrationen og  

 tilsynet med ungdomsboliger, ønsker Fremskridtspartiet, at der bliver en  

 pause i nybyggeriet, således at der kan vedtages nye og strammere regler for  

 forvaltning, administration og tilsyn.
 Når det gælder kvoten for private andelsboliger, ønsker Fremskridtspartiet  

 at begrænse denne til det antal, der er brug for i forbindelse med etablering  

 af »rigtige selvgroede« andelsboliger.
Tilskud til de øvrige andelsboliger er skjulte statstilskud til  

 ejerboliger og entreprenører, der ofte spekulerer i reglerne af hensyn til  

 egen profit.
Det skal der ikke bruges skatteyderpenge til.
Almindelige  

 ejerboliger bliver i større og større grad erstattet af disse  

 pseudoprojekter.
Ved at fjerne tilskuddene vil der ikke ske en nedgang i  

 byggeriet, der vil blot ske det, at de private andelsboliger vil blive  

 erstattet af almindelige ejerboliger.
Det er den udvikling,  

 Fremskridtspartiet ønsker.
Ændringsforslag Af boligministeren, tiltrådt af et flertal (S, KF, V, FP,  

 CD, RV og KRF):
Til § 1 1) I det under nr. 5 foreslåede nye nr. 8 i § 3  

 c, stk. 1, indsættes efter »§ 3 b,» ordene: »når lånet  

 ikke skal have sikkerhed sideordnet med eller forud for statslån eller  

 statsgaranterede lån,».
 Af et mindretal (FP), tiltrådt af et flertal (S, SF og RV):
 2) Nr. 6 udgår.
 3) Nr. 7 udgår.
 Af et mindretal (SF):
 4) I den under nr. 12 foreslåede ændring af § 48, stk.  

 2, 1. pkt., ændres »3.000« til: »9.000«.
 Af boligministeren, tiltrådt af et flertal (S, KF, V, CD, RV  

 og KRF):
 5) I den under nr. 12 foreslåede ændring af § 48, stk.  

 2, 1. pkt., ændres »3.000« til: »4.000«.
 Af et mindretal (FP):
 6) I den under nr. 15 foreslåede ændring af § 63, stk.  

 2, 1. pkt., ændres »3.000« til: »1.000«.
 Af et mindretal (SF):
 7) I den under nr. 17 foreslåede ændring af § 67, stk.  

 3, 1. pkt., ændres »2.000« til: »3.500«.
 Af et mindretal (FP):
 8) I den under nr. 17 foreslåede ændring af § 67, stk.  

 3, 1. pkt., ændres »2.000« til: »500«.
 Af boligministeren, tiltrådt af et flertal (S, KF, V, CD, RV  

 og KRF):
 9) Nr. 17 affattes således:
» 17. I § 67, stk. 3, 1. pkt., ændres »1991«  

 til: »1992«.' Til § 2 Af boligministeren, tiltrådt af udvalget:
 10) Paragraffen affattes således:
» § 2 Stk. 1. Loven træder i kraft den 1. januar 1992, jf. dog stk. 2.
Stk. 2. § 1, nr. 8, 9, 10 og 11, træder i kraft den 1. april  

 1992.« Bemærkninger Til nr. 1 Ændringsforslaget præciserer, at det alene er i de tilfælde, hvor lånet  

 skal have prioritet efter statslån eller statsgaranterede lån, at  

 boligministerens samtykke er ufornødent til pantebrevsudstedelse i  

 forbindelse med optagelse af lån til finansiering af uvæsentlige forandringer  

 af almennyttige boligselskabers ejendomme.
Til nr. 2 og 3 Ændringsforslagene indebærer, at den nugældende formålsbestemmelse for  

 almennyttige boligselskaber opretholdes.
Almennyttige boligselskaber skal  

 ikke kunne drive f.eks. virksomhed i udlandet.
Til nr. 4 Ændringsforslaget indebærer, at kvoten for almennyttige boliger fastsættes  

 til 9.000 i 1992.
Til nr. 5 og 9 I forbindelse med finanslovsforhandlingerne er der indgået aftale om, at  

 reduktionen af kvoten til almennyttigt byggeri begrænses til 1.000 boliger  

 samt, at ungdomsboligkvoten opretholdes uændret, svarende til 2.500  

 værelsesenheder.
 Nedenstående belyses de økonomiske konsekvenser af ændringsforslagene  

 vedrørende kvoterne for 1992. De anførte beløbsstørrelser er mindreudgifter i  

 forhold til finansloven for 1991. Forudsætningerne vedrørende  

 prisstigningstakt, obligationskurs og gennemsnitlig anskaffelsessum er  

 uændrede.
 Mindreudgifterne ved at nedsætte den almennyttige kvote med 1.000 boliger  

 (fra 5.000 til 4.000) skønnes at blive følgende (1992-priser, mio. kr.):
For andelsboliger fastholdes forslaget om at reducere kvoten med 1.000  

 boliger.
Mindreudgifterne på dette område er derfor uændrede.
 Da den foreslåede kvotereduktion på 500 værelsesenheder for ungdomsboliger  

 opgives, bliver der ikke tale om mindreudgifter på dette område.
 De samlede mindreudgifter ved at nedsætte den almennyttige kvote og  

 andelsboligkvoten med hver 1.000 boliger skønnes at blive følgende  

 (1992-priser, mio. kr.):
Til nr. 6 Ændringsforslaget indebærer, at der kun kan ydes støtte til opførelse af  

 1.000 private andelsboliger.
Forslagsstilleren forudsætter, at der kun ydes  

 støtte til selvgroede andelsboligger.
Til nr. 7 Ændringsforslaget indebærer, at kvoten for ungdomsboliger fastsættes til  

 3.500 i 1992.
Til nr. 8 Kvoten for ungdomsboliger nedsættes til 500 i 1992. Derved sikres, at der  

 fortsat kan ydes støtte til udbedring af byggeskader m.v. i ungdomsboliger.  

 Efter forslagsstillerens opfattelse bør der ikke opføres nye ungdomsboliger,  

 før Ungbosagen er afsluttet.
Til nr. 10 Det foreslås, at de nye regler for udlejning af almennyttige boliger først  

 skal træde i kraft den 1. april 1992.
 De ændrede regler for udlejning af almennyttige boliger stiller krav om,  

 at boligselskaberne etablerer ventelister som grundlag for  

 udlejningsadministrationen.
 Herudover vil den gældende bekendtgørelse om almennyttig boligvirksomhed  

 for så vidt angår bestemmelserne om overdragelse af ledige lejligheder blive  

 erstattet af en ny bekendtgørelse i overensstemmelse med de forslag om nye  

 udlejningsregler, der er foreslået af en arbejdsgruppe herom i december 1990.
 Da det både for boligselskaber og kommuner skønnes at være forbundet med  

 store vanskeligheder at nå at tilrettelægge udlejningsadministrationen efter  

 de nye regler allerede fra den 1. januar 1992, foreslås det, at  

 ikrafttrædelsesdatoen for disse regler udskydes til den 1. april 1992.
Baadsgaard (S) fmd.
Pia Gjellerup (S) Lissa Mathiasen (S) Jørn  

 Pedersen (S) Grete Schødts (S) Else Marie Mortensen (S) Holger K.
Nielsen  

 (SF) Pelle Voigt (SF) Svend Aage Jensen (CD) Pernille Sams (KF) Fischer (KF)  

 John Vinther (KF) Mejdahl (V) Bodil Thrane (V) Kirsten Jacobsen (FP)  

 nfmd.
Jørgen Estrup (RV) Lysholm Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Et flertal (Socialdemokratiets, Socialistisk Folkepartis og Det Radikale  

 Venstres medlemmer af udvalget) skal hermed udtrykke tilfredshed over, at det  

 ved 2. behandling af lovforslaget lykkedes at få flertal for at få trukket  

 forslaget til ændring af formålsparagraffen for den almennyttige sektor ud af  

 lovforslaget.
 Samtidig skal det præciseres, at flertallet ikke står bag de til  

 ændringsforslaget knyttede bemærkninger.
 Flertallet ønskede netop denne bestemmelse væk, da indholdet ville betyde  

 en begrænsning i selskabernes virke, som ikke findes rimelig.
 Flertallet ønsker, at boligministeren gennemfører de bebudede  

 forhandlinger med de berørte parter og så vender tilbage med et nyt forslag  

 til formålsparagraf i foråret 1992.
 Flertallet ønsker at opretholde muligheden for, at den almennyttige  

 boligsektor også kan administrere bl.a. kommunale ejendomme i Danmark.
 Flertallet ønsker tillige udnyttelse af boligselskabernes viden om  

 boligbyggeri og boligadministration, herunder ved salg til udlandet, men det  

 må ske under betryggende former, således at lejerne ikke bliver berørt.
 Herefter indstiller et flertal (Socialdemokratiets, Det  

 Konservative Folkepartis, Venstres, Centrum-Demokraternes, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse i den affattelse, hvori det foreligger efter 2. behandling.
 Et mindretal (Socialistisk Folkepartis og Fremskridtspartiets  

 medlemmer af udvalget) indstiller lovforslaget til forkastelse.
