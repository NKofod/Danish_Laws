 Ifølge funktionærlovens § 5, stk. 2, kan det ved skritflig kontrakt  

 bestemmes, at en funktionær kan opsiges med forkortet varsel, såfremt den  

 pågældende har oppebåret løn under sygdom i i alt 120 dage inden for 12 på  

 hinanden følgende måneder.
 Ved optællinen af de 120 sygedage har det hidtil været praksis, at  

 lægeordineret nedsat tjenestetid blev med regnet som hele sygedage.
Berettigelsen af en sådan praksis har været gjort til genstand for en  

 retsag anlagt af HK/KOMMUNAL mod Amtsrådsforeningen.
Sagen blev  

 domsforhandlet ved Sø- og Handelsretten og ved Højesteret.
 I Højesterets dom af 19. juni 1990 blev det fastslået, at det er i strid  

 med funktionærlovens § 5, stk. 2, ved optælling af de 120 dage at medregne  

 som hele fraværsdage de dage, hvor medarbejderen på grund af sygdom møder  

 senere eller går tidligere, og dage, hvor medarbejderen er delvist fraværende  

 i overensstemmelse med en bevilget tjenestefrihed i forbindelse med  

 genoptagelse af arbejdet efter længere tids sygefravær.
I konsekvens heraf skal det meddeles, at delvist sygefravær, hvorunder der  

 oppebæres løn, og som forekommer enten når en funktionær møder for sent eller går for tidligt på grund af  

 sygdom, eller når en funktionær i forbindelse med genoptagelse af arbejdet er  

 bevilget nedsat tjenestetid, for fremtiden skal medregnes i 120 dages-regnskabet med det faktiske  

 sygefravær, og at notering af hele sygedage sker, når fraværtimerne svarer  

 til en arbejdsdag.
For fuldtidsbeskæftigede vil det fra 1. september 1990  

 sige 7,4 timer, medens der for deltidsansatte bliver tale om det  

 gennemsnitlige daglige timetal, medmindre dette ligger fast.
Finansministeriet Administrations- og Personaledepartementet Den 28. september 1990 P.M.V.
 E.B.
