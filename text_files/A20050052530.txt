Lov om ændring af lov om forældremyndighed og  

 samvær, lov  

  

 om ægteskabs indgåelse og opløsning og forskellige andre  

  

 love (Udmøntning af  

 kommunalreformen på det familieretlige område) VI MARGRETHE DEN ANDEN, af  

 Guds Nåde Danmarks Dronning, gør vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 387 af 14.  

 juni 1995 om forældremyndighed og samvær, som ændret ved lov nr. 416 af 10.  

 juni 1997, § 2 i lov nr. 461 af 7. juni 2001 og § 3 i lov nr. 446 af 9. juni  

 2004, foretages følgende ændringer:
 1.  


  

 § 14, stk. 5  

  

 og  

  

 6,  

  

 ophæves.
 2.  


  

 § 17  

  

 affattes således:
»§ 17.  

  

 Er forældre uenige om omfanget og udøvelsen af samvær, kan der efter  

 anmodning træffes afgørelse herom og fastsættes de nødvendige bestemmelser i  

 forbindelse hermed.
Afgørelsen træffes efter, hvad der er bedst for barnet.
 Stk. 2.  

  

 En aftale eller  

 afgørelse om samvær kan ændres, hvis ændringen er bedst for barnet, navnlig  

 på  

 grund af væsentligt forandrede forhold.
 Stk. 3.  

  

 Fastsættelse af  

 samvær kan afslås, og en aftale eller afgørelse herom kan ophæves, hvis det  

 er  

 påkrævet af hensyn til barnet.
Stk. 4.  

  

 Ministeren for  

 familie- og forbrugeranliggender kan fastsætte regler om overvåget samvær.« 3.  


  

 § 18  

  

 affattes således:
»§ 18.  

  

 I særlige tilfælde kan der træffes bestemmelse om anden kontakt med barnet  

 for den af forældrene, der ikke har barnet boende, i form af telefonsamtaler,  

 brevveksling og lign.« 4.  


  

 § 22  

  

 affattes således:
»§ 22.  

  

 Under en sag om forældremyndigheden kan den myndighed, der behandler sagen,  

 efter anmodning bestemme, hvem forældremyndigheden midlertidigt skal  

 tilkomme.  

 Afgørelsen træffes under hensyn til, hvad der er bedst for barnet under  

 sagen.  

 Afgørelsen gælder, indtil der foreligger en aftale eller afgørelse om  

 forældremyndigheden, der kan fuldbyrdes, og bortfalder 1)  

 	  

 4 uger efter, at statsforvaltningen har meddelt parterne, at sagen  

 er afsluttet, medmindre den er indbragt for retten, eller, 2)  

 	  

 hvis sagen efter indbringelsen for retten hæves eller afvises.« 5.  

  

 I  

  

 § 23  

  

 ændres »justitsministeren« til: »ministeren for familie- og  

 forbrugeranliggender«.
 6.  


  

 § 24  

  

 ophæves.
 7.  


  

 § 26  

  

 affattes således:
»§ 26.  

  

 Under en sag om forældremyndighed eller samvær kan statsforvaltningen  

 efter anmodning træffe afgørelse om midlertidigt samvær.
Er en sag om  

 forældremyndighed indbragt for retten efter § 30 b, og omfatter retssagen  

 samværet, jf. § 30 a, stk. 2, kan retten efter anmodning træffe afgørelse om  

 midlertidigt samvær.
Afgørelsen træffes under hensyn til, hvad der er bedst  

 for  

 barnet under sagen.« 8.  


  

 § 27  

  

 affattes således:
»§ 27.  

  

 En midlertidig afgørelse efter §§ 22, 23, 25 eller 26 kan ændres, hvis det  

 er bedst for barnet.« 9.  


  

 Kapitel 5  

  

 og  

  

 6  

  

 ophæves, og i stedet indsættes:
»Kapitel 5 Sagsbehandling Sagens begyndelse § 28.  

  

 Anmodning om afgørelse om forældremyndighed efter § 9, stk. 2, § 12, § 13  

 eller § 14 og om samvær m.v. efter §§ 17 og 18 indgives til  

 statsforvaltningen.
 Stk. 2.  

  

 Statsforvaltningen  

 indkalder parterne til et møde, medmindre anmodningen alene vedrører § 18.
 Stk. 3.  

  

 Statsforvaltningen  

 kan undlade at indkalde til et møde, hvis det er unødvendigt eller  

 uhensigtsmæssigt.
Børnesagkyndig  

 rådgivning og konfliktmægling § 29.  

  

 Statsforvaltningen skal tilbyde forældre og børn børnesagkyndig rådgivning  

 eller konfliktmægling ved uenighed om forældremyndighed og samvær.
Formålet  

 er  

 at hjælpe parterne til at løse konflikten under hensyn til, hvad der er bedst  

 for barnet.
 Stk. 2.  

  

 Statsforvaltningen  

 kan i andre tilfælde tilbyde børnesagkyndig rådgivning eller konfliktmægling,  

 hvis der er et særligt behov herfor.
 Stk. 3.  

  

 Statsforvaltningen  

 kan undlade at tilbyde rådgivning eller konfliktmægling efter stk. 1, hvis  

 det  

 er unødvendigt eller uhensigtsmæssigt.
Børnesagkyndige  

 erklæringer § 29 a.  

  

 Statsforvaltningen kan indhente børnesagkyndige erklæringer i sager om  

 forældremyndighed og samvær.
 Stk. 2.  

  

 Har  

 statsforvaltningen iværksat en børnesagkyndig undersøgelse, færdigbehandles  

 denne uanset sagens indbringelse for retten efter § 30 b.
Samtaler med børn § 29 b.  

  

 Er et barn fyldt 12 år, skal der, før der træffes afgørelse i en sag om  

 forældremyndighed eller samvær, finde en samtale sted med barnet herom.  

 Samtalen kan dog undlades, hvis det må antages at være til skade for barnet  

 eller uden nogen betydning for sagen.
 Stk. 2.  

  

 Er barnet under 12  

 år, skal der finde en samtale sted som nævnt i stk. 1, hvis barnets modenhed  

 og  

 sagens omstændigheder tilsiger det.
Erklæring fra  

 forældre uden del i forældremyndigheden § 29 c.  

  

 Inden der træffes afgørelse efter § 11, stk. 2, eller efter § 14, stk. 2,  

 skal statsforvaltningen indhente en erklæring fra den af forældrene, der ikke  

 har del i forældremyndigheden, medmindre dette kan være til væsentlig skade  

 for  

 barnet eller medføre uforholdsmæssig forsinkelse af sagen.
Forældremyndighed  

 efter dødsfald § 30.  

  

 Afgørelser efter § 14 træffes af statsforvaltningen.
Statsforvaltningen  

 indbringer afgørelsen for retten, hvis en part inden 4 uger efter, at  

 afgørelsen er meddelt den pågældende, anmoder herom.
 Afgørelser om  

 samvær m.v.
 § 30 a.  

  

 Bliver forældrene ikke enige om samvær m.v. efter §§ 17 og 18, træffer  

 statsforvaltningen  

 afgørelse herom.
 Stk. 2.  

  

 Indbringes en  

 forældremyndighedssag efter § 9, stk. 2, eller § 12 for retten i medfør af §  

 30  

 b, kan hver af forældrene anmode om, at også spørgsmål om samvær m.v. efter  

 §§  

 17 og 18 afgøres under retssagen.
Afslutning af  

 sagsbehandlingen og indbringelse for retten § 30 b.  

  

 Statsforvaltningen kan afslutte en forældremyndighedssag omfattet af § 9,  

 stk. 2, § 12 eller § 13, hvis der ikke er opnået enighed om  

 forældremyndigheden.
Statsforvaltningen indbringer sagen for retten, hvis en  

 part inden 4 uger efter, at det er meddelt den pågældende, at sagen er  

 afsluttet, anmoder herom.
Dette gælder dog ikke, hvis afslutningen af sagen  

 skyldes, at den pågældende er udeblevet fra et møde i statsforvaltningen.
Stk. 2.  

  

 Efter anmodning fra  

 en part afslutter statsforvaltningen sagen og indbringer den for retten, hvis 1)  

 	  

 parterne har modtaget vejledning på et møde i statsforvaltningen,  

 uden at enighed om forældremyndigheden er opnået, og parterne eller en af dem  

 ikke ønsker børnesagkyndig rådgivning eller konfliktmægling, eller  

 børnesagkyndig rådgivning eller konfliktmægling er afsluttet uden opnåelse af  

 enighed, eller 2)  

 	  

 den pågældende har deltaget i et møde, mens den anden part er  

 udeblevet trods to indkaldelser.
 Stk. 3.  

  

 Statsforvaltningen  

 kan i særlige tilfælde efter anmodning afslutte sagen og indbringe den for  

 retten, selv om betingelserne efter stk. 1 eller 2 ikke er opfyldt.
 Klage m.v.
§ 31.  

  

 Statsforvaltningens afgørelser efter denne lov kan påklages til ministeren  

 for familie- og forbrugeranliggender.
Dette gælder dog ikke afgørelser efter  

 §  

 30 og § 30 b, stk. 1 og 2, samt afgørelser om at imødekomme en anmodning  

 efter  

 § 30 b, stk. 3.
Stk. 2.  

  

 Ministeren for  

 familie- og forbrugeranliggender kan fastsætte regler om behandlingen af  

 forældremyndigheds-  

 og samværssager, herunder om betingelserne for anmeldelse af aftaler om  

 forældremyndighed, om børnesagkyndig rådgivning og konfliktmægling samt om  

 klagers behandling.« § 2 I lov om ægteskabs  

 indgåelse og opløsning, jf. lovbekendtgørelse nr. 147 af 9. marts 1999, som  

 ændret ved § 3 i lov nr. 461 af 7. juni 2001, § 2 i lov nr. 365 af 6. juni  

 2002, § 4 i lov nr. 387 af 28. maj 2003, § 1 i lov nr. 446 af 9. juni 2004 og  

 § 2 i lov nr. 324 af 18. maj 2005, foretages følgende ændringer:
 1.  

  

 I  

  

 § 33, stk. 3,  

  

 og  

  

 § 34, stk. 2,  

  

 ændres »Ansøgning om  

 skilsmissebevilling må indgives eller retssag anlægges« til: »Anmodning om  

 skilsmisse skal indgives«.
 2.  

  

 I  

  

 § 36, stk. 2,  

  

 ændres »Ansøgning om  

 skilsmissebevilling skal indgives eller retssag anlægges« til: »Anmodning om  

 skilsmisse skal indgives«.
 3.  

  

 Overskriften til  

  

 § 42  

  

 og  

  

 §§ 42-44  

  

 ophæves, og i stedet indsættes:
»Fremgangsmåden ved  

 separation eller skilsmisse § 37.  

  

 Separation eller skilsmisse gives ved bevilling eller dom.
 Stk. 2.  

  

 Anmodning om  

 separation eller skilsmisse indgives til statsforvaltningen.
 § 38.  

  

 Ved indgivelse af anmodning om skilsmisse betales 500 kr.
 Stk. 2.  

  

 Er der inden for de  

 seneste 3 måneder indgivet anmodning om skilsmisse, og er der betalt herfor,  

 skal der ikke ske fornyet betaling.
Vilkårsforhandling § 39.  

  

 Når der er indgivet anmodning om separation efter § 29 eller skilsmisse  

 efter §§ 31-36, indkalder statsforvaltningen til vilkårsforhandling,  

 medmindre 1)  

 	  

 det af anmodningen fremgår, at betingelserne, jf. § 42, stk. 1,  

 for at give separation efter § 29 eller skilsmisse efter §§ 32-36 er til  

 stede,  

 og begge ægtefæller meddeler statsforvaltningen, at de ikke ønsker  

 vilkårsforhandling, eller 2)  

 	  

 der ønskes skilsmisse efter § 31 og vilkårene for separationen  

 også gælder for tiden efter skilsmissen.
Dette gælder dog ikke, hvis der skal  

 tages stilling til pensionsordninger efter § 54.
 Stk. 2.  

  

 Vilkårsforhandling  

 skal uanset bestemmelsen i stk. 1 foretages, hvis statsforvaltningen finder,  

 at  

 særlige omstændigheder taler for det.
Kirkelig mægling § 40.  

  

 Efter begge parters ønske kan der ske mægling ved præsten.
Regler herom  

 fastsættes af kirkeministeren efter forhandling med ministeren for familie-  

 og  

 forbrugeranliggender.
Anden mægling § 41.  

  

 Statsforvaltningen kan tilbyde mægling ved uenighed om vilkårene for  

 separation og skilsmisse.
Separations- eller  

 skilsmissebevilling § 42.  

  

 Statsforvaltningen giver bevilling til separation eller skilsmisse efter  

 §§ 29 og 32-36, hvis ægtefællerne er enige herom og er enige om vilkårene,  

 jf.  

 §§ 49 og 54-56. Ægtefællerne kan dog henskyde spørgsmål om størrelsen af  

 ægtefællebidrag til statsforvaltningens afgørelse.
Stk. 2.  

  

 Statsforvaltningen  

 giver bevilling til skilsmisse efter § 31, hvis den anden ægtefælle ikke  

 protesterer herimod og vilkårene for separationen også gælder for tiden efter  

 skilsmissen.
Dette gælder dog ikke, hvis der skal tages stilling til  

 pensionsordninger efter § 54.
Afslutning af en  

 separations- eller skilsmissesag og indbringelse for retten § 43.  

  

 Statsforvaltningen kan afslutte en sag om separation efter § 29 eller  

 skilsmisse efter §§ 31-36, hvis den fornødne enighed, jf. § 42, for at give  

 bevilling ikke er opnået eller statsforvaltningen finder det betænkeligt at  

 give bevilling.
Statsforvaltningen indbringer sagen for retten, hvis en part  

 inden 4 uger efter, at det er meddelt den pågældende, at sagen er afsluttet,  

 anmoder herom.
Dette gælder dog ikke, hvis afslutningen af sagen skyldes, at  

 den pågældende er udeblevet fra vilkårsforhandlingen.
Stk. 2.  

  

 Efter anmodning fra  

 en part afslutter statsforvaltningen sagen og indbringer den for retten, hvis 1)  

 	  

 parterne har modtaget vejledning under vilkårsforhandlingen, uden  

 at den fornødne enighed, jf. § 42, er opnået, eller 2)  

 	  

 den pågældende er mødt, mens den anden part er udeblevet trods to  

 indkaldelser.
Stk. 3.  

  

 Statsforvaltningen  

 kan i særlige tilfælde efter anmodning afslutte sagen og indbringe den for  

 retten, selv om betingelserne efter stk. 1 eller 2 ikke er opfyldt.« 4.  


  

 § 58 a  

  

 affattes således:
»§ 58 a.  

  

 Statsforvaltningens afgørelser efter denne lov kan påklages til ministeren  

 for familie- og forbrugeranliggender.
Dette gælder dog ikke afgørelser efter  

 §  

 43, stk. 1 og 2, samt afgørelser om at imødekomme en anmodning efter § 43,  

 stk.  

 3.
Stk. 2.  

  

 Ministeren for  

 familie- og forbrugeranliggender kan fastsætte regler om  

 statsforvaltningernes  

 behandling af separations- og skilsmissesager, om vilkårsforhandling, om  

 mægling efter § 41, om statsforvaltningernes behandling af sager om  

 ægtefællebidrag efter §§ 50 og 53, herunder om ansøgningsfrister og  

 begyndelses- og ændringstidspunkter, samt om klagers behandling.
Det kan i  

 disse regler bestemmes, at vilkårsforhandling bortfalder for en ægtefælle,  

 der  

 ikke har ophold her i landet.« § 3 I lov om rettens  

 pleje, jf. lovbekendtgørelse nr. 961 af 21. september 2004, som ændret senest  

 ved § 2 i lov nr. 369 af 24. maj 2005, foretages følgende ændringer:
 1.  


  

 §§ 448  

  

 og  

  

 448 a  

  

 ophæves, og i stedet indsættes:
»§ 448.  

  

 Efter reglerne i dette kapitel behandles 1)  

 	  

 sager om separation eller skilsmisse, 2)  

 	  

 sager om forældremyndighed, 3)  

 	  

 spørgsmål om samvær og anden kontakt i forbindelse med en sag om  

 forældremyndighed, 4)  

 	  

 sager om omstødelse af ægteskab, 5)  

 	  

 sager mellem ægtefæller om ændring eller anfægtelse af vilkår for  

 separation, skilsmisse eller omstødelse eller anfægtelse af aftaler om  

 fordeling af formuen, der er indgået med henblik på separation, skilsmisse  

 eller omstødelse, 6)  

 	  

 sager mellem ægtefæller til afgørelse af, om separation består  

 eller er bortfaldet, og 7)  

 	  

 sager til afgørelse af, om parterne er eller ikke er ægtefæller.
 § 448 a.  

  

 Sager om separation eller skilsmisse og sager om forældremyndighed  

 indbringes for retten af statsforvaltningen, jf. dog § 456, stk. 1.
 Stk. 2.  

  

 Sagen anses for  

 indbragt for retten, når retten har modtaget anmodning om det fra  

 statsforvaltningen.
Stk. 3.  

  

 Den, der først har  

 anmodet om, at sagen indbringes for retten anses som sagsøger.
Ved samtidig  

 anmodning om indbringelse for retten anses den part, der indgav anmodning om  

 separation eller skilsmisse, jf. § 37 i lov om ægteskabs indgåelse og  

 opløsning,  

 eller om afgørelse om forældremyndighed, jf. § 28 i lov om forældremyndighed  

 og  

 samvær, som sagsøger.
Blev også anmodning som nævnt i 2. pkt. indgivet  

 samtidig  

 af begge parter, bestemmer statsforvaltningen, hvem der skal anses som  

 sagsøger.
§ 448 b.  

  

 Anlægger ministeren for familie- og forbrugeranliggender eller den,  

 ministeren bemyndiger dertil, eller ægtefællen i et tidligere ægteskab sag  

 til  

 omstødelse af et ægteskab, skal sagen anlægges mod begge ægtefæller.
Sagen  

 anlægges ved en ret, hvor en af ægtefællerne kan sagsøges efter § 448 d.« 2.  

  

 I  

  

 § 448 c, stk. 1  

  

 og  

  

 2,  

  

 og  

  

 § 448 d,  

 stk. 1,  

  

 ændres »anlægges« til: »indbringes for retten«.
 3.  

  

 I  

  

 § 448 c, stk. 1, nr. 4,  

  

 ændres »sagsanlæg  

 ved« til: »indbringelse for«.
 4.  

  

 I  

  

 § 448 d, stk. 2,  

  

 ændres »anlægges sagen« til:  

 »indbringes sagen for retten«.
 5.  

  

 I  

  

 § 448 d, stk. 3,  

  

 ændres »anlægges sagen  

 ved« til: »indbringes sagen for«.
 6.  

  

 I  

  

 § 450, stk. 2, 1. pkt.,  

  

 indsættes efter  

 »tilkomme,«: »eller for at kunne afgøre et spørgsmål om samvær eller anden  

 kontakt,«.
 7.  

  

 I  

  

 § 450, stk. 3  

, ændres »justitsministeren  

 eller den, han« til: »ministeren for familie- og forbrugeranliggender eller  

 den, ministeren«.
 8.  

  

 I  

  

 § 450 a, 1. pkt.,  

  

 ændres »§ 29« til: »§  

 29 b«.
 9.  


  

 § 456  

  

 affattes således:
 »§ 456.  

  

 Afvises en sag, hvor anmodning om skilsmisse blev indgivet til  

 statsforvaltningen inden udløbet af en frist herfor, som er fastsat i lov om  

 ægteskabs indgåelse og opløsning, eller hæves en sådan sag uden anmodning  

 herom  

 fra sagsøgeren, kan denne, selv om fristen i mellemtiden er udløbet, anlægge  

 sagen på ny inden 4 uger efter, at sagen blev afvist eller hævet.
Stk. 2.  

  

 Bestemmelsen i stk. 1  

 finder tilsvarende anvendelse, hvis en sag om omstødelse af ægteskab, der er  

 anlagt inden udløbet af en frist for sagsanlæg, som er fastsat i lov om  

 ægteskabs indgåelse og opløsning, afvises eller hæves uden anmodning herom  

 fra  

 sagsøgeren.« § 4 I lov nr. 372 af 7.  

 juni 1989 om registreret partnerskab, som ændret ved lov nr. 821 af 19.  

 december  

 1989, § 36 i lov nr. 387 af 14. juni 1995, ved lov nr. 360 af 2. juni 1999 og  

 §  

 6 i lov nr. 446 af 9. juni 2004, foretages følgende ændring:
 1.  

  

 I  

  

 § 5, stk. 2,  

  

 ændres »§ 43, stk. 1,« til:  

 »§ 40«.
§ 5 Stk. 1.  

  

 Loven træder i kraft den 1. januar 2007.
 Stk. 2.  

  

 Sager, der er under  

 behandling ved lovens ikrafttræden, færdigbehandles efter de hidtil gældende  

 regler.
§ 6 Stk. 1.  

  

 Loven gælder ikke for Færøerne og Grønland.
 Stk. 2.  

  

 §§ 1, 2 og 4 kan ved  

 kongelig anordning helt eller delvis sættes i kraft for Færøerne og Grønland  

 med de afvigelser, som de særlige færøske og grønlandske forhold tilsiger.
Givet på Amalienborg, den 24. juni  

 2005 Under Vor Kongelige Hånd og Segl Margrethe R.
