VEJLEDNING TIL ANSØGNING OM INDTRÆDEN I AFTALE OM TILSKUD TIL UDTAGNING  

 AF JORD AF PRODUKTIONEN Indledning En jordbrugsbedrift, der er omfattet af en aftale om tilskud til udtagning  

 af jord af produktionen, kan skifte ejer eller bruger.
Ved ændrede ejer-  

 eller brugerforhold kan den nye ejer eller bruger efter ansøgning til  

 Jordbrugsdirektoratet indtræde i aftalen, jf. § 35, stk. 2, i  

 Landbrugsministeriets bekendtgørelse nr. 693 af 18. oktober 1990 om tilskud  

 til udtagning af jord af produktionen.
Ansøgning om indtræden i aftalen skal indsendes på særligt skema til  

 Jordbrugsdirektoratet.
Ansøgningsskemaerne fås hos Jordbrugsdirektoratet,  

 Sankt Annæ Plads 19, 1250 København K, tlf. 33 15 61 31, eller hos de  

 sagkyndige konsulenter på udtagningsordningen.
Ansøgning om indtræden i aftalen skal udarbejdes med bistand af en  

 sagkyndig konsulent på udtagningsordningen.
Udgifter til konsu- lentbistanden  

 betales af ansøgeren.
En ny ejers og/eller forpagters indtræden i aftalen sker på datoen for  

 Jordbrugsdirektoratets godkendelse af ansøgningen.
Tilskud, der udbetales  

 efter denne dato, vil blive sendt til den ny ejer og/eller forpagter.
 Generelle bemærkninger til ansøgningsskemaet om indtræden i en aftale.
 Ansøgningsskemaet er udformet med henblik på normalsituationen, hvor den,  

 der ansøger om at indtræde i aftalen, har overtaget driften af hele den  

 jordbrugsbedrift, der er omfattet af aftalen.
 Aftalen omfatter:
- ansøgningen om tilskud til udtagning af jord af produktionen med  

 tilhørende bilag og Jordbrugsdirektoratets tilsagnsskrivelse om tilskud til  

 udtagning, - ansøgning(er) om ændring af aftalen med tilhørende bilag og  

 Jordbrugsdirektoratets tilsagnsskrivelse(r) om ændring af aftalen, hvis  

 aftalen er ændret, og - ansøgning(er) om udvidelse af aftalen med tilhørende bilag og  

 Jordbrugsdirektoratets tilsagnsskrivelse(r) om udvidelse af aftalen, hvis  

 aftalen er udvidet.
Jordbrugsbedriften, der er omfattet af aftalen, består af samtlige de  

 arealer, der blev drevet under bedriften på tidspunktet for ansøgning om  

 indgåelse af aftalen, samt hvis aftalen er udvidet de yderligere arealer, der  

 blev drevet under bedriften på ansøgningstidspunktet for udvidelse(r) af  

 aftalen.
Pkt.
B og kortbilaget i ansøgningen om tilskud til udtagning af jord  

 af produktionen og i eventuelle ansøgning(er) om udvidelse af aftalen angiver  

 således de arealer, der indgår i den af aftalen omfattede bedrift.
 Hvis der foreligger en situation, hvor ansøgeren ikke har overtaget  

 driften af hele den jordbrugsbedrift, der er omfattet af aftalen, og derfor  

 ikke kan skrive under på rigtigheden af pkt. 5, 2. pind, i ansøgningen om  

 indtræden i aftalen, gøres følgende:
Den 2. pind i pkt. 5 overstreges og ud for overstregningen anføres  

 »Se vedlagte redegørelse«.
I den vedlagte redegørelse skal der  

 gives en udførlig beskrivelse af de faktiske ejer- og/eller  

 forpagtningsforhold for hele den af aftalen omfattede jordbrugsbedrift for  

 den resterende del af aftaleperioden.
Beliggenheden af de arealer, der  

 ejes/forpagtes af de pågældende vises på en kopi af aftalens kort.
 Bemærk: Selv om ansøgeren ikke har overtaget driften af hele  

 jordbrugsbedriften, bliver ansøgeren ansvarlig for at samtlige forpligtelser  

 efter aftalen overholdes, herunder forpligtelser der også vedrører de  

 ikke-overtagne arealer.
Bemærkninger til de enkelte punkter i ansøgningsskemaet om indtræden i en aftale.
 Punkt 1: Den ikke-fortrykte del af aftalens journalnummer anføres.
 Punkt 2: Navn, samt ny adresse og telefonnummer anføres for den, som  

 Jordbrugsdirektoratet hidtil har udbetalt tilskuddet til.
Punkt 3: Ansøgeren er den, der som ny ejer og/eller forpagter har  

 overtaget driften af hele den jordbrugsbedrift, der er omfattet af aftalen,  

 og som i tilfælde af forpagtning har ret til at drive de forpagtede arealer i  

 hele den resterende del af aftaleperioden.
Selvom der er flere nye ejere  

 og/eller forpagtere af den af aftalen omfattede jordbrugsbedrift, må der i  

 pkt. 3 kun anføres en ansøger, som tilskud udbetales til.
Alle de nye ejere  

 og/eller forpagtere skal, som den i pkt. 3 anførte ansøger, underskrive  

 ansøgningens pkt. 5.
 Punkt 4: Hvis den, i pkt. 2 anførte, tidligere har underskrevet sammen  

 med andre, skal disse andre medunderskrive ansøgningens pkt. 4.
Punkt 5: I pkt. 5 skal eventuelle andre ansøgere, der sammen med den i  

 pkt. 3 nævnte ansøger ejer og/eller forpagter den af aftalen omfattede  

 jordbrugsbedrift, medunderskrive ansøgningen.
Samtlige ansøgere bliver ved  

 indtræden i aftalen ansvarlige for at aftalen overholdes.
Punkt 7: Den nye ejers og/eller forpagters indtræden i aftalen sker på  

 datoen for Jordbrugsdirektoratets godkendelse af ansøgningen.
Kopi af den  

 godkendte ansøgning vil blive fremsendt til ansøgeren og den sagkyndige  

 konsulent.
Endvidere vil den hidtidige tilskudsmodtager blive orienteret om  

 godkendelsen.
