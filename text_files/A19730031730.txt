(Arbejdsretsloven) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Arbejdsretten består af 12 ordinære dommere og  

 28 suppleanter, 1 formand, 3 næstformænd og 2 suppleanter for disse samt  

 rettens sekretær.
 § 2.  Arbejdsretten sammensættes ved valg, jfr. dog §§  

 5 og 6.
 § 3.  Rettens ordinære medlemmer og suppleanter vælges  

 således:
 Dansk Arbejdsgiverforening vælger: 3 ordinære medlemmer og 6 suppleanter.
Sammenslutningen af Landbrugets Arbejdsgiverforeninger, Danske Bankers Forhandlingsorganisation, Sparekassernes Forhandlingsorganisation og Danske Forsikringsselskabers Forhandlingsorganisation i fællesskab vælger: 1 ordinært medlem og 4  

 suppleanter.
Økonomi- og budgetministeriet, Amtsrådsforeningen i Danmark, Kommunernes Landsforening, Foreningen af Kommuner i Københavns Amt, Københavns kommune og Frederiksberg kommune i fællesskab vælger: 2 ordinære medlemmer og 4  

 suppleanter.
 Landsorganisationen i Danmark vælger: 4 ordinære medlemmer og 7  

 suppleanter.
Fællesrådet for danske Tjenestemands- og Funktionærorganisationer, Akademikernes Centralorganisation og FR-Hovedorganisation for Arbejdsleder- og tekniske Funktionærforeninger i Danmark i fællesskab vælger: 2 ordinære medlemmer og 7 suppleanter.
Stk. 2.  Valget, som gælder for 3 år, regnet fra en 1.  

 november, foretages hvert 3. år i september måned.
Resultatet af valget skal  

 straks meddeles rettens sekretær.
 § 4.  Rettens formand og næstformænd samt  

 suppleanterne for disse vælges af de efter § 3, stk. 1, valgte ordinære  

 medlemmer.
Stk. 2.  Rettens sekretær indkalder til valget, så snart  

 han har modtaget meddelelse efter § 3, stk. 2, om valg af rettens medlemmer  

 og suppleanter.
Bliver et eller flere af de ordinære medlemmer forhindret i  

 at deltage i valget, tilkaldes suppleanter for disse.
Stk. 3.  Rettens formand, næstformænd og suppleanterne  

 for disse vælges for 3 år, regnet fra en 1. januar.
Valget, der sker ved  

 stemmeflerhed, foretages hvert 3. år inden udgangen af december måned.
 § 5.  Foretages valg af ordinære dommere eller  

 suppleanter for disse ikke inden det tidspunkt, der er nævnt i § 3, stk. 2,  

 gør sekretæren derom indstilling til arbejdsministeren, der med behørigt  

 hensyn til en ligelig repræsentation af arbejdsgiver- og  

 lønmodtagerinteresser erstatter det manglende valg ved udnævnelse.
 Stk. 2.  Foretages valg af formand eller næstformænd og  

 suppleanter for disse ikke inden det tidspunkt, der er nævnt i § 4, stk. 3,  

 gør sekretæren derom indstilling til præsidenten for højesteret, der i  

 forening med præsidenterne for de øvrige kollegiale retter i København  

 foretager valget blandt disse retters juridiske medlemmer.
§ 6.  Rettens sekretær udnævnes af arbejdsministeren  

 efter rettens indstilling.
Ministeren kan efter rettens indstilling udnævne  

 en assisterende sekretær til i sekretærens forfald at varetage  

 sekretærhvervet og i øvrigt at bistå retten.
 § 7.  Formanden og næstformændene samt suppleanterne  

 for disse skal opfylde de almindelige betingelser for at være dommer.
§ 8.  I den enkelte sags behandling deltager en  

 retsformand samt fra henholdsvis arbejdsgiver- og lønmodtagerside 3 ordinære  

 dommere eller suppleanter.
Er parterne inden sagens indbringelse for retten  

 enige derom og rettens formandskab tiltræder det, skal rettens formandskab  

 ved domsforhandlingen bestå af 3 i stedet for 1. En sådan udvidelse kan også  

 besluttes af den i den pågældende sag fungerende retsformand.
 Stk. 2.  Sagernes fordeling mellem rettens formand og  

 næstformænd bestemmes efter forhandling mellem disse.
§ 9.  For arbejdsretten indbringes sager om Stk. 2.  Arbejdsstandsninger skal straks indberettes til  

 organisationerne, og fællesmøde under organisationernes medvirken til  

 drøftelse af en arbejdsstandsning skal afholdes dagen efter dennes  

 iværksættelse, medmindre arbejdsstandsningen er ophørt forinden fællesmødets  

 afholdelse.
Stk. 3.  Sager efter stk. 1, nr. 1-3, kan kun indbringes  

 for arbejdsretten, hvis overtrædelsen er foretaget eller kampskridtet er  

 varslet eller iværksat af en arbejdsgiverorganisation eller et eller flere  

 medlemmer af en sådan, af en enkeltvirksomhed (enkeltmand, firma,  

 aktieselskab eller offentlig institution) eller af en lønmodtagerorganisation  

 eller af medlemmer af en sådan i fællesskab.
Adgangen til at indbringe sager  

 er endvidere betinget af, at der ikke i det pågældende overenskomstforhold er  

 indeholdt bestemmelser i modsat retning.
 Stk. 4.  Ud over de i stk. 1 nævnte sager kan sager  

 vedrørende uoverensstemmelser mellem arbejdsgivere og lønmodtagere indbringes  

 for arbejdsretten, når retten billiger det og der mellem en arbejdsgiver- og  

 lønmodtagerorganisation eller mellem en enkeltvirksomhed og en  

 lønmodtagerorganisation derom er truffet aftale.
§ 10.  Hører en sag i sin helhed under faglig  

 voldgift, kan retten afvise sagen.
Er parterne enige derom, kan retten dog  

 afgøre sagen.
Hører sagen delvis under faglig voldgift, kan retten udsætte  

 sagens behandling, til voldgiftskendelse er afsagt.
 Stk. 2.  Såfremt en sag skønnes at være af så ringe  

 betydning, at den ikke står i rimeligt forhold til de med behandlingen  

 forbundne omkostninger, kan retten afvise sagen.
 § 11.  Sager, der efter § 9 hører under arbejdsretten,  

 kan ikke anlægges ved de almindelige domstole, jfr. dog § 10, stk. 2.
 Stk. 2.  En lønmodtager kan dog anlægge sag om  

 tilkendelse af tilgodehavende løn ved de almindelige domstole, medmindre  

 lønmodtagerens faglige organisation under en sag, der er anlagt ved  

 arbejdsretten, har frafaldet retten hertil på lønmodtagerens vegne, eller den  

 manglende betaling af lønkravet skyldes uenighed af faglig karakter.
§ 12.  I sager, der er nævnt i § 9, stk. 1, nr. 1 og  

 2, og stk. 4, kan arbejdsretten idømme den eller dem, der har deltaget i det  

 overenskomststridige forhold, en bod, der skal tilfalde klageren.
Består  

 overenskomstkrænkelsen i undladelse af at betale et skyldigt pengebeløb, kan  

 dommen i stedet for bod gå ud på betaling af beløbet.
Når ikke andet forud er  

 vedtaget, kan der kun pålægges en organisation som sådan retligt ansvar, når  

 den har gjort sig delagtig i det påklagede forhold.
Stk. 2.  Boden fastsættes under hensyn til samtlige  

 sagens omstændigheder og under behørig hensyntagen til, i hvilken grad  

 overtrædelsen har været undskyldelig fra overtræderens side.
Ved bedømmelsen  

 af en overenskomststridig arbejdsstandsning skal hensyn tages til, om der fra  

 modpartens side har foreligget forhold af en sådan art, at  

 arbejdsstandsningen må anses for at være en forståelig reaktion herpå.
Boden  

 kan i øvrigt under særlig formildende omstændigheder helt bortfalde, og den  

 skal bortfalde, når overenskomststridig adfærd fra modpartens side skønnes at  

 have givet rimelig grund til en arbejdsstandsning.
Endvidere skal boden  

 bortfalde, når det godtgøres, at en arbejdsstandsning skyldes trivselsmæssige  

 faktorer, som modparten bærer ansvaret for.
Bod kan ikke pålægges de  

 deltagere i en arbejdsstandsning, der har genoptaget arbejdet inden  

 afholdelse af det i § 9, stk. 2, omtalte fællesmøde eller har fulgt en  

 henstilling fra dette møde om straks at gå i arbejde, medmindre det  

 godtgøres, at arbejdsstandsningen har savnet rimelig begrundelse eller må  

 betragtes som led i en systematisk aktion.
 Stk. 3.  Som en særlig skærpende omstændighed skal det  

 anses, at overtræderen, skønt overenskomstmæssigt forpligtet hertil, har  

 nægtet at lade sagen afgøre ved voldgift eller har handlet i strid med  

 lovligt afsagt voldgiftskendelse eller en af arbejdsretten afsagt dom.
 Stk. 4.  Bliver der under en for arbejdsretten indbragt  

 sag spørgsmål om dels at erklære en påbegyndt arbejdsstandsning for  

 overenskomststridig, dels at idømme bod, kan arbejdsretten, når det sidste  

 spørgsmål kræver længere tids undersøgelse, foreløbigt afgøre det første  

 spørgsmål.
 § 13.  Arbejdsretten har sit sæde i København, men kan  

 sættes uden for København, når retten skønner det hensigtsmæssigt.
 Stk. 2.  Retsbog føres efter retsplejelovens kap. 3.
§ 14.  Sag anlægges af og mod vedkommende  

 arbejdsgiver- eller lønmodtagerorganisation, uanset om overtrædelsen er  

 foretaget eller kollektivt kampskridt er varslet eller iværksat af eller mod  

 enkelte medlemmer af organisationen.
Er en organisation medlem af en mere  

 omfattende organisation, skal sagen anlægges af og mod sidstnævnte  

 organisation.
Er arbejdsgiverparten en enkeltvirksomhed, jfr. § 9, stk. 3,  

 der ikke er tilsluttet en arbejdsgiverorganisation, anlægges sagen af eller  

 mod enkeltvirksomheden.
 § 15.  Sag anlægges ved, at klageren til arbejdsretten  

 indgiver et klageskrift i to eksemplarer.
Stk. 2.  Sekretæren sender snarest muligt et eksemplar  

 af klageskriftet til indklagede og indkalder samtidig svarskrift i to  

 eksemplarer fra indklagede.
Svarskrift indgives til retten inden for en af  

 sekretæren fastsat frist.
Når svarskrift er modtaget, sender sekretæren et  

 eksemplar af svarskriftet til klageren.
Yderligere skriftveksling finder som  

 regel ikke sted.
 Stk. 3.  Med henblik på foretagelse af forligsmægling  

 eller indhentelse af yderligere udtalelser fra parterne kan disse indkaldes  

 til et forberedende retsmøde, hvor retten kan beklædes af formanden eller en  

 af næstformændene alene.
 § 16.  Retten kan, om det findes fornødent, lade  

 stævning forkynde for indklagede efter reglerne i retsplejelovens kap. 17.
 Stk. 2.  Udebliver indklagede trods forkyndelse efter  

 stk. 1, finder retsplejelovens §§ 341 og 363 tilsvarende anvendelse.  

 Udeblivelsesdom kan afsiges af retsformanden uden tilkaldelse af rettens  

 øvrige medlemmer.
 Stk. 3.  Den, mod hvem sagen anlægges, skal møde for  

 arbejdsretten.
§ 17.  I retten til at lade møde ved  

 rettergangsfuldmægtig for arbejdsretten gælder ingen indskrænkninger for  

 parterne.
I hvilket omfang en part er berettiget til at deltage i  

 forhandlingerne for retten ved hjælp af flere fuldmægtige, afgør retten,  

 ligesom retten træffer afgørelse om, hvem der foruden parterne og  

 rettergangsfuldmægtigene bør have adgang til retsmøderne.
 § 18.  Retsformanden afgør ved kendelse de  

 tvistigheder, som under vidneførslen eller syns- og skønsoptagelse opstår for  

 retten.
 § 19.  Om procesmåden i øvrigt gælder med de  

 nødvendige tilpasninger de for borgerlige sager gældende grundsætninger i  

 retsplejelovens 2. bog samt kap. 23 og 27-30. Den i lovens kap. 39 angivne  

 særlige procesmåde er anvendelig.
§ 20.  Domme afsagt af arbejdsretten kan fuldbyrdes  

 efter retsplejelovens regler om tvangsfuldbyrdelse af domme.
Forlig indgået  

 for arbejdsretten kan fuldbyrdes efter retsplejelovens regler om fuldbyrdelse  

 af forlig, der er indgået for en ret.
Stk. 2.  Afgørelser ved mæglings- og organisationsmøder  

 samt ved faglige voldgiftsretter kan fuldbyrdes, når retsplejelovens regler  

 om tvangsfuldbyrdelse af domme er iagttaget.
Anmodning om fuldbyrdelse  

 indgives til fogden.
Anmodningen skal være skriftlig og ledsaget af en  

 udskrift af afgørelsen.
Udskriften skal være bekræftet af mæglingsmændene  

 eller af de organisationer, som har været parter i organisationsmødet, for  

 voldgiftsafgørelsers vedkommende af voldgiftsrettens opmand.
Stk. 3.  Indsigelser mod afgørelsens gyldighed, der  

 fremsættes under fuldbyrdelsen, påkendes af fogden.
Fogden kan dog henvise  

 rekvirenten til at indbringe afgørelsen for arbejdsretten, hvis han finder,  

 at indsigelsen ikke kan påkendes på det foreliggende grundlag.
 § 21.  Når en strejke eller lockout ikke er  

 retsstridig, er den blotte offentlige meddelelse om dens varsling eller  

 ikrafttræden heller ikke retsstridig.
§ 22.  Er der ikke mellem overenskomstparterne  

 vedtaget betryggende regler til afgørelse af uenighed af faglig karakter,  

 anses bestemmelserne i den til enhver tid mellem Dansk Arbejdsgiverforening  

 og Landsorganisationen i Danmark aftalte norm for regler for behandling af  

 faglig strid at være gældende mellem parterne.
Mæglingsudvalget skal bestå af  

 2 medlemmer, hvoraf 1 vælges af hver af de i overenskomsten deltagende  

 parter.
Den faglige voldgiftsret skal bestå af 4 medlemmer, hvoraf hver af  

 parterne vælger 2. Opnås ikke enighed om opmanden, udnævnes denne af  

 formanden for arbejdsretten.
 § 23.  Udgifterne ved arbejdsrettens virksomhed dækkes  

 gennem de ved rettens afgørelser pålagte sagsomkostninger, der tilfalder  

 arbejdsrettens kasse, samt ved bevilling på de årlige finanslove.
 § 24.  Loven træder i kraft den 1. juli 1973.
 Stk. 2.  Lov om arbejdsretten, jfr. lovbekendtgørelse  

 nr. 124 af 21. april 1964, ophæves, jfr. dog §§ 26 og 28.
 § 25.  Loven gælder ikke for Færøerne og Grønland.
 § 26.  Indtil der med virkning fra den 1. november  

 1973 er foretaget valg efter § 3, forbliver de nu siddende ordinære dommere  

 og suppleanter i virksomhed, ligesom rettens nuværende formandskab forbliver  

 siddende, indtil der med virkning fra den 1. januar 1974 er valgt nyt  

 formandskab efter § 4.
 § 27.  Såfremt der efter lovens ikrafttræden, men  

 inden der med virkning fra den 1. november 1973 er foretaget valg efter § 3,  

 opstår en sag, der vedrører en af de i § 3, stk. 1, nævnte organisationer m.  

 v., der ikke har deltaget i valget af den nu siddende arbejdsret, er  

 vedkommende organisation m. v. berettiget til at udpege suppleanter til at  

 deltage i sagens behandling.
 § 28.  De ved lovens ikrafttræden foreliggende  

 uafgjorte sager samt sager, der er opstået før den 1. juli 1973, og som  

 anlægges for arbejdsretten efter denne dato, afgøres efter de hidtil gældende  

 regler.
 GIVET PÅ CHRISTIANSBORG SLOT, DEN 13.  

 juni 1973.
 Under Vor Kongelige Hånd og Segl.
 MARGRETHE R.
 /Erling Dinesen.
