Indledning 1. Lov om social service blev vedtaget den 31. maj  

 1997 og træder i kraft den 1. juli 1998.
 Denne vejledning omhandler sociale tilbud til børn og unge med betydeligt  

 og varigt nedsat funktionsevne eller indgribende kroniske eller langvarige  

 lidelser.
Sigtet med vejledningen er at give et samlet overblik over ydelserne til  

 denne gruppe børn og unge.
På de områder, hvor der eksisterer særlige  

 vejledninger, vil der som regel være en henvisning til de pågældende  

 vejledninger, fx Socialministeriets vejledning om dagtilbud m.v. til børn  

 efter lov om social service og Socialministeriets vejledning om Sociale  

 tilbud til ældre m.fl.
 Vejledningen henvender sig først og fremmest til de kommunale og  

 amtskommunale sagsbehandlere, men også til forældre til denne gruppe børn og  

 unge.
Vejledningen er opbygget således, at hvert kapitel indledes med de  

 relevante lovbestemmelser.
Hvor intet andet er anført i vejledningen,  

 henviser angivelserne til bestemmelser i lov om social service.
 Lov om social service kaldes i vejledningen serviceloven, og lov om  

 retssikkerhed og administration på det sociale område kaldes  

 retssikkerhedsloven.
 Stikordsfortegnelsen refererer til punkter i vejledningen.
Denne vejledning erstatter afsnittene om tilskud til merudgifter for børn  

 og tilskud til dækning af tabt arbejdsfortjeneste i: Socialministeriets  

 vejledning af 3. juli 1987 om hjælp efter bistandslovens § 48 med senere  

 ændringer.
Socialministeriets vejledning af 10. april 1990 om ændring af  

 Socialministeriets vejledning af 3. juli 1987 om hjælp efter bistandslovens §  

 48.
1.1. Ændringer i regelsættet 1.1.1. Handicapbegrebet 2. Formuleringen af målgruppen er i forhold til  

 bistandsloven ændret fra børn og unge med vidtgående handicap til børn med  

 betydelig og varigt nedsat fysisk eller psykisk funktionsevne eller  

 indgribende kronisk eller langvarig lidelse.
3. I FNs standardregler om lige muligheder for  

 handicappede anvendes begrebet handicap om tab eller begrænsninger af  

 mulighederne for at deltage i samfundslivet på lige fod med andre.
Handicap  

 betegner her relationen mellem et menneske med funktionsnedsættelse og dets  

 omgivelser.
Handicapbegrebet bliver på den måde et dynamisk begreb, der  

 angiver, at grænserne for, at et menneske med en funktionsnedsættelse kan  

 leve et normalt liv integreret i samfundet, udvides i takt med samfundets  

 udvikling.
Som eksempel på dette miljø- og samspilsrelaterede handicapbegreb kan  

 nævnes, at en person, der er svagsynet, har et handicap i en situation, hvor  

 fx ændringer i togafgange alene annonceres med computertekst, men ikke, hvis  

 informationen kan høres.
For en person med hørenedsættelse vil situationen  

 være omvendt.
4. »Handicap« er imidlertid ofte blevet  

 identificeret med en medicinsk diagnose og centreret om individet.
For at  

 komme fri af denne opfattelse af betegnelsen »handicap« er der i  

 lovteksten valgt at bruge betegnelsen nedsat funktionsevne til at angive  

 relationen mellem en persons nedsatte kropslige eller kognitive funktion og  

 mulighederne i det omgivende samfund.
Årsagen til den nedsatte funktionsevne vil ofte være en lægeligt  

 diagnosticeret lidelse, der angiver en betydelig og varig nedsættelse af  

 kropslige eller kognitive funktioner som fx af syn eller hørelse, lammelser,  

 hjerneskade m.v.
Med den ændrede målgruppebeskrivelse lægges der afgørende  

 vægt på en vurdering af selve funktionsnedsættelsen, således at det er graden  

 heraf og ikke den lægelige diagnose, der vil være afgørende for berettigelsen  

 til de særlige handicapkompenserende ydelser.
 5. Der er ikke tilsigtet nogen realitetsændring i  

 forhold til den personkreds, der i praksis var omfattet af bistandslovens  

 betegnelse - vitgående handicap.
6. I Socialministeriets vejledning af 3. juli 1987 om  

 hjælp efter bistandslovens § 48 fremgår, at målgruppen for ydelser på  

 børneområdet er bredere end på voksenområdet, idet børn med vedvarende  

 handicap omfatter både børn med vidtgående fysiske eller psykiske handicap og  

 børn med langvarige lidelser.
I serviceloven fremgår dette nu klart af  

 formuleringen af målgrupperne.
1.1.2. Opdeling af ydelser efter bistandslovens § 48 7. Ydelserne i bistandslovens § 48, stk. 1-3 er i  

 serviceloven opdelt i en merudgiftsydelse, jf. § 28, hjælp til dækning af  

 tabt arbejdsfortjeneste, jf. § 29 og boligskift, jf. § 102, stk. 2.
1.1.3. Ydelsesform ændret 8. Ydelsesformen i § 28 er ændret i forhold til  

 bistandslovens § 48, stk. 1 og 2. Tilskud til merudgifter ved forsørgelsen  

 blev efter bistandslovens § 48 givet som en kontant pengeydelse, der blev  

 udmålt nøjagtig for hver ydelse.
På baggrund af anbefalinger fra Udvalget om  

 hjælpemidler og andre handicapkompenserende ydelser bliver tilskud til  

 merudgifter nu ydet som et fleksibelt standardiseret tillæg og udmålt efter  

 en konkret vurdering af de sandsynliggjorte merudgifter for den enkelte  

 ydelsesmodtager.
Standardbeløbet er som udgangspunkt 2.000 kr. pr. måned, som  

 reguleres.
Ydelsen skal mindst udgøre 1/8 af standardbeløbet beregnet som gennemsnit  

 pr. måned og dette beløb bliver minimumsgrænse.
Der skal således  

 sandsynliggøres merudgifter af denne størrelsesorden, for at merudgiften kan  

 komme til udbetaling.
1.1.4. Ledsageordning 9. Herudover er ledsageordning for unge mellem 16 og  

 18 år med betydelig og varig nedsat fysisk eller psykisk funktionsevne  

 etableret som en helt ny service.
1.1.5. Hjælp under midlertidigt ophold i udlandet 10. I servicelovens § 2, stk. 2 er der indsat en  

 bemyndigelse for socialministeren til at fastsætte regler om betingelserne  

 for i særlige tilfælde at få hjælp efter loven under midlertidige ophold i  

 udlandet.
I henhold til denne bemyndigelse er der i bekendtgørelse om  

 betingelsen for i særlige tilfælde at få hjælp efter lov om social service  

 under midlertidigt ophold i udlandet fastsat regler, der tydeliggør, hvornår  

 hjælpen kan bevares under midlertidige ophold i udlandet.
1.1.6. Sagsbehandlingstiden 11. Med lov om retssikkerhed og administration på det  

 sociale område § 3 er der nu fastsat regler om at kommuner og amtskommuner  

 skal fastsætte en frist for, hvor længe der må gå, før en borger får svar på  

 sin ansøgning.
1.1.7. Tværfaglig og tværsektoriel 12. Der er sat fokus på sektoransvarlighedsprincippet.  

 Sundheds-, undervisnings- og arbejdsmarkedstilbud spiller fx en væsentlig  

 rolle for, at et barn/en ung med nedsat funktionsevne eller kronisk/langvarig  

 lidelse kan udvikle sig hensigtsmæssigt.
Derfor er der i serviceloven lagt op  

 til en styrkelse af det tværfaglige og tværsektorielle arbejde, jf. kapitel  

 2, pkt. 15.
Udviklingen i 13. Indsatsen på handicapområdet op til 1950-erne  

 bestod fortrinsvis i etablering af specialinstitutioner, hvor mennesker med  

 handicap tilbragte hele livet: hvor de boede, fik behandling, undervisning  

 m.v.
Et handicap blev betragtet som en egenskab eller mangel hos den enkelte,  

 og mennesker med handicap skulle beskyttes mod det omgivende samfund og  

 omvendt.
Denne holdning blev gennem 1950-erne kritiseret for at føre til isolation  

 og udskillelse af mennesker med handicap.
I stedet blev der sat fokus på  

 begreberne normalisering og integration, og udgangspunktet i  

 handicappolitikken blev den handicappedes ret til at leve et liv som alle  

 andre.
For at opnå dette var det nødvendigt at iværksætte en helt ny type  

 indsats, der tog sigte på at ruste den handicappede til at overvinde de  

 vanskeligheder, som en integration i det almindelige samfund medfører.
Fokus  

 i indsatsen var dog stadig individorienteret.
Imidlertid begyndte ikke mindst mennesker med handicap og deres pårørende  

 at sætte spørgsmålstegn ved denne politik; for hvad hjælper det at være  

 kørestolsmobil, hvis adgangsforholdene ikke giver mulighed for  

 kørestolsadgang, eller være perfekt til punktskrift, hvis der ikke er noget  

 at læse på punktskrift? Dette førte gennem 1970-erne til en ny opfattelse af handicap, der  

 understreger samspillet mellem en funktionsnedsættelse og det omgivende  

 samfunds indretning.
Handicap er ikke en mangel ved den enkelte person, men  

 et misforhold i mødet mellem personens forudsætninger og den måde det  

 omgivende samfund er indrettet på.
 Det nye handicapbegreb lægger vægt på de barrierer i det omgivende  

 samfund, et menneske med en funktionsnedsættelse støder imod.  

 Handicappolitikken får herved fokus både på behovet for støtte til den  

 enkelte, og behovet for at ændre og tilpasse omgivelserne samt aktiviteterne  

 i samfundet.
Principperne om ligebehandling og ligestilling af handicappede med andre  

 borgere bliver herved centrale, og er f.eks. kommet til udtryk i  

 folketingsbeslutningen af 2/4 1993, som bl.a. dannede baggrund for  

 oprettelsen af et ligebehandlingscenter i tilknytning til Det Centrale  

 Handicapråd.
Også FNs »Standardregler om lige muligheder for  

 handicappede« vedtaget på generalforsamlingen i december 1993 lægger  

 vægt på ligestilling af handicappede.
Sigtet i handicappolitikken bliver  

 »et samfund for alle«.
 14. »Betydelig og varigt nedsat fysisk eller  

 psykisk funktionsevne« er ikke en særlig hensigtsmæssig betegnelse i  

 dagligdagen, og handicapbegrebet vil derfor fortsat blive brugt i både skrift  

 og tale - men forhåbentligt med et nyt indhold i overensstemmelse med FNs  

 standardregler.
2.1. Sektoransvarlighedsprincippet 15. Sektoransvarlighed er et centralt princip i den  

 ovenfor beskrevne udvikling i handicappolitikken.
Sektoransvarlighed betyder,  

 at den offentlige sektor, der udbyder en ydelse, en service eller et produkt,  

 er ansvarlig for, at den pågældende ydelse er tilgængelig for mennesker med  

 nedsat funktionsevne.
Indsatsen på handicapområdet bliver dermed ikke længere  

 fortrinsvis en opgave for socialsektoren, men rækker ind i andre områder som  

 fx bolig-, trafik-, arbejdsmarkeds-, undervisnings- og sundhedssektoren.
 Sektoransvarlighedsprincippet danner således udgangspunktet ved  

 afgrænsning af, i hvilket regi et opgaveområde hører hjemme.
2.2 Kompensationsprincippet 16. Et andet centralt princip er, at personer med  

 nedsat funktionsevne i videst muligt omfang kompenseres for følgerne af deres  

 nedsatte funktionsevne.
Kompensationsprincippet tager udgangspunkt i, at kompensationsbehovet er  

 forskelligt fra menneske til menneske og for forskellige former for  

 funktionsnedsættelse.
Dette aspekt af kompensationsprincippet afspejler sig  

 generelt i tildelingskriterierne for de enkelte ydelser.
I enkelte tilfælde  

 fremgår dette aspekt af kompensationsprincippet også af udmålingskriterierne.
 Kompensationsprincippet udelukker ikke, at der i forbindelse med tildeling  

 og udmåling af handicapkompenserende ydelser lægges vægt på den enkeltes og  

 dennes nære familie, ægtefælles og store børns mulighed for at varetage de  

 opgaver, der følger af handicappet.
 I denne vurdering indgår imidlertid også hensynet til, at familien kan  

 fungere så normalt som muligt med de ekstraordinære belastninger, der følger  

 af et familiemedlems handicap, herunder hensynet til at familien ikke bliver  

 gjort til en plejeforanstaltning, men fortsat kan fungere som en normal  

 familie.
 En del af kompensationen sker ved at søge at gøre samfundets tilbud  

 tilgængelige for personer med funktionsnedsættelser og en anden del sker ved  

 at stille forskellige særlige ydelser til rådighed for mennesker med nedsat  

 funktionsevne.
 Udgangspunktet i bestemmelserne i serviceloven, som tager sigte på at yde  

 kompensation for følgerne af en nedsat funktionsevne, er, at der enten  

 stilles naturalydelser til rådighed, eller at der skal ske kompensation for  

 væsentlige merudgifter ved forsørgelsen som følge af den nedsatte  

 funktionsevne.
Der lægges herved på den ene side vægt på, at den handicappede skal  

 afholde den del af udgifterne, som svarer til de udgifter den pågældende selv  

 ville have afholdt, hvis der ikke havde været en nedsat funktionsevne, dvs.  

 udgifter på linie med hvad alle andre har.
På den anden side skal personer  

 med handicap ikke selv dække merudgifter, der er en følge af den nedsatte  

 funktionsevne.
Indsatsen for børn og unge generelt - - - - - - - § 4.  Kommunen og amtskommunen sørger for, at de  

 opgaver og tilbud, der omfatter børn, unge og deres familier, udføres i  

 samarbejde med forældrene og på en sådan måde, at det fremmer børns og unges  

 udvikling, trivsel og selvstændighed.
Dette gælder både ved udførelsen af det  

 generelle og forebyggende arbejde og ved den målrettede indsats over for børn  

 og unge med nedsat fysisk eller psykisk funktionsevne eller med et andet  

 særligt behov for støtte.
 Stk. 2.  Kommunen og amtskommunen sørger for, at den  

 indsats, der iværksættes efter denne lov over for børn og unge med nedsat  

 fysisk eller psykisk funktionsevne eller med et andet særligt behov for  

 støtte, sættes i sammenhæng med den indsats, der iværksættes over for de  

 samme børn og unge efter anden lovgivning.
- - - - - - - Generelle bestemmelser 17. § 4 angiver formålet med den samlede kommunale og  

 amtskommunale indsats på hele børne- og ungeområdet.
 Målet for indsatsen overfor børn og unge er principielt det samme, uanset  

 om barnets eller den unges behov er af generel eller særlig karakter.  

 Bestemmelsen understreger således, at den særlige indsats over for børn og  

 unge med nedsat fysisk eller psykisk funktionsevne eller med kronisk eller  

 langvarig lidelse skal ses i tæt sammenhæng med og bygge på de generelle  

 tilbud.
Kommunen og amtskommunen skal sikre, at den indsats over for børn og unge  

 samt deres familier, der iværksættes efter denne lov, indgår som en del af  

 den samlede indsats over for børn og unge.
Bestemmelsen lægger således op til  

 en samlet indsats, der på tværs af lovgivningen, administrative strukturer og  

 faglige kompetencer skal opfylde det overordnede formål.
Dette betyder, at indsatsen efter serviceloven må tilrettelægges i  

 sammenhæng med den indsats, der iværksættes fx efter lov om forebyggende  

 sundhedsordninger for børn og unge og som led i pædagogisk-psykologisk  

 rådgivning efter folkeskoleloven.
Der tilsigtes således en styrkelse af det  

 tværfaglige og tværsektorielle samarbejde til gavn for alle børn og unge.
18. Det er meget vigtigt, at de tilbud, der omfatter  

 børn og unge med nedsat funktionsevne og kronisk/langvarig lidelse og deres  

 familie, udføres i samarbejde med forældrene.
Det er familien, der har  

 problemerne tæt på, og som kan bidrage med viden om, hvordan dagligdagen  

 former sig.
Uanset hvad problemerne er for barnet eller den unge og deres  

 familie, er barnet eller den unge en del af familien, og det er væsentligt at  

 bevare familien som enhed, også når det gælder børn og unge med nedsat  

 funktionsevne eller kronisk/langvarig lidelse.
 Det er ligeledes vigtigt, at begrundelserne, foranstaltningernes formål,  

 det forventede forløb samt de konsekvenser, der tilstræbes eller kan  

 forudses, bliver beskrevet, så de er så tydelige som muligt for alle parter.
Rådgivning og vejledning 4.1. Kommunal rådgivning - - - - - - - § 5.  Kommunen sørger for, at forældre med børn og  

 unge eller andre, der faktisk sørger for et barn eller en ung, kan få en  

 gratis familieorienteret rådgivning til løsning af vanskeligheder i familien.  

 Kommunen er forpligtet til ved opsøgende arbejde at tilbyde denne rådgivning  

 til enhver, som på grund af særlige forhold må antages at have behov for det.
 Stk. 2.  Såvel forældre som børn og unge, der alene  

 søger rådgivning, skal kunne modtage denne anonymt og som et åbent tilbud.
- - - - - - - 19. Bestemmelsen tydeliggør den rådgivningsindsats,  

 der henvender sig til børn og unge og deres familie.
Når en familie har fået  

 et barn med betydeligt og varigt nedsat funktionsevne eller en kronisk og  

 langvarig lidelse, vil der som regel altid være behov for en indgående  

 rådgivning og vejledning.
Der vil bl.a. være behov for viden om betydningen  

 af den nedsatte funktionsevne og den kroniske/langvarige lidelser, fx for den  

 daglige livsførelse både for familien og for barnet eller den unge.
Tidlig rådgivning I bestemmelsen præciseres, at rådgivningen skal ydes så tidligt som  

 muligt.
Det kan bl.a. ske ved opsøgende virksomhed.
En sundhedsplejerske kan,  

 fx i forbindelse med det opsøgende arbejde, hun udfører, være med til at  

 sikre, at der ydes en tidlig rådgivning både på det sundhedsmæssige område og  

 fra socialrådgivere m.v. i forbindelse med sundhedsplejerskernes  

 tilbagemelding til forvaltningen.
Helhedssyn Der må anlægges et helhedssyn i rådgivningen af familier med børn og unge  

 med nedsat funtionsevne eller kronisk/langvarig lidelse.
Det betyder, at  

 kommunen skal oplyse om alle relevante tilbud, som kan komme i anvendelse.  

 Selv om familien kun ansøger om tilskud til merudgifter eller tabt  

 arbejdsfortjeneste, er det vigtigt, at hele situationen gennemdrøftes, så man  

 finder det, der bedst passer i familiens hele situation, jf. også om  

 rådgivning og vejledning til pkt. 41 om merudgifter og kap. 9, pkt. 97-100 om  

 tabt arbejdsfortjeneste.
Anonym rådgivning 20. Det skal være muligt at modtage rådgivning  

 anonymt.
I dette tilfælde er der ingen notatpligt.
Er der ikke tale om anonym  

 rådgivning, skal en myndighed efter offentlighedslovens § 6 notere eller  

 skrive en mundtlig oplysning ned, der har betydning for sagens afgørelse.
Det  

 gælder også oplysninger, som modtages på anden måde, fx via edb.
 21. Rådgivning i henhold til § 5 betragtes som en  

 egentlig ydelse på samme måde som fx merudgiftsydelsen efter § 28. Det  

 betyder, at afslag på rådgivning kan indbringes for det sociale ankesystem  

 jf. kap. 11.
Specialrådgivning 22. Viser det sig i forbindelse med rådgivningen, at  

 barnet, den unge eller familien har behov for anden form for mere  

 specialiseret rådgivning skal kommunen inddrage den amtskommunale rådgivning,  

 jf. pkt. 24 om amtskommunal rådgivning og pkt. 27 om vejledning fra særlige  

 dagtilbud.
Der kan eventuelt også henvises til anden specialrådgivning, fx  

 Center for Små Handicapgrupper.
4.2. Overgang til voksenbestemmelser 23. Det er vigtigt, at de unge med nedsat  

 funktionsevne bliver bedst muligt forberedt til den tilværelse, de går ind  

 til som voksne.
I denne sammenhæng er det vigtigt at være opmærksom på de regler, der  

 gælder på voksenområdet, jf.
Socialministeriets vejledning om sociale tilbud  

 til voksne med handicap.
Skriftlig plan En central bestemmelser er her, at kommuner og amtskommuner har pligt til  

 at give tilbud om en skriftlig plan for indsatsen, når det gælder særligt  

 vanskeligt stillede grupper med betydeligt nedsat funktionsevne, jf.  

 ovennævnte vejledning kapitel 4.
 For de unge, der falder ind under denne bestemmelse, bør de elementer, der  

 skal indgå i planen, tidligst muligt drøftes med den unge.
Overvejelserne bør omfatte uddannelse, arbejde, sociale og sundhedsmæssige  

 forhold, fritidsaktiviteter, mulighed for at komme omkring m.v.
Der må også  

 tænkes hjælpemidler m.v. ind i de forskellige løsninger, således at den unge  

 ikke bliver forhindret i at klare fx en uddannelse på grund af manglende  

 hjælpemidler.
En uddannelse for en ung med stærkt nedsat funktionsevne behøver i øvrigt  

 ikke være en traditionel uddannelse.
Det er ofte nødvendigt at tænke  

 utraditionelt, når der skal findes løsninger for disse unge.
Der vil i nogle situationer være tale om unge, der har været meget  

 afhængige af forældrene, så de ikke fra start magter at være den udfarende  

 kraft.
Derfor er det vigtigt, at der i rådgivningen lægges vægt på at hjælpe  

 dem med ideer og handlemuligheder.
4.3. Amtskommunal rådgivning - - - - - - - § 34.  Amtskommunen tilbyder gratis rådgivning,  

 undersøgelse og behandling af børn og unge med adfærdsvanskeligheder eller  

 betydelig nedsat fysisk og psykisk funktionsevne samt deres familier.  

 Opgaverne kan varetages i samarbejde med andre amtskommuner.
- - - - - - - 24. Som supplement til den kommunale  

 rådgivningsforpligtelse efter § 5 er amtskommunen forpligtet til at rådgive i  

 specielle tilfælde.
Visse rådgivningsopgaver forudsætter specialviden, og det  

 er amtskommunens forpligtelse at sikre, at der findes det nødvendige og  

 tilstrækkelige beredskab, som vil kunne sættes ind på specialområder.
 Amtskommunen skal også sørge for, at der er mulighed for undersøgelse og  

 behandling af børn og unge med betydelig nedsat funktionsevne eller  

 kroniske/langvarige lidelser.
 Bestemmelsen angående børn med betydelig nedsat fysisk eller psykisk  

 funktionsevne tager sigte på den specialrådgivning-, undersøgelses- og  

 behandlingsvirksomhed, som i dag finder sted på særlige institutioner for  

 børn med handicap.
 Børn og unge og deres familier skal normalt henvende sig til kommunen, men  

 de har også mulighed for at henvende sig direkte til amtskommunen med henblik  

 på undersøgelse, behandling og rådgivning.
 Det er forudsat, at amtskommunens bistand særligt angår de opgaver, hvor  

 kommunen ikke har tilstrækkelig specialviden til at løse opgaven alene.
I det omfang det er nødvendigt, forudsættes rådgivningen at ske i et  

 samarbejde mellem amtskommunerne.
Som grundlag for vejledningsindsatsen  

 forudsættes amtskommunerne derfor at sikre amtskommunale specialfunktioner af  

 lands- og landsdelsdækkende karakter samt amtskommunale konsulentfunktioner i  

 øvrigt på særlige områder, hvor det ikke er hensigtsmæssigt og/eller  

 realistisk at opbygge ekspertise i hvert enkelt amt.
4.3.1. Grundlag for amtskommunal rådgivning - - - - - - - § 70.  Amtskommunen tilvejebringer grundlaget for  

 varetagelsen af rådgivningen efter §§ 34 og 69. Amtskommunen sikrer i  

 tilslutning hertil en systematisk indsamling, udvikling, bearbejdning og  

 formidling af den faglige viden på områderne.
Opgaverne kan varetages i  

 samarbejde med andre amtskommuner.
- - - - - - 25. Bestemmelsen vedrører det grundlag, som den  

 amtskommunale rådgivning tager udgangspunkt i.
Faglig viden Denne del af den amtskommunale forpligtelse har til formål at støtte og  

 fremme udviklingen i den kommunale og amtskommunale indsats.
Dette indebærer  

 bl.a., at amtskommunerne sikrer tilstedeværelsen af den fornødne ekspertise.  

 Som led heri skal amtskommunerne sikre en systematisk tilvejebringelse og  

 nyttiggørelse af faglig viden, også på de områder, hvor det ikke vil være  

 hensigtsmæssigt eller rationelt at opbygge en egenkompetence.
 Systematisk tilvejebringelse og nyttiggørelse af faglig viden kan bl.a.  

 ske i de videnscentre, der gennem de senere år er iværksat på handicapområdet  

 i et samarbejde med kommuner, amtskommuner og handicaporganisationer.
 Ved systematisk tilvejebringelse og nyttiggørelse af faglig viden forstås  

 indsamling, bearbejdning og især formidling af sådan faglig viden på de  

 aktuelle områder, som kan bidrage til en fortsat udvikling af indsatsen.
Dag-, klub- og døgntilbud Dagtilbud til børn 26. Udgangspunktet for ophold i dagtilbud for børn med  

 nedsat fysisk eller psykisk funktionsevne eller med andet behov for støtte  

 er, at børnene så vidt muligt skal integreres i de almindelige dagtilbud.
Det  

 er derfor kommunens forpligtelse efter § 7 at sørge for dagtilbud til alle  

 børn, herunder børn med nedsat funktionsevne eller med andet behov for  

 støtte.
 Kun i de tilfælde, hvor de kommunale dagtilbud ikke kan tilgodese barnets  

 særlige behov for støtte og behandling m.v., er det amtskommunens  

 forpligtelse efter § 16 at sørge for særlige dagtilbud til børn.
Særlige dagtilbud Dagtilbud til børn efter § 7 og særlige dagtilbud efter § 16 er nærmere  

 beskrevet i Socialministeriets vejledning om dagtilbud m.v. til børn efter  

 lov om social service.
Vejledning 27.De særlige dagtilbud giver i samarbejde med kommunen vejledning til 1. kommunale dagtilbud, hvor der er optaget børn med  

 nedsat fysisk eller psykisk funktionsevne, 2. forældre med hjemmeboende børn med betydelig og  

 varigt nedsat fysisk eller psykisk funktionsevne, der ikke er optaget i  

 særligt dagtilbud, 3. myndigheder, der har ansvaret for børn, fx i  

 forbindelse med visitation til dagtilbud af børn med nedsat fysisk eller  

 psykisk funktionsevne, jf.
Socialministeriets vejledning om dagtilbud m.v.  

 til børn efter lov om social service.
Klubtilbud og andre socialpædagogiske fritidstilbud 28. Udgangspunktet er, som for dagtilbuddene, at  

 større børn og unge med nedsat funktionsevne eller med andet behov for støtte  

 så vidt muligt skal integreres i de almindelige klubtilbud eller andre  

 socialpædagogiske tilbud jf. § 19. Det kan dog være nødvendigt at etablere  

 særlige tilbud også til disse børn og unge jf. § 23.
 Den nærmere beskrivelse af tilbud efter §§ 19 og 23 findes i  

 Socialministeriets vejledning om klubtilbud og andre socialpædagogiske  

 fritidstilbud til større børn og unge efter lov om social service.
Døgntilbud 29. Der kan etableres døgntilbud efter § 40, stk. 2.  

 nr. 5, jf. pkt. 81 om aflastning.
 30. Hvis forældrene ikke har mulighed for at have  

 barnet/den unge hjemme, kan der være tale om anbringelse i et opholdssted  

 eller en døgninstitution efter §§ 49 og 51. Den nærmere beskrivelse findes i  

 Socialministeriets vejledning om servicelovens regler om særlig støtte til  

 børn og unge.
Børn og unge med særlig 31. § 32 opstiller en målsætning for indsatsen for de  

 børn og unge, som har et særligt behov for støtte.
Den særlige indsats gælder  

 også børn og unge med betydelig og varigt nedsat fysisk eller psykisk  

 funksionsevne eller indgribende kronisk eller langvarig lidelse, der måtte  

 have behov for det.
 Formålet er at skabe de bedst mulige opvækstvilkår for disse børn og unge,  

 så de på trods af deres individuelle vanskeligheder kan opnå de samme  

 muligheder for personlig udfoldelse, udvikling og sundhed som deres  

 jævnaldrende, som ikke har haft tilsvarende vanskeligheder i deres opvækst.
6.1. Undersøgelser 32. Hvis det må antages, at barnet eller den unge  

 trænger til særlig støtte, skal kommunen sørge for, at barnets/den unges  

 forhold undersøges.
Det gælder også børn med nedsat funktionsevne, der er  

 specielt nævnt i § 38.
 Undersøgelsen skal resultere i en begrundet stillingtagen til, om der er  

 grundlag for at iværksætte foranstaltninger, og i bekræftende fald af hvilken  

 art disse bør være.
Foranstaltninger 33. De foranstaltninger, der kan iværksættes er  

 beskrevet i § 40, stk. 2.
 Indsatsen for børn og unge med særlig behov for støtte er nærmere  

 behandlet i Socialministeriets vejledning om servicelovens bestemmelser om  

 særlig støtte til børn og unge.
Personlig hjælp og pleje - - - - - - - § 30.  Bestemmelserne i § 71 om personlig hjælp og  

 pleje m.v. finder tilsvarende anvendelse, når der er behov for personlig  

 hjælp og pleje m.v. vedrørende børn.
- - - - - - - 34. Kommunen har efter § 71 stk. 1, nr. 1 og 2, jf.  

 stk. 2, i serviceloven pligt til at sikre, at personer, herunder børn og  

 unge, der midlertidigt eller varigt har behov for personlig hjælp/pleje og  

 praktisk hjælp/støtte til nødvendige opgaver i hjemmet, kan få tilbud om  

 hjælp til disse funktioner.
 35. Kommunen skal efter § 71, stk. 1, nr. 3, jf. stk.  

 2, i serviceloven sørge for, at personer, der midlertidigt eller varigt har  

 behov for hjælp til at vedligeholde fysiske eller psykiske færdigheder, kan  

 få tilbud herom.
 Der findes ikke i serviceloven nærmere bestemmelser om indhold og omfang  

 af den hjælp, som kommunen skal tilbyde efter §§ 71 og 72. Vedrørende § 72  

 henvises til pkt. 79 om aflastning.
 36. Kommunalbestyrelsen har både det indholdsmæssige  

 og det økonomiske ansvar for hjælpen, jf. retssikkerhedslovens § 15.  

 Lovgivningen forudsætter, at kommunalbestyrelsen - afhængigt af lokale  

 forhold - fastlægger det nærmere indhold og omfang af hjælpen og bevilger  

 ressourcer til området i overensstemmelse med disse overordnede politiske  

 beslutninger om serviceniveau.
Til brug for kommunens afgørelser om hjælp skal kommunalbestyrelsen  

 således beslutte, hvilke tilbud om hjælp der skal stilles til rådighed for  

 borgerne, og hvilke kriterier kommunen (forvaltningen) skal anvende ved  

 tildeling og udmåling af hjælpen.
Kommunalbestyrelsen skal ved fastlæggelsen  

 af disse kriterier være opmærksom på det aktiverende sigte med hjælpen.
 Yderligere vejledning om §§ 71 og 72 findes i Socialministeriets  

 vejledning om sociale tilbud til ældre m.fl.
Merudgiftsydelse - - - - - - - § 28.  Kommunen yder dækning af nødvendige merudgifter  

 ved forsørgelse i hjemmet af et barn under 18 år med betydelig og varigt  

 nedsat fysisk eller psykisk funktionsevne eller indgribende kronisk eller  

 langvarig lidelse.
Det er en forudsætning, at merudgifterne er en følge af  

 den nedsatte funktionsevne.
Stk. 2 Stk. 3 Stk. 4 Stk. 5 - - - - - - - Merudgiftsydelser generelt 37. Sigtet med bestemmelsen er at tilgodese, at børn  

 og unge med betydelig og varigt nedsat fysisk eller psykisk funktionsevne og  

 med indgribende kroniske eller langvarige lidelser har nogle særlige behov,  

 som kan give merudgifter ved forsørgelsen.
Bestemmelsen giver således hjemmel  

 til at dække de udgifter, som familien ikke ville have haft, hvis barnet/den  

 unge ikke havde haft en nedsat funktionsevne eller en kronisk/langvarig  

 lidelse.
 Familien skal selv afholde den del af udgifterne, som svarer til de  

 udgifter, familien normalt ville have afholdt.
 38. Dækning af merudgifter ved forsørgelsen ydes som  

 et fleksibelt standardiseret tillæg, udmålt efter en konkret vurdering af de  

 sandsynliggjorte merudgifter for den enkelte ydelsesmodtager, jf. pkt. 45-  

 48. Gennem denne ydelsesform får modtageren mulighed for selv at  

 tilrettelægge, hvordan behovet bedst muligt kan dækkes.
 Ydelsen er uafhængig af indkomst og ikke skattepligtig.
39. Formuleringen af målgruppen er ændret i forhold  

 til tidligere dels som følge af at »handicap« er erstattet af  

 »nedsat funktionsevne«, jf. pkt. 2-6, dels for at tydeliggøre at  

 målgruppen omfatter børn og unge med kroniske/langvarige lidelser.
Der er  

 ikke tilsigtet nogen indholdsmæssig ændring af målgruppen.
8.1. Formål med ydelsen 40. Formålet med bestemmelsen er at medvirke til, at  

 disse børn og unge kan forblive i familien og dermed undgå anbringelse på  

 institutioner e.l., såfremt hensynet til barnets tarv tilsiger dette. at  

 familien kan leve så normalt som muligt på trods af og med barnets/den unges  

 nedsatte funktionsevne eller den kroniske/langvarige lidelse, og at hindre at  

 barnets/den unges nedsatte funktionsevne eller kroniske/langvarige lidelse  

 forværres eller får andre og mere alvorlige følger.
8.2. Særligt om rådgivningsindsatsen for ydelser efter § 28 41. Hvis familien ikke kan sandsynliggøre merudgifter  

 af en størrelsesorden, der overskrider minimumsgrænsen, jf. pkt. 48 og derfor  

 efter en konkret vurdering ikke kan få hjælp efter § 28, bør kommunen være  

 opmærksom på familiens behov for rådgivning og vejledning og anden form for  

 støtte efter andre af lovens bestemmelser om børn og unge, jf. bl.a.  

 Socialministeriets vejledning om servicelovens regler om særlig støtte til  

 børn og unge.
Muligheden for hjælp efter bestemmelserne om hjælpemidler eller  

 boligindretning bør bl.a. også overvejes, jf.
Socialministeriets vejledning  

 om støtte til hjælpemidler, biler, boligindretning m.v.
8.3. Afgrænsning af målgruppen 42. Bestemmelsen omfatter personer, der i hjemmet  

 forsørger børn og unge under 18 år med betydelig og varigt nedsat fysisk  

 eller psykisk funktionsevne eller indgribende kroniske eller langvarige  

 lidelser.
Indgribende lidelse »Indgribende lidelse« betyder i denne sammenhæng, at lidelsen  

 skal være af en sådan karakter, at den har alvorlige følger i den daglige  

 tilværelse.
Kronisk lidelse »Kroniske lidelser« omfatter sygdomstilstande o.l., som, fra det  

 tidspunkt hvor de opstår, normalt vil vare i flere år.
Der lægges således i  

 praksis vægt på, om lidelsen forventes at vare barnealderen ud.
Langvarig lidelse At det skal være en »langvarig lidelse«, betyder ikke at det  

 skal dreje sig om en uhelbredelig lidelse.
I praksis lægges der vægt på, om  

 lidelsen skønnes at vare et år eller mere, men det er dog ikke udelukket at  

 yde støtte, selv om lidelsen kan forventes at vare mindre end et år.
Der kan  

 eksempelvis være tale om for tidligt fødte børn eller børn med hofteskred  

 (calve perthes), hvor familien i en kortere periode på grund af barnets  

 handicap er særligt tungt belastet.
Det, at et barn er for tidligt født, er  

 dog ikke tilstrækkeligt til at få hjælp efter denne bestemmelse.
 Med hensyn til betingelserne henvises i øvrigt til Socialministeriets  

 bekendtgørelse om merudgiftsydelse efter § 28 og hjælp til dækning af tabt  

 arbejdsfortjeneste efter § 29 i lov om social service, jf. bilag 1.
 43. En risiko for, at barnet rammes af en eller anden  

 lidelse, er ikke tilstrækkeligt til at få støtte efter denne bestemmelse.
Enuresis nocturna Børn, der fx alene ikke kan ligge tørre i sengen om natten (enuresis  

 nocturna), kommer normalt ikke ind under § 28. I specielle tilfælde, hvor  

 alle behandlingsmuligheder er udtømte, barnet er i skolealderen, og der er  

 udsigt til at lidelsen er kronisk, kan der dog efter en konkret vurdering  

 ydes hjælp efter § 28.
 Målgruppen omfatter heller ikke den brede gruppe af børn og unge med  

 kortvarige og/eller mindre indgribende lidelser som fx visse former for  

 allergi.
8.4. Forsørgelse i hjemmet 44. At barnet forsørges i hjemmet betyder, at det skal  

 bo hos forældrene eller andre pårørende, i modsætning til at barnet ved  

 medvirken af sociale myndigheder har ophold uden for hjemmet.
Et barn, der er  

 indlagt på hospital, er på aflastning eller midlertidigt - som et led i  

 almindelig skolegang - går på kost- eller efterskole, har ophold i eget hjem.
 Hvis barnet er anbragt i pleje hos en plejefamilie, ydes udgifter, som  

 ellers ville være merudgifter ved forsørgelsen efter § 28, som en del af  

 plejeydelsen efter servicelovens § 50. Afholdelse af udgifter for børn og  

 unge i døgninstitutioner er omtalt i Socialministeriets vejledning om  

 servicelovens bestemmelser om særlig støtte til børn og unge.
8.5. Beregning af tilskud til merudgifter - - - - - - - § 28 Stk. 2.  Til dækning af merudgifter beregnes en  

 merudgiftsydelse, der fastsættes med udgangspunkt i et månedligt  

 standardbeløb på 2.000 kr.
Ydelsen beregnes på grundlag af det konkrete behov  

 og udbetales med en eller flere 1/8-dele af standardbeløbet.  

 Merudgiftsydelsen kan tildeles med mere end et standardbeløb.
 Stk. 3.  Merudgiftsydelsen udgør mindst 1/8 af  

 standardbeløbet.
- - - - - - - Sandsynliggjorte merudgifter 45. Der skal ikke søges kommunen om hjælp for hver  

 enkelt merudgift.
Merudgiftsydelsen udmåles efter en konkret vurdering af de  

 sandsynliggjorte merudgifter for den enkelte ydelsesmodtager.
 Sigtet med ydelsen er at give modtageren mulighed for selv at  

 tilrettelægge, hvordan behovet bedst kan dækkes.
 At merudgifterne skal være sandsynliggjorte betyder, at der laves et  

 overslag over omfanget af de behov, som barnet efter al sandsynlighed vil få  

 i det kommende år, og hvad det medfører af merudgifter.
Er der tale om et barn/en ung, der på grund af nedsat funktionsevne slider  

 meget på tøj og sko, laves der et overslag over, hvad merudgiften til dette  

 vil være på årsbasis.
Skal barnet/den unge til behandling, laves der et  

 overslag over merudgiften til befordring hertil for det kommende år.
Også et  

 skøn over forældrenes eventuelle kursusdeltagelse indgår i oversigten,  

 herunder også kurser der normalt finder sted, men som ikke er annonceret på  

 det tidspunkt, hvor beregningerne foretages.
 Udgifter, som forældrene kan dokumentere, skal selvfølgelig indgå i det  

 merudgiftsbeløb, der udmåles.
 Merudgifterne vedrører såvel løbende udgifter som enkeltudgifter.  

 Udgifter, der afholdes inden for et kalenderår, sammenlægges.
 Eksempler på merudgifter er nævnt i pkt. 50-75.
Oversigt 46. Der udleveres en kopi til forældrene af den  

 oversigt, der udfærdiges som grundlag for udmålingen af merudgiftsydelsen.  

 Det vil medføre en større gennemskuelighed for forældrene med hensyn til,  

 hvilke beløb der ydes, og det vil være en lettelse ved senere regulering af  

 ydelsen.
Standardbeløb 47. Merudgiftsydelsen fastsættes med udgangspunkt i et  

 standardbeløb.
Standardbeløbet er fastsat til kr. 2.000,- pr. måned.
I medfør  

 af § 136, stk. 4 reguleres beløbet en gang årligt den 1. januar med  

 satsreguleringsprocenten, jf.
Socialministeriets cirkulære om regulering af  

 satserne på det sociale område, der udkommer hvert år inden  

 reguleringstidspunktet den 1. januar.
Merudgiftsydelsen udmåles månedligt som et eller flere gange 1/8 af  

 standardbeløbet eller flere gange standardbeløbet.
Det vil således blive  

 muligt, at opnå individuelle månedlige ydelser på henholdsvis 250 kr., 500  

 kr., 750 kr., 1.000 kr. osv.
 Hvis der ved beregning af merudgifter nås frem til beløb, der ligger  

 imellem standardbeløbene, rundes der op eller ned til den nærmeste del af  

 standardbeløbet.
Hvis der fx er fundet frem til en månedlig merudgift på 825 kr., rundes  

 der ned til 750 kr.
Er der fundet frem til en månedlig merudgift på 425 kr.,  

 rundes der op til 500 kr.
Der rundes dog ikke op til minimumsbeløbet, jf.  

 nedenfor.
Minimumsbeløb 48. Ydelsen skal mindst udgøre en 1/8 af  

 standardbeløbet - pr. 1. juli 1998 - 250 kr. pr. måned - som bliver  

 minimumsbeløbet.
Minimumsgrænsen reguleres i takt med standardbeløbet.
Der  

 skal således kunne sandsynliggøres merudgifter svarende til 1/8 af  

 standardbeløbet i gennemsnit pr. måned eller 3.000 kr. inden for et år, før  

 merudgiftsydelsen kan komme til udbetaling.
Der gives således ikke hjælp til  

 merudgifter på fx 200 kr. pr. måned.
 Selv om merudgifterne udgør under 250 kr. i enkelte måneder, vil der kunne  

 udbetales en merudgiftsydelse, hvis kommunen skønner, at de samlede udgifter  

 i løbet af kalenderåret vil overstige 3.000 kr.
 Hvis en familie har flere børn med nedsat funktionsevne eller kroniske/  

 langvarige lidelser, er det de samlede merudgifter for disse børn, der lægges  

 til grund ved beregningen.
8.6. Regulering og opfølgning 49. Der skal ske en opfølgning på, om den udmålte  

 ydelse dækker de konkrete behov.
Det er derfor vigtigt, at kommunen med jævne  

 mellemrum - som hovedregel mindst en gang årligt - afholder et møde med  

 familien, hvor familiens situation og behov drøftes.
Det kan være svært i starten af et forløb at få alle de merudgifter med,  

 som har tilknytning til barnets nedsatte funktionsevne eller  

 kroniske/langvarige lidelse.
Det må derfor overvejes at lave en opsamling  

 efter en kortere periode fx efter 2-3 måneder, første gang ydelsen udmåles.
Modtageren af ydelsen bør ved opfølgningen kunne dokumentere de  

 væsentligste udgifter, vedkommende har haft siden ydelsen blev fastsat.
Det  

 vil gøre det nemmere at få fastsat en rimelig merudgiftsydelse, specielt når  

 modtageren får ydelsen for første gang.
 Hvis der akut indtræffer væsentlige variationer i familiens situation og  

 behov, forudsættes ydelsen også reguleret for et kortere tidsrum, bl.a. for  

 at kunne dække større enkeltudgifter på det tidspunkt, hvor merudgiften  

 opstår.
8.7. Eksempler på merudgifter 50. I det følgende opregnes der nogle eksempler på  

 merudgifter som følge af betydelig og varigt nedsat funktionsevne eller  

 indgribende kronisk eller varig lidelse hos børn og unge.
Det skal fremhæves, at der ikke er tale om en udtømmende opregning.
Der  

 kan ofte være tale om komplicerede situationer, som opstår i familierne på  

 grund af barnets/den unges nedsatte funktionsevne eller lidelse.
Det er  

 derfor ikke muligt at opregne alle de merudgifter, en sådan familie kan komme  

 ud for.
8.7.1. Kost og diætpræparater 51. Til børn og unge under 18 år kan der ydes tilskud  

 til merudgifter til diætkost.
Det forudsættes, at kommunen sørger for, at  

 behovet er tilstrækkelig dokumenteret, fx ved lægeerklæring.
 Til spædbørn, der ikke kan tåle mælk, kan der fx ydes hjælp til  

 merudgifter til erstatningspræparater.
 For så vidt angår spædbørn, som på grund af en allergisk disposition må  

 formodes at have behov for diætkost i form af mælkeerstatningspræparater,  

 uden at allergien endnu er kommet til udbrud, kan der, hvis kommunen skønner,  

 at der foreligger tilstrækkelig dokumentation for, at den kroniske lidelse  

 vil bryde ud, ydes tilskud til de nødvendige erstatningspræparater, som om  

 lidelsen allerede var brudt ud.
 Når der ved observations- og undersøgelsesformål, i forbindelse med  

 gentagne undersøgelser, og som en direkte følge af den nedsatte funktionsevne  

 eller kroniske/langvarige lidelse, ordineres særlige diætpræparater, som  

 barnet skal indtage i hjemmet over en kortere eller længere periode, kan der  

 ydes hjælp til dækningen af udgiften til disse præparater.
 52. Ved bedømmelsen af dokumentationsgrundlaget kan  

 det være nødvendigt at inddrage sagkyndig bistand fra specialafdelinger under  

 sygehusvæsenet eller fra embedslægen, hvis kommunen ikke selv råder over  

 lægelig ekspertise.
Er der tvivl om, hvad udgiften til diætkosten er, kan det anbefales at  

 tage kontakt med den pågældende specialafdeling, som ofte har beregninger  

 over udgiften.
Ligeledes kan der foreligge beregninger fra Forbrugerstyrelsen  

 eller fra brugerorganisationer, patientforeninger og lignende.
 Udgifterne til særlige diætpræparater, som fremstilles på sygehuset, og  

 som pågældende skal indtage som led i en sygehusbehandling, afholdes af  

 sygehusvæsenet.
Udgifterne til særlige diætpræparater til børn med phenylketonuri  

 (Føllings sygdom) afholdes som hidtil af staten (John F.
Kennedy  

 Instituttet). Præparaterne rekvireres direkte hos Instituttet, bortset fra  

 præparatet Aminogran, der distribueres via apotekerne.
8.7.2. Medicin 53. Der kan også ydes hjælp til egenbetalingen af  

 tilskudsberettiget medicin, som er nødvendig på grund af en nedsat  

 funktionsevne eller en kronisk/langvarig lidelse hos børn og unge.
Hvis kommunen anvender medicinkort til børnene, kan dette træde i stedet  

 for udbetaling af den del af standardydelsen, der vedrører medicin.
Det er  

 dog en forudsætning, at de samlede udgifter efter § 28 - inklusive  

 medicinudgifterne - udgør mindst 1/8 af standardbeløbet.
8.7.3. Sygeforsikring 54. Kommunerne kan ikke reducere tilskuddet til  

 merudgifter med eventuelle tilskud fra private sygeforsikringer.
Baggrunden  

 for dette er, at betaling af tilskud til merudgifter er udgifter, som det  

 offentlige har påtaget sig, og tilskud til merudgifter efter § 28 er  

 uafhængig af modtagerens økonomiske situation.
Derfor skal tilskud fra en  

 privat sygeforsikring ikke modregnes i ydelsen efter § 28.
8.7.4. Briller 55. Der kan normalt ikke ydes hjælp til betaling af  

 briller, da der normalt ikke vil være tale om en merudgift sammenlignet med  

 udgiften til briller til børn med et almindeligt behov for synskorrektion.  

 Hvis der som følge af nedsat funktionsevne eller kronisk/langvarig lidelse  

 hos børn og unge under 18 år er særlige merudgifter til briller, som ikke kan  

 ydes efter sygesikringslovens regler eller bestemmelserne i § 97 om  

 hjælpemidler, kan merudgifterne dækkes efter § 28.
 Det kan fx eksempel dreje sig om et hyperaktivt barn, som ofte kommer til  

 at ødelægge bl.a. briller, eller at barnet/den unge lider af en alvorlig  

 øjensygdom, fx grøn stær, der bevirker at synet ændres, så styrken i  

 brilleglassene skal skiftes hyppigt.
8.7.5. Hospitalsophold 56. Hvis et barn eller en ung indlægges på hospital på  

 grund af den nedsatte funktionsevne/lidelse, kan der ydes hjælp til dækning  

 af merudgifter til overnatning for forældrene på hospitalets gæstehjem e.l.,  

 hvis hospitalet ikke yder gratis sengeplads og stiller forplejning til  

 rådighed.
Det er en forudsætning, at det er nødvendigt, at en eller begge  

 forældre er til stede, fx så de hurtigt kan tilkaldes eller for at opnå den  

 mest hensigtsmæssige behandlingsstrategi.
 Der kan ligeledes ydes tilskud til merudgifter til fx kost og  

 befordringsudgifter for forældrene, når barnet/den unge er indlagt, hvis det  

 er nødvendigt, at de er til stede.
 Tilsvarende kan der ydes tilskud til dækning af tabt arbejdsfortjeneste,  

 jf. kapitel 9 om hjælp til dækning af tabt arbejdsfortjeneste.
8.7.6. Befordring 57. Der vil kunne ydes tilskud til dækning af  

 merudgifter til befordring af barnet/den unge til dagtilbud, uddannelse,  

 behandling og fritid.
 Befordringsydelser efter § 28 er subsidiære til befordringsydelser efter  

 andre bestemmelser, jf. pkt. 15 om sektoransvarlighed.
 Foregår befordringen i bil, kan tilskuddet ydes, hvad enten den bil,  

 barnet/den unge bliver befordret i, er ejet af forældrene, lånt, lejet eller  

 anskaffet med støtte efter § 99. Tilskuddet kan fastsættes på grundlag af  

 statens regler for godtgørelse for brug af egen bil efter laveste sats.
Drift af bil 58. I ganske særlige situationer kan der ydes hjælp  

 til betaling af andre driftsudgifter i forbindelse med befordring af et  

 barn/en ung med nedsat funktionsevne eller lidelse i familiens egen bil.
Det  

 vil især gælde den situation, hvor familien har en bil alene til befordring  

 af barnet/den unge.
Det vil også gælde, hvis det kan sandsynliggøres, at  

 familien ikke ville have bil, hvis der ikke var et særligt kørselsbehov som  

 følge af barnets/den unges nedsatte funktionsevne eller lidelse.
Det vil  

 endvidere gælde den situation, hvor familien har en ekstraordinært stor og  

 driftsmæssig kostbar bil som følge af barnets/den unges nedsatte  

 funktionsevne eller lidelse.
 I disse situationer kan der ydes tilskud til betaling af fx forsikringer,  

 benzin, reparationer m.v., når udgiften må anses som en merudgift ved  

 forsørgelsen af barnet/den unge.
59. Hjælp til anskaffelse af bil til befordring af  

 børn og unge kan derimod ikke ydes efter § 28. Der vil således heller ikke  

 efter § 28 kunne ydes hjælp til betaling af afdrag på bil.
Der henvises i  

 stedet til reglerne i Socialministeriets bekendtgørelse nr. 122 af 19.  

 februar 1998 om støtte til køb af bil efter servicelovens § 99.
Befordring til dagtilbud 60. Forældrenes merudgifter til befordring af børn med  

 nedsat funktionsevne m.v. til almindelige dagtilbud kan afholdes efter § 28,  

 hvis udgiften ikke dækkes af andre bestemmelser.
Udgifter til befordring af  

 børn til og fra særlige dagtilbud afholdes af det særlige dagtilbud, hvis  

 udgiften ikke dækkes af andre bestemmelser, jf.
Socialministeriets vejledning  

 om dagtilbud m.v. til børn efter lov om social service.
Befordring til uddannelse 61. Der vil kunne ydes hjælp til dækning af de  

 nødvendige befordringsudgifter, hvis et barn eller en ung i videre omfang end  

 normalt og som en direkte følge af den nedsatte funktionsevne eller lidelse  

 skal befordres til eller fra skole eller andet uddannelsessted.
Det sker dog kun i det omfang, udgifterne hertil ikke dækkes efter andre  

 bestemmelser eller ved andre ordninger, jf.
Undervisningsministeriets regler  

 om befordring af børn og unge med handicap.
Befordring til behandling 62. Der kan ydes hjælp til betaling af  

 befordringsudgifter, som er nødvendige ved ledsagelse af et barn eller en ung  

 til behandling, som følge af den nedsatte funktionsevne eller lidelse.
Det  

 sker dog kun i det omfang, udgifterne ikke dækkes efter andre bestemmelser  

 eller ved andre ordninger.
Befordringsudgifter til sygehus vil som hovedregel  

 kunne dækkes efter Sundhedsministeriets regler.
Der ydes hjælp til betaling af såvel barnets/den unges som ledsagerens  

 befordring.
Normalt vil det være tilstrækkeligt, at der kun er en ledsager,  

 fx enten faderen eller moderen.
Der kan imidlertid være situationer, hvor det  

 er nødvendigt eller hensigtsmæssigt, at begge forældre ledsager barnet/den  

 unge, fx fordi det er nødvendigt under selve befordringen, eller fordi begge  

 forældre skal orienteres samtidigt ved en undersøgelse/behandling.
 63. Der kan endvidere under barnets/den unges ophold  

 på hospital e.l. ydes hjælp til betaling af forældrenes merudgifter til  

 befordring til besøg hos barnet/den unge, i det omfang besøgene er nødvendige  

 af hensyn til barnet/den unge.
Behandling i udlandet 64. Hjælp til dækning af befordringsudgifter m.v. i  

 forbindelse med behandling i udlandet kan kun ydes, hvis Sundhedsstyrelsen  

 har godkendt, at behandlingen skal foregå i udlandet, jf.  

 Indenrigsministeriets bekendtgørelse nr. 69 af 17. februar 1983. I sådanne  

 tilfælde ydes hjælpen kun, hvis den ikke dækkes efter Sundhedsministeriets  

 regler eller andre ordninger.
Befordring i fritiden 65. Hvis et barn eller en ung på grund af nedsat  

 funktionsevne eller kronisk/langvarig lidelse ikke er i stand til at benytte  

 offentlige transportmidler, kan der ydes tilskud til merudgifter til  

 befordring i fritiden.
Der er ikke bestemte grænser for, hvor meget der kan  

 ydes, idet der må tages hensyn til hjemmets afstand til fritidstilbud,  

 kammeraters hjem, mulighederne for almindelig fritidsbeskæftigelse, leg i  

 nærheden osv.
8.7.7. Handicaprettede kurser til forældre og andre pårørende 66. Der kan ydes hjælp til forældres og eventuelt  

 andre pårørendes merudgifter som følge af nødvendig deltagelse i kurser, som  

 går ud på at sætte de pågældende i stand til at have barnet/den unge hjemme,  

 passe og pleje, opdrage og kommunikere med barnet/den unge.
Det kan dreje sig om kurser, der giver familien indsigt i de forskellige  

 funktionsnedsættelser/lidelser, i hvilken virkning det har på barnet/den  

 unge, og hvordan familien kan mestre de problemer, der kan opstå m.v.
Der kan  

 fx være tale om kurser vedrørende børn og unge, der lider af cystisk fibrose,  

 muskelsvind, er blinde, spastiske, døve eller udviklingshæmmede.
 Et klassisk eksempel er deltagelse i et kursus i totalkommunikation  

 (tegnsprogsundervisning mv.) for pårørende til personer med betydelig og  

 varigt nedsat hørelse.
Der kan ydes tilskud til kurser i totalkommunikation  

 (tegnsprogsundervisning m.v.) til andre end medlemmer af husstanden, hvis  

 samværet med et barn/en ung med høretab har en sådan karakter, at udgiften  

 kan betragtes som nødvendig for barnets/den unges fortsatte udvikling.
Dette  

 gælder fx som udgangspunkt bedsteforældre, der må forventes ofte at  

 kommunikere med og have besøg af barnet/den unge.
Udgifter 67. De udgifter, der kan være tale om, er fx  

 rejseudgifter, merudgifter ved måltider og ophold, kursusafgift,  

 kursusmaterialer, pasning af barn/børn, som ikke skal med på kurset.
Tabt arbejdsfortjeneste 68. Sådanne merudgifter kan også omfatte hel eller  

 delvis kompensation for tabt arbejdsfortjeneste for forsørgerne, når der ikke  

 er mulighed for at deltage i kurser uden for arbejdstiden.
Dette gælder såvel  

 enlige som ægtepar, jf. § 29 om tabt arbejdsfortjeneste.
Begge forældre 69. For at begge forældrene kan passe, pleje, opdrage  

 og kommunikere med barnet/den unge, er det vigtigt, at de begge deltager i  

 kurser af ovennævnte art.
Sådanne kurser giver kompetence til begge forældre  

 og vil ofte være en forudsætning, for at begge forældrene kan bevare den nære  

 kontakt med barnet/den unge.
8.7.8. Beklædning 70. Der kan ydes hjælp til tøj, som skal udformes på  

 en særlig måde, eller til ekstra beklædning/sko som er nødvendig på grund af  

 ekstraordinært slid.
Særlig beklædning 71. Særlige beklædningsgenstande, som fx regnslag til  

 kørestol, kørepose, hagesmæk og beskyttelsesbukser til svært inkontinente  

 børn og unge, ydes dog efter reglerne om hjælpemidler m.v. i § 97. Efter  

 denne bestemmelse ydes også merudgifter til beklædningsgenstande til børn og  

 unge, som på grund af sygdom, ulykke e.l. er blevet varigt invalideret, og  

 som følge heraf er nødt til at få udskiftet hele sin garderobe på en gang.
Fodtøj 72. Hvis det er nødvendigt med ortopædisk fodtøj,  

 herunder fodtøj der tilgodeser en foddeformitet, ydes hjælpen efter  

 Socialministeriets bekendtgørelse nr. 123 af 19. februar 1998 om ydelse af  

 hjælpemidler og forbrugsgoder efter servicelovens §§ 97 og 98.
8.7.9. Vask og personlig hygiejne Vask og vaskemaskine 73. Hvis barnets nedsatte funktionsevne eller  

 kronisk/langvarig lidelse medfører merudgifter til vask, kan der ydes hjælp  

 såvel til selve vaskeudgiften som til anskaffelse af vaskemaskine, forudsat  

 at en sådan må anses for at være nødvendig for at imødekomme et  

 ekstraordinært stort behov.
 Til børn, der ikke kan holde sig tørre i sengen om natten (enuresis  

 nocturna), ydes der normalt ikke hjælp efter denne bestemmelse, jf. dog pkt.  

 43 i målgruppeafsnittet.
 Der kan ydes hjælp til betaling af særlige cremer og olier, som anvendes  

 ved barnets personlige hygiejne, hvis der kan dokumenteres en merudgift i  

 forhold til, hvad andre børns hygiejne kræver, fx i forbindelse med alvorligt  

 belastende allergi eller hudlidelser.
8.7.10. Ferie 74. Der kan ydes tilskud til merudgifter til ferie,  

 som familier i almindelighed holder.
Dette gælder også kortvarig ferie i  

 udlandet, jf.
Socialministeriets bekendtgørelse om betingelser for i særlige  

 tilfælde at få hjælp under midlertidige ophold i udlandet, jf. bilag 2.
8.7.11. Andre udgifter 75. Udover de nævnte eksempler vil andre udgifter  

 kunne dækkes, hvis de efter en konkret vurdering må anses for velbegrundede,  

 sandsynliggjorte merudgifter på grund af barnets/den unges nedsatte  

 funktionsevne eller kronisk/langvarig lidelse.
Som eksempler på andre  

 merudgifter, som kan dækkes efter § 28, kan nævnes: forhøjede  

 forsikringspræmier vedrørende familieulykkesforsikringer, udgifter til  

 flytning, som er betinget af nedsat funktionsevne eller kronisk/langvarig  

 lidelse hos barnet/den unge, herunder eventuelt salær til ejendomsmægler,  

 leje af flyttebil m.v.
 Der kan også ydes tilskud til merudgifter til særligt legetøj og andre  

 udgifter til beskæftigelse i fritiden.
 Dækning af merudgifter til ny bolig eller udgifter til boligændringer skal  

 ydes efter § 102.
8.8. Aflastning 76. Forældre til børn og unge med nedsat funktionsevne  

 eller kronisk/langvarig lidelse har i varierende omfang behov for aflastning.  

 En tilstrækkelig aflastning vil kunne medvirke til at bevare barnet/den unge  

 i hjemmet.
 Aflastning kan foregå i særlig eller almindelig dagtilbud til børn efter  

 §§ 16 og 7, efter reglerne om personlig hjælp og pleje, jf. § 72 ved privat  

 antaget hjælp betalt efter § 28, i anbringelsessteder for børn og unge, jf.  

 §§ 49 og 51.
 Udgangspunktet er, at anvendelse af dagtilbud og hjælp til pasning og  

 pleje, skal gå forud for anvendelsen af § 28 til aflastningsformål.  

 Aflastningen etableres efter gældende regler på de nævnte områder.
Aflastning i dagtilbud 77. Det forhold, at et barn er i dagtilbud, betyder  

 ikke nødvendigvis, at forældrene dermed har fået tilstrækkelig aflastning.  

 Når det fx drejer sig om børn, som kræver vedvarende pleje, omsorg eller  

 overvågning på grund af nedsat funktionsevne eller kronisk/langvarig lidelse,  

 er det ofte nødvendigt, at forældrene aflastes ud over dagtilbuddet.
Det kan  

 gælde børn, som fx ikke eller kun i ringe omfang kan bevæge sig, og børn som  

 er særligt pleje- eller opmærksomhedskrævende på grund af  

 kommunikationsproblemer som døvhed, psykoser e.l.
Aflastning i særlige dagtilbud 78. De særlige dagtilbud kan tilbyde forældre til børn  

 med betydelig og varigt nedsat funktionsevne lejlighedsvis aflastning.
Der  

 kan i de særlige dagtilbud etableres aflastning, der indebærer overnatning i  

 weekenden, hvis der er behov herfor, jf.
Socialministeriets vejledning om  

 dagtilbud m.v. til børn efter lov om social service.
Aflastning efter § 72 79. Kommunen har efter § 72 i serviceloven pligt til  

 at sørge for tilbud om afløsning eller aflastning til ægtefælle, forældre  

 eller andre nære pårørende, der passer et barn eller en ung med nedsat fysisk  

 eller psykisk funktionsevne.
Det kan være en stor belastning - både fysisk og psykisk - at passe et  

 plejekrævende barn eller en ung i hjemmet.
En familie eller en person, der  

 passer et barn eller en ung med en nedsat fysisk eller psykisk funktionsevne  

 i hjemmet, kan derfor - efter en konkret, individuel vurdering af behovet -  

 få tilbud om afløsning eller aflastning efter servicelovens § 72. Denne form  

 for hjælp kan være en forudsætning for, at et barn med nedsat funktionsevne  

 eller kronisk/langvarig lidelse kan blive boende i hjemmet.
Afløsning og aflastning kan gives uafhængigt af, om betingelserne for at  

 få midlertidig eller varig hjælp efter § 71 er opfyldt.
Med hensyn til  

 kommunalbestyrelsens forpligtelse henvises til kapitel 7 om personlig hjælp  

 og pleje, jf. i øvrigt Socialministeriets vejledning om sociale tilbud til  

 ældre m.fl.
Der kan ikke opkræves betaling for hjælp efter § 72, som er omfattet af §  

 28, jf.
Socialministeriets bekendtgørelse nr. 26 af 14. januar 1998 om  

 betaling for generelle tilbud og for tilbud om personlig og praktisk hjælp m.v. (Servicelovens §§ 65, 71 og  

 72).
Aflastning efter § 28 80. Hvis dagtilbud eller hjemmehjælp ikke er  

 tilstrækkeligt i det konkrete tilfælde, kan der ydes et tilskud til en  

 hjælper efter § 28 til aflastning.
Der ydes kun hjælp efter § 28 til  

 aflastning i eget hjem.
 Når der ydes tilskud til privat antaget hjælp, bør forældrene gøres  

 opmærksom på, at der normalt ikke kan antages personer, som er under 18 år.
Aflastning efter § 40 81. Endelig kan der etableres aflastningsophold efter  

 § 40, stk. 2, nr. 5, der giver en særlig hjemmel til at iværksætte  

 aflastningsophold bl.a. for børn og unge med nedsat funktionsevne eller  

 kroniske/langvarige lidelser, uden at aflastningen skal henføres under  

 anbringelsesreglerne.
 Efter bestemmelsen er det et krav, at aflastningsopholdet skal finde sted  

 på en døgninstitution, i en plejefamilie eller på et andet godkendt  

 anbringelsessted for børn og unge, jf. §§ 49 og 51.
Kombination af regler 82. Hvis en eller flere kommuner eventuelt i  

 samarbejde med amtskommunen ønsker at etablere aflastningsforanstaltninger  

 for børn med nedsat funktionsevne eller kronisk/langvarig lidelse, kan dette  

 ske efter de enkelte regler om dagtilbud, personlig og praktisk hjælp,  

 ydelser efter § 28 og døgntilbud, eventuelt disse regler i kombination med  

 hinanden og med ydelser efter § 28.
83. Det må konkret vurderes, hvilket omfang  

 aflastningen skal have.
Der bør tages hensyn til, om det er en enlig  

 forælder, eller om der er to til at tage sig af barnet.
Er der to forældre,  

 bør de også kunne aflastes samtidig.
 Der bør som udgangspunkt foretages en samlet vurdering af de  

 aflastningsbehov, familien har, herunder også hensynet til det handicappede  

 barns søskende, der kan have behov for deres forældres fulde opmærksomhed.  

 Erfaringer peger på, at forældre til meget omsorgskrævende børn mindst bør  

 aflastes en aften om ugen, en weekend om måneden og tre uger om året.
8.9. Kommunalbestyrelsens anvisninger - - - - - - - § 28 Stk. 4.  Hjælpen efter stk. 1 er betinget af, at  

 kommunens anvisninger med hensyn til pasning m.v. følges.
- - - - - - - 84. Bestemmelser giver kommunerne mulighed for at  

 komme med anvisninger med hensyn til barnets pasning.
8.10. Afgrænsning overfor andre bestemmelser Behandling 85. Der gives ikke støtte til behandling.  

 Sansemotorisk træning regnes i denne sammenhæng for behandling.
Hjælp til lægebehandling af børn og unge med nedsat funktionsevne/lidelse  

 forudsættes afholdt efter lov om offentlig sygesikring.
Hjælp til dækning af  

 egenandelen af udgiften til særlig tandbehandling, fysioterapi og anden  

 lignende behandling kan ydes efter § 82 i lov om aktiv socialpolitik, hvis  

 betingelserne i øvrigt er opfyldt.
Udgiften til egenandelen af  

 tilskudsberettiget medicin afholdes dog efter § 28, jf. pkt. 53.
Behandligsredskaber 86. Udgifter til behandlingsredskaber, herunder  

 respirator, kanyle m.v., afholdes af sygehusvæsenet.
Afgrænsningen af  

 behandlingsredskaber i forhold til hjælpemidler er behandlet i  

 Indenrigsministeriets cirkulære af 20. februar 1975.
Undervisning 87. Merudgifter, der opstår i forbindelse med  

 uddannelse af børn og unge med nedsat funktionsevne eller lidelse, fx en  

 computer til hjælp i skolen, afholdes efter Undervisningsministeriets regler.
 Hjælpemidler, boligskift m.v.
 88. Hjælp til dækning af udgifter til hjælpemidler  

 ydes efter § 97, og hjælp til dækning af udgiften til boligskift og  

 boligindretning ydes efter § 102.
Som boligindretning efter § 102 anses mur- og nagelfaste genstande.
Hvis  

 det derimod drejer sig om møbler, gulvbelægning m.v., som ikke er en  

 integreret del af gulvet, eller forskelligt tilbehør til boligindretning, og  

 hjælp til dette ikke kan ydes efter § 97, kan § 28 evt. bringes i anvendelse.
 Respirationsinsufficiens o.l.
89. Når et barn på grund af stærkt nedsat  

 funktionsevne, som medfører respirationsinsufficiens eller dermed  

 ligestillede lidelser (kanylebørn mv.), har behov for overvågning hele eller  

 dele af døgnet på grund af det apparatur, der anvendes, afholdes udgiften til  

 overvågning (aflønning af ventilatører m.v.) af sygehusvæsenet.
Behandling i  

 hjemmet skal dog være ordineret i forbindelse med en sygehusbehandling.
Overvågning Derudover afholder kommunen udgiften til anden form for overvågning og  

 pleje m.v. efter § 28, selv om der kræves specialuddannet plejepersonale.
I  

 disse specielle tilfælde kan det ofte være mest hensigtsmæssigt at kombinere  

 ventilatørbistand med personlig hjælp og pleje efter § 30, jf. § 71 samt  

 hjemmesygepleje.
 90. Hvis en person kan klare både ventilatøropgaver,  

 som dækkes af sygehusvæsenet, og den øvrige pasning og pleje af barnet/den  

 unge, som dækkes af kommunen, deles udgiften mellem sygehuset og kommunen for  

 disse timer.
Fordeling af udgift Med hensyn til fordeling af udgiften henvises til bilag 3 vedrørende  

 aftalen mellem Sundhedsministeriet og Socialministeriet af 14. januar 1993,  

 suppleret med bilag 4 vedrørende aftale af 14. juni 1996.
 91. I de tilfælde, hvor forældre, der modtager tilskud  

 til dækning af tabt arbejdsfortjeneste efter § 29 for at passe barnet, ønsker  

 at påtage sig ventilatøropgaven en del af døgnet, skal sygehuset ikke afholde  

 en andel af udgifter til dækning af tabt arbejdsfortjeneste for den periode,  

 hvor den af forældrene, der får tabt arbejdsfortjeneste, også varetager  

 ventilatøropgaven.
Det forudsætter dog, at forældrene ønsker at påtage sig den opgave og  

 aftaler, hvor mange timer de ønsker at varetage opgaven.
Sygehuset skal dog  

 altid betale for optræning af forældrene og har fortsat ansvar for  

 respiratoren, dens drift og vedligeholdelse, som også er en sygehusudgift.
Døgninstitution 92. Er børn optaget på en døgninstitution til fuld  

 forsørgelse, skal alle udgifter normalt afholdes af institutionen.
I  

 forbindelse med besøg i hjemmet bør udgifter, som ellers skulle have været  

 afholdt efter § 28, således normalt afholdes som en institutionsudgift.
93. Der kan dog ydes hjælp til boligindretning i  

 hjemmet efter § 102 selv om barnet/den unge er optaget permanent i en  

 døgninstitution.
Boligindretning kan ydes, hvis barnet/den unge har så  

 hyppigt ophold i hjemmet, at boligændringerne må anses som påkrævet under  

 hensyn til den nedsatte funktionsevne eller lidelse.
 Hvis barnet er i en situation, hvor der arbejdes på, at barnet kan  

 hjemtages fra institutionen - udslusningssituation - kan der ydes hjælp efter  

 § 28 til sædvanlige merudgifter i forbindelse hermed.
Hjælp til dækning af tabt  

 arbejdsfortjeneste - - - - - - - § 29.  Kommunen yder hjælp til dækning af tabt  

 arbejdsfortjeneste til personer, der i hjemmet forsørger et barn under 18 år  

 med betydelig og varigt nedsat fysisk eller psykisk funktionsevne eller  

 indgribende kronisk eller langvarig lidelse.
Ydelsen er betinget af, at det  

 er en nødvendig følge af den nedsatte funktionsevne, at barnet passes i  

 hjemmet, og at det er mest hensigtsmæssigt, at det er moderen eller faderen,  

 der passer det.
Ydelsen fastsættes på baggrund af den tidligere  

 bruttoindtægt.
Stk. 2 - - - - - - - Generelt om tabt arbejdsfortjeneste 94. Sigtet med bestemmelsen er at tilgodese, at børn  

 og unge med nedsat funktionsevne eller kronisk/langvarig lidelse har nogle  

 særlige behov, som ud over at give merudgifter ved forsørgelsen, kan medføre  

 tabt arbejdsfortjeneste, når barnet forsørges i hjemmet.
 Udgangspunktet ved hjælpens udmåling er, at familien skal have det samme  

 beløb til rådighed til at leve af som tidligere.
 Formuleringen af målgruppen er ændret i forhold til tidligere, jf. pkt.  

 96, men der er ikke tilsigtet nogen indholdsmæssig ændring i forhold til den  

 tidligere bestemmelse.
9.1 Formål 95. Formålet med bestemmelsen om hjælp til dækning af  

 tabt arbejdsfortjeneste er det samme som formålet for at yde tilskud til  

 merudgifter for børn og unge, jf. pkt. 37.
9.2 Målgruppe 96. Som udgangspunkt drejer det sig om familier med  

 børn og unge med betydelig og varigt nedsat fysisk eller psykisk  

 funktionsevne eller med indgribende kronisk eller langvarig lidelse, jf. pkt.  

 42 og 43 i kapitel 8 om merudgiftsydelse.
Målgruppen vil dog være en mindre  

 del af den målgruppe, der modtager hjælp til merudgifter, idet det er en  

 yderligere forudsætning for at være berettiget til ydelsen efter § 29, at det  

 drejer sig om de tilfælde, hvor det er en naturlig følge af den nedsatte  

 funktionsevne eller lidelse, at barnet/den unge passes i hjemmet af  

 forældrene.
 Det kan fx være: (eksemplerne er ikke udtømmende) børn og unge, som har et  

 stort behov for pleje og overvågning, fordi de fysisk er svage eller ofte får  

 sygdomsanfald, børn og unge, som har et stort behov for tilsyn, fordi de ikke  

 kan overskue konsekvenserne af deres handlinger og derfor risikerer at komme  

 til skade eller at skade andre, børn, som sover meget uroligt eller sparsomt,  

 så forældrene ofte skal tilse og hjælpe dem i løbet af natten, børn og unge,  

 som skal deltage i mange behandlinger og undersøgelser, børn og unge, hvis  

 sygdom er meget varieret med hensyn til kræfter, smerter og anfald, og det  

 derfor må vurderes fra dag til dag, om barnet kan være i dagtilbud eller  

 skole, børn, som på grund af nedsat immunforsvar eller stor sygdomsrisiko  

 ikke kan være i et dagtilbud eller skole.
 9.3 Særlig rådgivningsindsats i forbindelse med ydelser efter § 29.
Rådgivning ved beslutning 97. Når en af forældrene søger om hjælp til dækning af  

 tabt arbejdsfortjeneste, bør rådgivning og vejledning ske ud fra en  

 helhedsvurdering for at skabe så normale rammer som muligt for den enkelte og  

 familiens tilværelse.
I denne sammenhæng bør der bl.a. vejledes om, hvad det kan betyde i  

 arbejdsmæssig henseende m.v., og hvilke alternativer der eksisterer.
Det  

 sidste er også vigtigt, hvis en ansøger om hjælp til dækning af tabt  

 arbejdsfortjeneste ikke opfylder betingelserne for at modtage kompensation  

 for tabt arbejdsfortjeneste.
 Forældre, der skal tage stilling til, om de vil overgå til hjælp til  

 dækning af tabt arbejdsfortjeneste, vil ofte føle, at dette vil være den  

 umiddelbare løsning med baggrund i deres barns/unges situation, men kan have  

 svært ved at tage stilling til de mere langsigtede konsekvenser af at modtage  

 denne hjælp.
For nogle familier vil alternativet til hjælp til dækning af tabt  

 arbejdsfortjeneste være praktisk hjælp i hjemmet, således at de bliver  

 frigjort fra de huslige og praktiske gøremål og kan koncentrere sig om  

 barnet/den unge, når de er hjemme.
Nogle forældre har et stort ønske om at  

 kunne bevare deres arbejde, og ingen bør tvinges til at opgive deres arbejde,  

 såfremt hjælpen kan ydes på anden måde.
For andre kan praktisk bistand i hjemmet være et vigtigt supplement til  

 hjælp til dækning af tabt arbejdsfortjeneste.
Dette kan fx gælde, hvor et  

 barn kræver konstant overvågning, så det er umuligt at nå andre gøremål.
Forhold til a-kasse 98. Der bør ydes en særlig vejledning i samråd med  

 ansøgerens arbejdsløshedskasse om det efterfølgende forhold til  

 arbejdsløshedsdagpenge.
 99. Derudover bør der i forbindelse med rådgivningen  

 indgående drøftes eventuelle tab af kvalifikationer, som kan ske ved  

 længerevarende fravær fra et arbejde eller et fag, med henblik på at finde  

 eventuelle løsninger på dette problem i form af kurser e.l.
Rådgivning ved ophør 100. En lille gruppe forældre vil som konsekvens af  

 pasningen af barnet/den unge være langvarigt væk fra arbejdsmarkedet.
Det vil  

 som regel betyde, at de har mistet kvalifikationer i forhold til deres fag  

 eller arbejdsområde.
Derudover vil det langvarige fravær for nogle betyde, at  

 de står usikre over for at vende tilbage til arbejdsmarkedet, fordi de en  

 lang periode har været koncentreret om barnet/den unge og hjemmet.
For nogle vil det være for belastende at vende tilbage til deres gamle  

 fag.
Det kan være, fordi arbejdstiderne er »umulige« i forhold til  

 barnets behov, eller på grund af den belastning det medfører.
Det kan være,  

 at det fx er for psykisk belastende at arbejde med opgaver, som ligger for  

 tæt på de arbejdsopgaver, den pågældende varetager i hjemmet vedrørende  

 barnet/den unge.
Det er vigtigt, at disse behov for ny uddannelse/arbejde indgår i en  

 intensiv rådgivning og vejledning, så langvarig arbejdsmæssig invalidering  

 undgås.
I denne sammenhæng Revalidering bør muligheden for revalidering efter lov om aktiv socialpolitik  

 undersøges.
Aktivering Ifølge Arbejdsministeriet vil dagpengeberettigede forældre, som melder sig  

 ledige efter et længerevarende fravær fra arbejdsmarkedet, blive omfattet af  

 Arbejdsformidlingens almindelige aktiveringsindsats, herunder eventuelt en  

 særlig fremrykket behovsorienteret indsats.
9.4. Forsørgelse i hjemmet 101. At barnet/den unge forsørges i hjemmet betyder,  

 at det skal bo hos forældrene eller andre pårørende i modsætning til, at  

 barnet/den unge ved medvirken fra de sociale myndigheder har ophold udenfor  

 hjemmet, jf. pkt. 44 under afsnittet om merudgiftsydelser.
Personkreds 102. Personkredsen omfatter begge forældre, selv om de  

 ikke bor sammen, og den ene part ikke har del i forældremyndigheden.
Det  

 betyder, at den af forældrene, der ikke har del i forældremyndigheden, også  

 kan få kompensation for tabt arbejdsfortjeneste, hvis betingelserne i øvrigt  

 er opfyldt.
9.5. Betingelser for at modtage ydelsen 103. Det er en betingelse at barnet/den unge passes i  

 hjemmet, og det er mest hensigtsmæssigt, at der er moderen/faderen, der  

 passer barnet/den unge.
Herudover er det en forudsætning, at den pågældende  

 forsørger helt eller delvis har måttet ophøre med sin beskæftigelse for at  

 passe barnet/den unge.
 104. Det er ligeledes en forudsætning for at yde en  

 sådan erstatning, at pågældende har et indtægtstab ved at passe barnet.  

 Indtægtstabet kan være både som lønmodtager og som selvstændig  

 erhvervsdrivende.
 Der vil dog kunne ydes hjælp til dækning af tabt arbejdsfortjeneste, selv  

 om ansøgeren på ansøgningstidspunktet endnu ikke har opnået tilknytning til  

 arbejdsmarkedet, og dermed ikke har et indtægtstab, jf. pkt. 110-117 om  

 beregning af ydelsen.
9.6. Udmåling af ydelsen Tidsmæssigt omfang 105. Der er muligt at yde hjælp til dækning af tabt  

 arbejdsfortjeneste fra nogle timer om dagen eller om ugen til dækning af en  

 fuldtidsindtægt.
Det afgørende er, hvor længe det er hensigtsmæssigt, at  

 barnet/den unge bliver passet i hjemmet.
Kortere periode Der kan godt ydes hjælp til dækning af tabt arbejdsfortjeneste i en  

 kortere periode, idet det er varigheden af den nedsatte funktionsevne eller  

 lidelse, som er afgørende for at opnå denne ydelse og ikke varigheden af  

 ydelsen.
Der kan fx være behov for, at en af forældrene modtager hjælp til dækning  

 af tabt arbejdsfortjeneste for en kortere periode, fordi barnet skal optrænes  

 intensivt af en af forældrene i hjemmet eller ikke må omgås andre i en  

 periode af hensyn til smittefare.
Det samme gælder, hvis en af forældrene  

 skal oplæres i tilberedning af diætkost.
Forældre kan dele 106. Forældrene kan eventuelt også dele dækningen af  

 den tabte arbejdsfortjeneste.
Det kan fx være i tilfælde, hvor de begge har  

 mulighed for at tage deltids orlov fra deres arbejde.
Der kan dog i dette  

 tilfælde højest ydes hjælp til dækning af tabt arbejdsfortjeneste for 37  

 timer pr. uge for forældrene tilsammen.
Dagtilbud og skole 107. Det er muligt at yde hjælp til dækning af tabt  

 arbejdsfortjeneste selv om barnet/den unge er i dagtilbud eller skole eller  

 på anden måde passes, plejes og trænes uden for hjemmet nogle timer om dagen  

 eller om ugen, fx fordi barnet bliver hurtigt træt og derfor ikke kan være i  

 dagtilbuddet en hel dag, eller hvor det må vurderes fra dag til dag, om  

 barnet kan være i dagtilbud eller skole på grund af sygdom eller smerte.
 Der kan også ydes hjælp til dækning af tabt arbejdsfortjeneste, selv om  

 barnet/den unge er i dagtilbud/skole en hel dag, hvis forsørgeren er nødt til  

 at være omkring barnet/den unge hele tiden, når det er hjemme, således at det  

 er umuligt at få lavet selv de mest almindelige huslige gøremål.
Sygehusophold 108. Hvis man allerede fra begyndelsen af et  

 sygehusophold er klar over, at der i direkte forlængelse af opholdet kræves  

 pasning af barnet i hjemmet, kan der ydes hjælp til dækning af tabt  

 arbejdsfortjeneste allerede fra indlæggelsestidspunktet, hvis det af  

 behandlingsmæssige grunde er ønskeligt, at en eller begge forældre er til  

 stede på sygehuset.
Det samme gælder, hvis barnet skal passes hjemme i en  

 periode inden sygehusopholdet.
 Der kan ydes hjælp til dækning af tabt arbejdsfortjeneste i  

 indlæggelsesperioden, hvis det er nødvendigt, at forældrene er til stede på  

 sygehuset, fordi funktionsnedsættelsen/lidelsen er så alvorlig, at det kræver  

 forældrenes tilstedeværelse.
Der kan i visse tilfælde ydes hjælp til dækning af tabt arbejdsfortjeneste  

 til begge forældre samtidigt.
Det kan fx ske, hvis barnet skal indlægges på  

 sygehus og opereres, og det er nødvendigt, at begge forældre er til stede på  

 grund af operationens alvor.
Det kan også gælde, hvis begge forældre skal  

 have information, om hvordan barnet skal behandles efter udskrivelsen fra  

 sygehus.
Dette gælder også, hvis forældrene ikke bor sammen, men begge  

 ægtefæller tager sig af barnet.
Ambulant behandling 109. Der kan også ydes hjælp til dækning af tabt  

 arbejdsfortjeneste, når forældre skal have fri fra arbejde for at kunne  

 ledsage et barn eller en ung med nedsat funktionsevne eller kronisk/langvarig  

 lidelse til ambulant behandling.
9.7 Beregning af ydelsen - - - - - - - § 29 Stk. 2.  Socialministeren fastsætter nærmere regler om  

 beregning og regulering af tabt arbejdsfortjeneste efter stk. 1.
- - - - - - - 110. I Socialministeriets bekendtgørelse om  

 merudgiftsydelse efter § 28 og hjælp til dækning af tabt arbejdsfortjeneste  

 efter § 29 i lov om social service, jf. bilag 1, har socialministeren fastsat  

 nærmere regler om beregning af hjælp til dækning af tabt arbejdsfortjeneste.  

 Dette er uddybet nærmere i nedenstående afsnit.
Hjælp til dækning af tabt arbejdsfortjeneste er en bruttoydelse, hvoraf  

 der betales skat og arbejdsmarkedsbidrag.
Der er ikke hjemmel til indbetaling  

 til ATP.
Ved beregning af hjælpen er hovedreglen, at den pågældende til daglig  

 økonomisk stilles, som om han/hun havde en arbejdsindkomst.
Tillæg, som er et  

 integreret led i lønnen, indgår også i beregningsgrundlaget, hvis de normalt  

 kommer til udbetaling.
Seneste indtægt Det, der lægges til grund ved beregningen, er således den seneste indtægt,  

 og ikke arbejdsløshedsdagpenge eller bistandshjælp, som vedkommende har haft,  

 inden han/hun modtager hjælp til dækning af tabt arbejdsfortjeneste.
 Er der for en lønmodtager problemer med at fastsætte den tidligere løn,  

 fordi vedkommende fx har gået arbejdsløs i lang tid eller ingen uddannelse  

 har, kan beregningen tage udgangspunkt i en hjemmehjælperløn.
 Når forsørgeren endnu ikke har opnået tilknytning til arbejdsmarkedet, må  

 den indtægt, som forsørgeren ville have kunnet opnå, tages som udgangspunkt  

 for beregningen af hjælp til dækning af den tabte arbejdsfortjeneste.
Selvstændige 111. For en selvstændig erhvervsdrivende kan det være  

 svært at udregne et umiddelbart indtægtstab eller tilvejebringe et realistisk  

 beregningsgrundlag, men pågældende vil ofte via revisor, regnskaber m.v.  

 kunne sandsynliggøre et indtægtstab, som beregning af den tabte  

 arbejdsfortjeneste kan tage sit udgangspunkt i.
 I de tilfælde hvor det er umuligt, at tilvejebringe et realistisk  

 beregningsgrundlag, kan der tages udgangspunkt i udgiften til en vikar eller  

 et beregnet beløb på grundlag af den pågældendes hidtidige disponible  

 indkomst.
9.7.1. Sparede udgifter Besparelser 112. Ved beregningen af den tabte arbejdsfortjeneste  

 skal der tages hensyn til de besparelser, som arbejdsophøret medfører, dvs.  

 at der skal reduceres med de udgifter, som vedkommende har haft ved at  

 varetage sit arbejde.
Det drejer sig typisk om befordring til og fra arbejdet  

 og udgifter til barnets dagtilbud.
Fradragene sker i den nettoydelse, som  

 fremkommer, efter at der er foretaget beregning af skat m.v.
 113. Der skal dog ikke ske fradrag for de udgifter,  

 der skal sikre, at den pågældende kan vende tilbage til arbejdsmarkedet, fx  

 fagforeningskontingent og arbejdsløshedsforsikring, jf. i øvrigt  

 Arbejdsministeriets regler.
Medlemsskab af en arbejdsløshedskasse kan - ud over  

 arbejdsløshedsunderstøttelse - også have betydning for syge- og  

 barselsdagpenge og efterløn.
Når en person er dagpengeberettiget medlem af en  

 arbejdsløshedskasse opfylder vedkommende dagpengelovens beskæftigelseskrav.
Befordring 114. Ved beregning af eventuelt sparet befordring må  

 der tages udgangspunkt i de faktiske udgifter ved befordringen til og fra  

 arbejdet for den pågældende periode.
Der må også tages hensyn til den  

 skattemæssige fordel, som personen eventuelt mister, i de tilfælde hvor  

 vedkommende bor langt fra sit arbejde.
Dagtilbud 115. Som hovedregel skal der fratrækkes, hvad det  

 ville koste at få barnet passet i dagtilbud, hvis barnet ikke havde haft en  

 nedsat funktionsevne eller en kronisk/langvarig lidelse.
Dette sker ud fra  

 den betragtning, at dette er en udgift, som er sparet set i forhold til  

 forældre i al almindelighed.
Det er dog ikke i alle tilfælde, en sådan udgift  

 skal trækkes fra ved beregningen.
Den kan fx ikke trækkes fra, hvis barnet  

 fortsat benytter et dagtilbud, fx fordi moderen fortsat har deltidsarbejde.
Fremtidige ydelser 116. Der kan ikke ydes dækning for fremtidige ydelser,  

 som pensionsbidrag.
Andre fradrag 117. Udbetaling af feriegodtgørelse efter ferieloven,  

 der træder i stedet for lønindtægt, når ferie holdes, udelukker udbetaling af  

 erstatning for tabt arbejdsfortjeneste, uanset hvornår ferien holdes.
9.8 Regulering af ydelsen Bruttoydelsen 118. Bruttoydelsen skal reguleres hvert år pr. 1.  

 januar med en procentsats, jf.
Socialministeriets cirkulære om regulering af  

 satserne på det sociale område, som Socialministeriet udsender hvert år inden  

 reguleringstidspunktet.
Procentsatsen er beregnet på grundlag af et skøn over  

 den forventede udvikling i lønninger på det almindelige arbejdsmarked.
 Senere lønstigninger eller opgradering af den tidligere stilling skal ikke  

 indregnes ved regulering af ydelsen.
9.9. Ophør med pasning af barnet i hjemmet Ophør med pasning af barnet i hjemmet 119. Hjælp til dækning af tabt arbejdsfortjeneste  

 udbetales i 3 måneder efter udgangen af den måned, hvor betingelserne for at  

 modtage tilskuddet er bortfaldet, jf. § 13 i Socialministeriets  

 bekendtgørelse, om merudgiftsydelse efter § 28 og hjælp til dækning af tabt  

 arbejdsfortjeneste efter § 29 i lov om social service, bilag 1.
120. Denne regel gælder dog ikke, hvis der på forhånd  

 er aftalt en bestemt periode for hjælp til dækning af tabt  

 arbejdsfortjeneste, eller fordi modtageren ønsker, at afviklingsperioden skal  

 være kortere, jf. bekendtgørelsen.
Kommunen skal dog være opmærksom på, om  

 forholdene har ændret sig, siden aftalen blev indgået.
 121. Hvis modtageren af tilskuddet kommer i arbejde i  

 afviklingsperioden, forkortes perioden fra det tidspunkt, hvor den pågældende  

 har opnået arbejde, jf. bekendtgørelsens § 13, stk. 3. Kommunen skal dog være  

 opmærksom på det nye arbejdes omfang, således at tilskuddet ikke inddrages  

 fuldt ud i afviklingsperioden, hvis den pågældende fx har opnået  

 deltidsarbejde i modsætning til tidligere heltidsarbejde.
9.10. Tillæg til ferieformål 122. Efter Socialministeriets ovennævnte  

 bekendtgørelse § 11 beregnes ved årsskiftet til personer, der modtager hjælp  

 til dækning af tabt arbejdsfortjeneste, et tillæg på 1 pct. af bruttoydelsen  

 i det forudgående kalenderår.
Udbetalingen finder sted pr. 1. maj.
Ferieformål ved ophør 123. Efter § 12 i Socialministeriets ovennævnte  

 bekendtgørelse udbetales der et tillæg til ferieformål til personer, som  

 ophører med at modtage hjælp til dækning af tabt arbejdsfortjeneste.  

 Tillægget udgør 12,5 pct. af bruttoydelsen.
Tillægget kan maksimalt beregnes  

 på grundlag af bruttoydelsen udbetalt inden for de forudgående 12 måneder.
Er  

 der udbetalt tillæg til ferieformål med 1 pct. efter bekendtgørelsens § 12,  

 indgår dette beløb ikke i beregningsgrundlaget.
 Ydelser af tillæg til ferieformål har baggrund i de almindelige regler om  

 feriepenge og ferietillæg, og hensigten er at give personer, som ophører med  

 at modtage tilskud til dækning af tabt arbejdsfortjeneste efter § 29,  

 mulighed for at holde ferie på samme måde som andre, der har en lønindtægt.  

 Da tillæggene til ferieformål efter bekendtgørelsens §§ 2 og 3 ikke er  

 feriepenge og ferietillæg i ferielovens forstand, vil man i praksis ikke  

 direkte kunne sammenligne ydelserne efter de 2 regelsæt.
 Hvis en person fx går fra fuldtids til deltids erstatning for tabt  

 arbejdsfortjeneste, skal vedkommende have 12,5 pct. for de seneste 12 måneder  

 af den del, vedkommende er ophørt med at få dækning for tabt  

 arbejdsfortjeneste for.
Ledsagelse for 16 til 18 årige - - - - - - - § 31.  Kommunen kan efter en konkret vurdering tilbyde  

 op til 15 timers ledsagelse om måneden til unge mellem 16 og 18 år, som på  

 grund af betydelig og varigt nedsat fysisk eller psykisk funktionsevne ikke  

 kan færdes alene.
- - - - - - - Generelt omledsagelse til unge 124. Ledsagelse kan ydes til unge mellem 16 og 18 år,  

 som på grund af betydelig og varigt nedsat fysisk eller psykisk funktionsevne  

 ikke kan færdes på egen hånd uden for hjemmet.
Ledsageordningen omfatter  

 selve ledsagelsen og de med denne direkte forbundne funktioner som fx at  

 hjælpe med at tage overtøj af og på samt slå kørestol op og ned.  

 Ledsageordningen kan supplere de øvrige serviceydelser, men ikke erstatte  

 dem, og omfatter således fx ikke praktisk hjælp i hjemmet.
Ledsagelse ydes af  

 kommunen Naturalydelse som en naturalydelse fra kommunalt ansatte ledsagere.
 De unge kan tilbydes op til 15 timer pr. måned, uanset hvad de ønsker at  

 blive ledsaget til.
 Ledsageordningen er indført som en ny foranstaltning på baggrund af  

 gennemførte forsøg i 4 kommuner og efter anbefalinger fra Socialministeriets  

 Udvalg om hjælpemidler og andre handicapkompenserende ydelser.
10.1. Formål med ledsagelse 125. Formålet med ledsagelse til de unge er at  

 medvirke til selvstændiggørelse og integration i samfundet.
Unge med handicap  

 har som andre unge behov for at kunne komme hjemmefra, gøre indkøb og deltage  

 i kulturelle og sociale aktiviteter.
Både for unge, der lever et relativt  

 aktivt liv og for unge, der lever mere isoleret, vil ordningen kunne medvirke  

 til, at de kan deltage i aktiviteter uden for hjemmet efter eget valg.
For de  

 unge gælder det, at de kan have behov for at komme uden for hjemmet, uden at  

 det er forældrene, der ledsager dem eller i øvrigt administrerer ledsagelsen  

 for dem.
10.2. Personkredsen 126. Ledsageordningen kan med forældrenes accept  

 tilbydes unge mellem 16 og 18 år med betydelig og varigt nedsat fysisk eller  

 psykisk funktionsevne, som ikke kan færdes uden for hjemmet uden ledsagelse.  

 Det kan være kørestolsbrugere og andre med svære bevægelseshandicap, blinde  

 og stærkt svagsynede, personer med psykisk udviklingshæmning og andre, der af  

 den ene eller anden grund er ude af stand til at færdes på egen hånd.
Ordningen omfatter ikke unge med nedsat funktionsevne som følge af  

 sindslidelse eller af sociale årsager.
Dette skyldes, at arbejdet med disse  

 unge stiller nogle særlige krav med hensyn til indsigt og træning, som ligger  

 ud over de kvalifikationer, som de kommunalt ansatte ledsagere forudsættes at  

 skulle have, jf.
Socialministeriets vejledning om sociale tilbud til voksne  

 med handicap.
Unge hjemmeboende I modsætning til ledsageordningen for voksne, der retter sig mod alle, der  

 opfylder betingelsen for ledsagelse uanset boform, forudsættes  

 ledsageordningen for unge at være rettet mod unge hjemmeboende.
For unge i  

 familiepleje eller i institution vil det indgå i  

 institutionens/opholdsstedets fastlæggelse af behandlingsindsatsen, om og i  

 hvilken form ledsagelse kan komme på tale.
10.3. Tildeling af ledsagelse 127. Kommunalbestyrelsen træffer efter en konkret  

 vurdering afgørelse om, hvorvidt den unge opfylder betingelserne for at få  

 ledsagelse.
Denne afgørelse er uafhængig af, hvad ledsagelsen ønskes brugt  

 til.
Der vil være mange unge med handicap, der selv vil søge ordningen, da den  

 har været et ønske gennem lang tid.
Erfaringerne fra forsøgene med  

 ledsageordning for personer over 18 år viste, at der var nogle personer, der  

 klart opfyldte betingelserne, men som ikke efterspurgte ordningen på grund af  

 lang tids isolation eller mangel på muligheder, og hvor der krævedes  

 opsøgende arbejde for at få den enkelte til at gøre brug af tilbuddet.
Det må  

 forudses, at dette også vil være tilfældet med nogle af de unge mellem 16 og  

 18 år.
 I modsætning til ledsagelse til voksne, hvor modtageren har ret til 15  

 timers månedlig ledsagelse, kan unge mellem 16 og 18 år tilbydes ledsagelse  

 op til 15 timer om måneden, og således i de enkelte tilfælde mindre end 15  

 timer eller slet ikke.
 Afgørelsen træffes efter en konkret individuel vurdering og et eventuelt  

 afslag på ledsagelse skal begrundes.
10.4. Ledsageordningens indhold 128. Ledsageren kan - inden for forældremyndighedens  

 rammer - følge den unge derhen, hvor denne selv vil, og den unge bestemmer,  

 hvad der skal ske.
Ledsageordningen er ikke socialpædagogisk bistand.
Der er heller ikke tale om, at ledsageren skal fungere som kontakt- og  

 støtteperson eller besøgsven.
Ledsageren skal være opmærksom på, at tiden  

 ikke bruges til at sidde hjemme, men sørge for opfyldelsen af det egentlige  

 formål - at komme ud til de ønskede aktiviteter.
 129. Ledsageopgaven kan være forskellig i forhold til  

 personer med forskellige handicap og forskellige ledsagebehov.
For unge med bevægelseshandicap kan ledsageren fx støtte brugeren, når  

 denne skal udendørs, finde varer under indkøb og tage dem ned fra hylderne og  

 bære indkøbte varer hjem.
Ledsageren kan hjælpe til med kørestolen ved  

 besværlige passager, hjælpe brugeren på toilettet, køre bil for brugeren,  

 eventuelt tage med ud i naturen, i biograf eller andre forlystelser.
 Fx for spastikere eller andre, der har svært ved at gøre sig forståelig  

 over for fremmede, kan ledsageren være behjælpelig med kommunikationen.
 For blinde eller svagtseende kan der ligeledes hjælpes til med indkøb af  

 dagligvarer eller tøj og gaver, eller med andre aktiviteter, hvor den unge  

 skal bruge hjælp, fx motionere på tandemcykel, være med ved svømning eller  

 andre fritidsaktiviteter.
 Ledsageren må være opmærksom og klar til at sørge for hjælp, hvis den unge  

 får anfald eller bliver dårlig.
10.5. Udgifter 130. Brugeren afholder sine egne udgifter til  

 befordring m.v. og egne samt ledsagerens udgifter til biografbilletter, til  

 spisning osv, hvis brugeren ønsker ledsagerens tilstedeværelse.
Endvidere  

 dækker brugeren som udgangspunkt ledsagerens befordringsudgifter.
 Kommunen kan dog i forbindelse med den enkelte ledsageopgave efter en  

 konkret vurdering yde udgifter til ledsagerens lokalbefordring i forbindelse  

 med en ledsagelse.
 Hvis ledsagerens tilstedeværelse i det konkrete tilfælde skønnes  

 nødvendig, kan kommunen endvidere vælge at afholde ledsagerens udgifter til  

 biografbilletter, til spisning m.v. inden for rimelige grænser.
Administration af ledsageordning Kommunen yder dækning af ledsagerens befordringsomkostninger mellem de  

 enkelte ledsageopgaver i lokalområdet.
Se nærmere om ledsageordningens  

 administration og tilrettelæggelse i Socialministeriets vejledning om sociale  

 tilbud til voksne med handicap.
Administration 131. Reglerne om administration på det sociale område  

 er omtalt i Socialministeriets vejledning om retssikkerhed og administration  

 på det sociale område.
 Nedenstående er kun omtalt nogle forhold, der skønnes at være af speciel  

 interesse for ydelserne i denne vejledning.
11.1. Ophold her i landet - - - - - - - § 2.  Enhver, der opholder sig lovligt her i landet,  

 har ret til hjælp efter denne lov.
 Stk. 2.  Socialministeren fastsætter regler om  

 betingelserne for i særlige tilfælde at få hjælp efter denne lov under  

 midlertidige ophold i udlandet.
Stk. 3 - - - - - - - 132. Det følger af servicelovens § 2, at enhver, der  

 opholder sig lovligt her i landet, har ret til hjælp efter denne lov.  

 Samtidig betyder dette, at personer, der opholder sig i udlandet, ikke kan få  

 hjælp efter serviceloven.
Hjælpen er bestemt til at opfylde behov her i  

 landet.
 Grønland og Færøerne er som hidtil ikke omfattet af loven, jf. § 145, og  

 det betyder, at Grønland og Færøerne i denne forbindelse er dækket af  

 begrebet »udlandet«.
11.2. Hjælp under midlertidigt ophold i udlandet Midlertidigt ophold i udlandet 133. De nærmere regler findes i Socialministeriets  

 bekendtgørelse om betingelser for i særlige tilfælde at få hjælp efter lov om  

 social service under midlertidige ophold i udlandet, der er medtaget som  

 bilag 2 til vejledningen.
For at bevare hjælpen i udlandet, skal modtageren inden udrejsen opfylde  

 betingelserne for at modtage hjælp, og kommunen skal løbende kunne holdes  

 orienteret om, at opholdet kan ske, uden at de almindelige regler for hjælpen  

 tilsidesættes.
Der henvises i denne forbindelse til lov om retssikkerhed og  

 administration på det sociale område § 11, hvoraf det blandt andet fremgår,  

 at en person, der modtager hjælp, har pligt til at oplyse om ændringer i sine  

 forhold, der har betydning for hjælpen.
Ydelser 134. I det følgende beskrives, hvilke ydelser der kan  

 bevares under midlertidige ophold i udlandet, til hvilke formål samt  

 betingelser herfor.
 Det drejer sig kun om merudgiftsydelsen efter § 28 og tabt  

 arbejdsfortjeneste efter § 29 og ledsagelse efter § 31. Det skal i denne  

 forbindelse understreges, at andre ydelser, der er omhandlet i denne  

 vejledning, ikke kan medtages til eller oppebæres i udlandet.
 Om hjælpeordning efter servicelovens § 77, ledsageordning efter § 78 og  

 merudgifter efter § 84 i udlandet henvises til vejledning om sociale tilbud  

 til voksne med handicap.
 Om hjælpemidler efter § 97 og støtte til bil efter § 99 henvises til  

 Socialministeriets vejledning om støtte til hjælpemidler, biler,  

 boligindretning m.v.
Formål 135. I det følgende beskrives de formål med ophold i  

 udlandet, hvor hjælpen efter nogle af bestemmelserne kan bevares:
 Aktivering og revalidering m.v.
Uddannelse med SU Lægebehandling Samvær med børn Ferie Andre særlige forhold 136. Dækning af merudgifter i medfør af servicelovens  

 § 28 kan efter en konkret vurdering i de enkelte tilfælde bevares i  

 forbindelse med ophold i udlandet til de formål, der er nævnt ovenfor.
 137. Dækning af tabt arbejdsfortjeneste i medfør af  

 servicelovens § 29 og ledsagelse efter § 31 kan efter en konkret vurdering  

 ydes eller bevares i forbindelse med ophold i udlandet til de formål, der er  

 nævnt ovenfor under nr. 3-6.
138. Når det drejer sig om merudgifter efter § 28 i  

 forbindelse med ophold i udlandet forudsættes hjælpen som udgangspunkt at  

 være den samme, som ydes her i landet.
Der kan dog i særlige tilfælde efter  

 en konkret vurdering ydes hjælp til ekstra udgifter til medhjælp eller til  

 dækning af medhjælperes opholds- eller rejseudgifter ved nødvendige ophold i  

 udlandet.
 139. Varigheden af hjælp under ophold i udlandet i det  

 enkelte tilfælde afhænger af formålet med hjælpen og de konkrete  

 omstændigheder, herunder karakteren af hjælpen.
 Det kan kun i særlige tilfælde efter en konkret vurdering ydes tilskud  

 efter § 28 til dækning af ekstra omkostninger, der er forbundet med  

 kortvarige ferieophold i udlandet.
 Der kan ikke ydes hjælp til rejse- og opholdsudgifter ved ledsagelse efter  

 § 31 til udlandet.
11.3. Handle- og opholdskommune Handlekommune 140. Reglerne i serviceloven om opholdskommunernes  

 handleforpligtelse skal ses i sammenhæng med § 9 i retssikkerhedsloven, hvor  

 kommunen (kommunalbestyrelsen) er ansvarlig over for den enkelte borger og  

 familien, der søger om hjælp, og således har pligt til at yde hjælp.
Opholdskommune 141. I de tilfælde hvor forældrene er samlevende, har  

 barnet/den unge i følge retssikkerhedslovens § 9 opholdskommune, hvor  

 forældrene bor.
Hvis forældrene ikke bor sammen, har barnet opholdskommune  

 hos den af forældrene, hvor det bor mest.
I de tilfælde hvor et barn bor lige  

 meget hos begge forældre, er folkeregisteradressen udslagsgivende.
 Børn og unge, der ikke bor sammen med nogen af forældrene, har selvstændig  

 opholdskommune, hvis barnet/den unge inden behovet for hjælp har klaret sig  

 selv.
 Opholder barnet/den unge sig midlertidigt i en kommune, der ikke er  

 barnets eller den unges opholdskommune, har den stedlige kommune pligt til at  

 yde øjeblikkelig hjælp.
11.4. Samarbejde kommune-amtskommune 142. Retssikkerhedsloven fastslår i § 42, stk. 2, at  

 der er en gensidig forpligtelse for kommune og amtskommune til at samarbejde  

 i forbindelse med løsningen af opgaver efter lov om aktiv socialpolitik og  

 lov om social service.
Det er af afgørende betydning for en samlet og helhedsorienteret indsats,  

 at kommuner og amtskommuner samarbejder om de tilbud, der falder ind under  

 deres respektive ansvarsområder, navnlig hvor opgavevaretagelsen involverer  

 begge parter, eller hvor der er delt finansiering.
Det er vigtigt, at den af  

 parterne, der har det endelige ansvar for løsningen af en opgave, inddrager  

 den anden part i sagsforløb, der vedrører begge parter.
 Der lægges i bestemmelsen op til et samarbejde om såvel den overordnede  

 indsats som om indsatsen for den enkelte borger.
 143. På det overordnede plan bør parterne i fællesskab  

 samordne serviceniveau og -indsats samt udvikle samarbejdsmodeller for den  

 samlede støttende indsats, hvoraf ansvarsfordelingen fremgår.
 144. I indsatsen for den enkelte borger forudsætter et  

 velfungerende samarbejde, at amtskommunen henholdsvis kommunen inddrages i  

 sagen så tidligt så muligt, ikke mindst i forbindelse med at der skal laves  

 planer for den enkelte bruger efter servicelovens § 111.
 145. Retssikkerhedslovens § 42, stk. 3, er en ny  

 bestemmelse, der giver adgang til, at amtskommunen og kommunen, medmindre  

 andet er fastsat, kan indgå aftaler om, at forpligtelser vedrørende  

 opgavevaretagelsen, der efter loven påhviler den ene part, kan overlades til  

 den anden.
 Der henvises til vejledningen om retssikkerhed og administration på det  

 sociale område, hvor disse bestemmelser er mere indgående behandlet.
11.5. Sagsbehandling 146. Det følger af retssikkerhedslovens § 3, at  

 kommunalbestyrelsen henholdsvis amtsrådet skal fastsætte en fristfor, hvor  

 lang tid der må gå, inden der skal være truffet en afgørelse.
Fristen kan  

 være forskellig for forskellige opgavetyper at der skal oplyses om, hvilke  

 frister som gælder i kommunen/amtskommunen at borgere skal have besked, hvis  

 fristen i en konkret sag ikke kan overholdes 11.6. Oplysningspligt 147. Den, der søger hjælp efter den sociale  

 lovgivning, har pligt til at medvirke til at fremskaffe de oplysninger, der  

 er nødvendige for at træffe afgørelser i den konkrete sag.  

 Retssikkerhedslovens §§ 10-14 og Socialministeriets vejledning om  

 retssikkerhed og administration indeholder nærmere regler herom.
11.7. Klageregler - - - - - - - § 121.  Kommunens og amtskommunens afgørelser efter  

 denne lov kan, medmindre andet er fastsat i denne lov eller i lov om  

 retssikkerhed og administration på det sociale område, indbringes for det  

 sociale nævn efter reglerne i kapitel 10 i lov om retssikkerhed og  

 administration på det sociale område.
- - - - - - - Det sociale nævn 148. Hovedreglen er, at kommunalbestyrelsens  

 afgørelser efter serviceloven kan indbringes for det social nævn, med mindre  

 andet er bestemt i loven.
Reglerne om klageadgang findes i kapitel 10 i lov  

 om retssikkerhed og administration på det sociale område og i § 121 i lov om  

 social service.
Undtagelser 149. Kommunalbestyrelsens afgørelser om fastsættelse  

 af det generelle serviceniveau - herunder om hvor mange pladser der skal være  

 til rådighed for kommunens indbyggere - og takstfastsættelse for tilbudene  

 kan ikke indbringes for anden administrativ klagemyndighed.
Den Sociale Ankestyrelse 150. Det fremgår af § 63 i serviceloven, at det  

 sociale nævns afgørelser ikke kan indbringes for anden administrativ  

 myndighed.
Den Sociale Ankestyrelse kan dog optage en sag til behandling, når  

 Ankestyrelsen skønner, at sagen har principiel eller generel betydning.
Det  

 er den person, som afgørelsen vedrører samt kommunen eller amtskommunen, der  

 kan anmode Ankestyrelsen om at optage sagen til behandling.
 Der henvises iøvrigt til Ankestyrelsens »Klagevejledning på det  

 sociale område«.
11.8. Tilsyn - - - - - - - § 6.  Kommunen fører tilsyn med de forhold, hvorunder  

 børn og unge under 18 år i kommunen lever, jf. § 33.
- - - - - - - Tilsyn 151. Bestemmelsen fastslår en tilsynsforpligtelse for  

 kommunalbestyrelsen og dermed en pligt for kommunalbestyrelsen til at  

 interessere sig for de forhold, der har betydning for børns og unges  

 opvækstvilkår.
Børn og unges livsbetingelser Tilsynsforpligtelsen er fortrinsvis af generel karakter og omfatter alle  

 forhold, der har betydning for børns og unges livsbetingelser i lokalområdet.  

 Kommunalbestyrelsens har således pligt til - også overfor andre myndigheder -  

 at gøre opmærksom på uhensigtsmæssige forhold, fx med hensyn til  

 utilfredsstillende bolig- og trafikforhold, som kan have stor betydning for  

 børn og unge med nedsat funktionsevne.
Andre offentlige myndigheder Ved udførelse af den generelle tilsynspligt er det vigtigt, at der  

 samarbejdes ikke blot mellem de enkelte forvaltninger i kommunen, men også  

 med andre offentlige myndigheder.
Private organisationer Et samarbejde med private organisationer (fx handicaporganisationer) og  

 foreninger vil også være nødvendigt, for at kommunalbestyrelsen kan danne sig  

 et overblik over de tilbud, der bl.a. kan tilbydes børn og unge med nedsat  

 funktionsevne eller kronisk/langvarig lidelse.
 152. § 33 omhandler den mere konkrete karakter af  

 kommunens tilsynsforpligtelse, som medfører, at kommunen specielt bør være  

 opmærksom på omstændigheder, der giver formodning om, at børn og unge har  

 behov for individuel støtte.
Kommunens forpligtelse til at føre tilsyn omfatter alle børn og unge.
Der  

 kan dog særligt henvises til betydningen af en familieorienteret indsats over  

 for familier med børn og unge med nedsat funktionsevne eller  

 kronisk/langvarig lidelse, jf.
Socialministeriets vejledning om servicelovens  

 regler om særlig støtte til børn og unge.
11.9. Refusion fra tidligere opholdskommune 153. Mens opholdskommunen altid har pligt til at træde  

 til med hjælp, er det ikke i alle tilfælde denne kommune, som skal bære den  

 kommunale andel af udgiften ved den hjælp, der tilbydes.
De nærmere regler  

 herom findes i servicelovens § 128.
 En tidligere opholdskommune har således efter servicelovens § 128, stk. 1  

 pligt til at refundere udgifter i de tilfælde, hvor den tidligere  

 opholdskommune eller anden offentlig myndighed har medvirket til, at en  

 person får ophold fx i et anbringelsessted for børn og unge efter §§ 49 og  

 51.
11.10. Finansiering 154. Kommunen afholder de endelige udgifter til  

 rådgivning, tilsyn og administration, herunder udgifter til lægeerklæringer  

 m.v.
Staten refunderer dog 50 pct. af en kommunes udgifter til gratis  

 advokatbistand, som forældremyndighedens indehaver bliver tilbudt bl.a. i  

 forbindelse med en sag om tvangsmæssig gennemførelse af en undersøgelse, jf.  

 servicelovens § 60.
 Af kommunens udgifter til merudgiftsydelse (§ 28) og hjælp til dækning af  

 tabt arbejdsfortjeneste (§ 29) refunderer staten 50 pct.
 Udgifter efter § 28 og § 29 er omfattet af den særlige flygtningerefusion,  

 hvis betingelserne i § 133 er opfyldt.
 155. Amtskommunen afholder endeligt udgifter til  

 rådgivning, tilsyn og administration samt udgifter til lægeerklæringer m.v.,  

 som påhviler amtskommunen efter lov om social service.
For specialrådgivning som varetages som lands- og landsdelsdækkende  

 funktioner, kan socialministeren fastsætte særlige regler om fordelingen af  

 udgifterne mellem amtskommunerne.
Det samme gælder for den virksomhed, der er  

 nævnt i § 70 om amtskommunens forpligtelse i forbindelse med rådgivning m.v.  

 af børn og unge med adfærdsvanskeligheder m.v., jf. § 34 samt voksne jf. §  

 69.
 156. Kommunen og amtskommunen afholder hver 50 pct. af  

 udgifter til ledsageordning efter § 31 og til hjælp efter § 30.
Socialministeriet, den 5. marts 1998 KAREN JESPERSEN / Peter Duus Bilag 1 Socialministeriets bekendtgørelse nr. 124 af 23. februar 1998 Bilag 2 Socialministeriets bekendtgørelse nr. 108 af 17. februar 1998 Bilag 3 Skrivelse af 14. januar 1993 om fordeling af udgifter vedrørende  

 respirationsinsufficiens København, den 14. januar 1993 Sundhedsministeriet Socialministeriet Til samtlige kommuner og amtskommuner samt Rigshospitalet Sundhedsministeriet og Socialministeriet er blevet bekendt med, at der  

 angiveligt hersker nogen usikkerhed om, i hvilket omfang udgiften til  

 personlige hjælpere til respiratorbrugere, der opholder sig i eget hjem, skal  

 afholdes af sygehusvæsenet eller af kommunerne efter den sociale lovgivning.
 På denne baggrund skal Sundhedsministeriet og Socialministeriet hermed  

 præcisere følgende:
Ovennævnte principper har til formål af præcisere, hvem der skal betale  

 for hvilke timer i de tilfælde, hvor en respiratorbruger samtidig har behov  

 for den under 1) nævnte hjælp (respitatorbistand) og den under 2) nævnte  

 hjælp (hjemmehjælp , § 48-hjælpere m.v.), og hvor hjælpen i de timer, som er  

 overlappende, kan bestrides af en person.
Formålet er således af undgå  

 dobbeltbemanding og at give en praktisk løsning vedrørende fordeling af  

 udgiften til overlapningstimerne, som kan benyttes fremover.
 Ved anvendelsen af principperne er det vigtigt at holde sig for øje, at  

 der skal ses bort fra, hvorledes eventuel hjælp blev ydet, før patienten blev  

 respiratorbruger.
De tilfælde som især har givet anledning til usikkerheden om fordelingen  

 af udgiften til personlige hjælpere er, hvor en patient med handicap har  

 modtaget § 48-hjælpeordning til pleje, overvågning og ledsagelse, indtil den  

 pågældende er blevet respiratorbruger.
I den anledning skal følgende  

 eksempler på fordeling af udgifter gives:
Den administrative tilrettelæggelse af betaling m.v. sker efter aftale  

 mellem de to myndigheder.
Det forudsættes i denne forbindelse, at udmålingen  

 af de to myndigheders respektive betaling i de konkrete sager ikke forsinker  

 udskrivningen af patienten til eget hjem.
Fastsættelsen af hvor mange timer patienten har behov for respiratorhjælp  

 foretages af en af de to landsdækkende sygehusafdelinger for  

 respiratorinsufficiens på henholdsvis Århus Kommunehospital og på  

 Rigshospitalet.
Fastsættelsen af hvor mange timer patienten har behov for  

 anden form for hjælp og pleje m.v. foretages af pågældende kommune, idet den  

 statslige specialkonsulentordning for bevægelseshandicap i nødvendigt omfang  

 inddrages i spørgsmålet om og i hvilket omfang, der kan ydes hjælp efter  

 bistandslovens § 48 ( § 48-hjælpeordning).
Med venlig hilsen Birgit Elvang / Jens Bech / Liselotte Kindt Lars Grønberg SocialministerietSundhedsministeriet Bilag 4 Supplement af 14. juni 1996 til skrivelse om respirationsinsufficiens Dato: 14. juni 1996 Handicapkontoret J.nr.: 50133-410 evm Til samtlige kommuner og amtskommuner Fordeling af udgiften til ventilatørbistand og behov for pleje mellem amt  

 og kommune, jf. tidligere brev af 14. januar 1993 om fordeling af udgifter  

 til personlige hjælpere til respiratorbrugere, der opholder sig i eget hjem.
 Socialministeriet og Sundhedsministeriet er blevet anmodet om en  

 fortolkning af Sundhedsministeriet og Socialministeriets fællesskrivelse af  

 14. januar 1993, og er enige om følgende fortolkning:
 Baggrunden for fællesskrivelsens tilblivelse var, at ressourcespild så  

 vidt muligt skulle undgås, at kommunen og amtet skulle have en  

 fordelingsnøgle til anvendelse ved opgørelsen af timeforbruget, og at kommune  

 og amt begge skulle have fordel af at dele udgiften til pleje og overvågning  

 i de situationer, hvor henholdsvis overvågning af respiratorfunktionerne og  

 pleje-, omsorgs- og overvågningsfunktionerne efter de 2 regelsæt egentlig  

 tilsiger, at der skal være 2 personer til stede; nemlig en der skal overvåge  

 respiratoren (amtsligt ansvar) og en der skal tage sig af pleje, omsorg og  

 overvågning i øvrigt (kommunalt ansvar). Fællesskrivelsen giver således  

 anvisning på, hvordan udgiften skal deles i de situationer, hvor de samlede  

 arbejdsfunktioner kan udføres af en person.
Det er derfor det aktuelle samlede pleje- og overvågningsbehov der skal  

 opgøres, uanset om pågældende selv, f.eks. ved pårørendes bistand, opfylder  

 en del af behovet.
De timer hvor en eventuel pårørende påtager sig  

 plejeopgaverne skal medregnes i det samlede plejebehov.
 Når det samlede plejebehov i timer er opgjort, deles de timer, hvor  

 patienten også har behov for ventilatørbistand, med hospitalsvæsenet.
Som eksempel kan angives, at hvis en patient har behov for 24 timers  

 ventilatørbistand i døgnet og for 17 timers pleje, bistand eller praktisk  

 hjælp i døgnet, er patientens samlede plejebehov de 17 timer, også selv om  

 pårørende til patienten påtager sig plejen i f.eks. 3 timer i døgnet.
Disse  

 17 timer skal deles mellem hospitalsvæsenet og kommunen med 8 1/2 time til  

 hver, hvis arbejdet kan bestrides af en person.
 Hvis pårørende-indsatsen nedbringer bistands/plejetimerne med f.eks. 3  

 timer, skal amt og kommune efter Socialministeriets opfattelse dele  

 »gevinsten«, dvs. mindreudgiften; idet der jo i disse situationer  

 kun optræder en mindreudgift, fordi ventilatøren også er tilstede.
 Det vil ikke være rimeligt, hvis det forhold at en person, på grund af  

 udefra kommende omstændigheder, kan klare sit pleje- og omsorgsbehov med  

 f.eks. venner eller pårørendes hjælp i nogle timer i døgnet, alene skal  

 medføre en mindreudgift for kommunen.
 Denne fortolkning betyder bl.a., at kommunerne ikke alene skal deltage i  

 betaling af det der i kommunerne bliver kaldt »aktive«  

 plejeopgaver, men også i de øvrige timer, jf. at det er kommunens opgaver at  

 sørge for evt. overvågning inden den pågældende får respirator, samt i de  

 timer hvor den pågældende evt. er uden for respirator.
