Kendelse fra Pressenævnet i sag nr.  

 28/2002 Dansk Flytteservice ApS ved [K] har ved advokat K.K.  

 Madsen klaget til Pressenævnet over en udsendelse bragt Danmarks Radio  

 den 4. december 2002, idet man mener, at god presseskik er tilsidesat.
 Udsendelsen med titlen "Flyttemanden",  

 der er et program i programrækken "Journalen", indledes med  

 en række klip fra udsendelsen, og i den forbindelse høres blandt  

 andet følgende speak:
 Speak: "Vi afslører i dette program en  

 flyttemand, der år efter år fortsætter med sine  

 forretningsmetoder, selvom både domstole og klagenævn har truffet  

 talrige afgørelser imod ham.
Tasia  Andersen: Så tager jeg kontakt til  

 forskellige flyttefirmaer, ikke.
Jeg ringede til tre stykker.
Den ene kommer  

 ud og giver et skriftligt tilbud på 4500 mener jeg, det var.
Og [K],  

 han siger over telefonen, jamen, det kunne han klare for 3000. Og så  

 tænker jeg, at det var da rørende billigt.
Det er jo klart, man  

 vælger jo det, der er billigst, ikke.
Interviewer: Og der var ikke noget med, at der  

 kunne løbe mere på, hvis såfremt i fald? TA: Det var en fast pris, og opmagasineringen var  

 gratis den første måned.
Så der var ingen tvivl  

 overhovedet, hverken hos ham eller mig.
Og så hører jeg fra ham  

 om aftenen, inden han skal komme og aflevere tingene.
Og så skyldte jeg  

 ham jo så 8062 kr.
Og så faldt jeg jo nærmest baglæns  

 og siger, at det var overhovedet ikke, hvad vi havde aftalt jo.
Så jeg  

 siger, det vil jeg simpelthen ikke betale, altså det kan ikke  

 være rigtigt.
Jamen, så siger han så, at hvis jeg ikke vil  

 betale de 8000, så kunne jeg ikke få mine ting.
Og så stod  

 jeg altså lidt, han havde jo alt, hvad jeg ejede og havde.
Mine ting  

 ville jeg jo gerne have, så jeg måtte jo bare betale, så  

 jeg sagde til ham, at han skulle bare møde op med mine ting dagen  

 efter, så skulle jeg nok betale.
Så sagde jeg, jeg klager, det  

 kan du altså være stensikker på.
Så siger han, pas  

 på, for han vidste, hvor jeg boede, og det ville blive værst for  

 mig selv.
Snyderi og bedrag.
Det er sådan, jeg opfatter ham, og jeg  

 overlader aldrig nogensinde noget som helst, jeg ejer, til ham igen.
Det  

 gør jeg ikke.
Speak: Flytningen kostede 5000 kr. mere end aftalt  

 i telefonen.
Flyttefirmaet, som hun benyttede, holder til i dette hus  

 på Gammel Køge Landevej ved Brøndby Strand.
Det  

 står for flytninger i både ind- og udland.
Journalen har  

 læst et stort antal klagesager mod firmaet.
Sagerne ligner hinanden.  

 Ejeren [K] aftaler en billig pris med kunderne, altså et godt tilbud.  

 Når kunderne får regningen, er den meget højere end aftalt  

 i telefonen.
Journalen vil afprøve firmaets forretningsmetoder.
Derfor  

 følger vi en flytning med skjult kamera.  Marie  Ravn skal sammen med  

 sin kæreste  Christoffer  Eriksen flytte til København for at  

 studere.
Det er  Marie, der har indgået aftalen med flyttemand [K] fra  

 Dansk Flytteservice." Herefter følger en telefonsamtale mellem  Marie  

  Ravn og [K].
Marie  Ravn: "Hej, det er  Marie  Ravn.  

 Goddag.
Jeg skal til at flytte fra Løgstør til  

 København.
Er det noget, du muligvis kan hjælpe mig med? [K]: Det skulle vi da gerne kunne.
M.R.: Altså jeg flytter sammen  

 med min kæreste, ikke også.
Så det er lidt specielt, det er  

 nemlig fra to forskellige værelser.
Speak:  Marie  Ravn forklarer nu, at hun og hendes  

 kæreste skal flytte fra henholdsvis Fjerritslev og  

 Løgstør til deres fælles lejlighed i Emdrup.
Journalen  

 optager samtalen på bånd, fordi [K] ofte afviser kundernes  

 udlægning af telefonsamtalen.
 [K]: Jamen altså, det vil jo koste 350 kr.  

 pr. m3.
 M.R.: 350 kr. pr. m3.
 [K]: Ja, og hvis I har 10 af dem, så er det  

 jo 3500 jo.
M.R.: Og det er inklusiv det hele, ikke  

 også? [K]: Det er plus moms.
 M.R.: I den annonce jeg set jer i, der  

 står noget med rabat for studerende.
 [K]: Ja, det er 15 %.
 M.R.: 15 %.
 Speak: Altså en pris på godt 3700 kr.,  

 hvis de har 10 m3. For en sikkerheds skyld vil  Marie  Ravn nu vide, om  

 flytningen bliver dyrere, når de er to, der flytter sammen.
M.R.: Er der noget specielt ekstra pris  

 ved, at man skal hente to steder? [K]: Nej, nej.
Det er der ikke.
Speak: På den baggrund bestiller hun  

 flytningen.
Pålæsningen er ved at være slut.
På dette  

 tidspunkt har  Christoffer  Eriksen og  Marie  Ravn ikke set noget på  

 skrift, ingen papirer, ingenting.
De har aftalen fra telefonen.
I sin tid som  

 selvstændig har [K] været direktør for mindst fire  

 selskaber, der er gået konkurs eller er blevet tvangsopløst. [K]  

 arbejder ikke bare som flyttemand.
Han er også entreprenør og  

 blandt andet direktør for et firma, der isolerer huse.
Også i  

 forbindelse med isoleringsarbejdet har der været klager.
I dette  

 program følger vi kun hans flytteforretning i Dansk Flytteservice.  

 Flyttebilen ankommer til Emdrup lidt over midnat.  Christoffer og  Marie har  

 stadig ikke skrevet under på noget.
De har udelukkende aftalen fra  

 telefonen.
Før møblerne bliver læsset af, kommer [K]s  

 samlever med ordrebekræftelsen." Der vises billeder af flytningen optaget med skjult  

 kamera.
Man kan blandt andet ved aflæsningen høre [K]s samlever,  

 der optræder usløret, snakke med parret, der flytter, om de  

 papirer, der bliver udleveret til dem.
Blandt andet høres  Christoffer  

  Eriksen sige: "Og hvad er det, er det prisen og sådan noget,  

 eller hvad er det for noget"? Speak: "Parret får at vide, at papirerne  

 bare slår fast, hvad der blev aftalt i telefonen.
Mørket  

 gør det næsten umuligt at læse, og parret kan ikke  

 nå at se alle papirer igennem.
De skriver under.
Flytningen er ved at  

 være færdig.
Regningen bliver afleveret.
Regningen er  

 næsten 3000 kr. højere end aftalt i telefonen.
Den  

 fortæller, at der er flyttet 15 m3 flyttelæs." Herefter følger en diskussion mellem [K] og  

  Christoffer  Eriksen om, hvor mange kubikmeter, der er flyttet.
Henover den  

 følgende speak er indsat klip fra denne diskussion.
Speak: "Flyttemanden forklarer, at der er tale  

 om to flytninger.
Hver flytning er på minimum 10 m3, altså i alt  

 20 m3. Men fordi  Marie og  Christoffer flytter sammen, får de rabat  

 på den ene flytning, så de skal betale for 15 m3. Det giver mere  

 end 6500 kr. [ ] De to skal betale mere, fordi flyttemanden betragter  

 flyttelæsset som to flytninger.
Det var ikke, hvad han forklarede i  

 telefonsamtalen. [ ] Pludselig kommer flyttemanden med en helt ny udregning.  

 ] Væk med den første udregning med to flytninger.
Der er  

 simpelthen 15 m3 i flyttelæsset, siger flyttemanden Derfor skal han  

 have sine penge for det. [ ] Her er flyttelæsset bortset fra parrets to  

 cykler.
Vi tog optagelserne her med til formanden for Dansk  

 Møbeltransportforening, som er skønsmand i klagesager over  

 flyttefirmaer.
Niels  Justesen.
Så ud over det, jeg ser  

 her, så er der to cykler i indboet også.
Og det vil jeg vurdere  

 inklusive de to cykler til værende 5 m3.
Interviewer: Hvor meget? N.J.: 5 m3.
Speak: Der er altså ikke engang halvdelen af,  

 hvad [K] har anslået.
Uanset hvilken af [K]s to udregninger vi  

 vælger, passer de ikke.
Han har fået en flytning på et  

 billigt tilbud og derefter skruet prisen op. [K] er en yderst kendt mand ved  

 Forbrugerklagenævnet, Statens klagenævn.
Han har i de sidste fem  

 år fået 21 afgørelser imod sig, hvilket er uhørt  

 mange.
Han er også kendt ved domstolene.
Han har seks domme imod sig.  

 Men problemerne for firmaet fortsætter.
I dag er der over 100 klager.  

 Forbrugerstyrelsen har taget et usædvanligt skridt mod firmaet.  

 Styrelsen advarede i en pressemeddelelse forbrugerne mod at benytte [K]s  

 flyttefirma.
På trods af de mange afgørelser og advarsler  

 fortsætter flyttemanden med sine metoder.
Det viste vores første  

 flytning.
At den ikke var nogen tilfældighed, det kommer  Nina  Olsen  

 til at mærke.
 [K]: "Dansk Flytteservice.
Nina  Olsen: Goddag.
Det er  Nina  Olsen.
 Speak: Vi følger også hendes flytning  

 fra første telefonsamtale.
 N.O.: Det er fra Hammerum, der ligger  

 ved Herning til Vesterbro i København.
 [K]: Det vil ligge på 2500 til 3000 plus  

 moms.
N.O.: Men det er så inklusiv alt  

 eller hvad? [K]: Der kommer ikke noget andet oveni.
Men hvor  

 skal det hen? Fordi det er, det der skal komme oveni, det er, hvis det skal  

 til femte sal uden elevator jo.
 N.O.: Jamen, det skal på anden  

 sal uden elevator.
[K]: På anden sal.
Okay.
Jamen, det går  

 lige så til det.
Speak: Flyttebilen ankommer til aflæsning i  

 Dybbølsgade på Vesterbro.
Vi vender tilbage til flytningen her  

 om lidt.  Pernille  Holmsager fik et rigtig godt tilbud, da hun kontaktede  

 flyttefirma.
Pernille  Holmsager: Jeg slog ham op i  

 telefonbogen og finder ham i telefonbogen, ringer til ham og får at  

 vide, at det koster 4000 for flytning med indpakning og nedpakning.
Og det  

 tager vi gladelig imod, for det er billigt   billigere end andre steder.
Interviewer: Og så kommer han og henter  

 møblerne, og de bliver opmagasineret? P.H.: Ja, det gør de.
Interviewer: Og hvad er så det næste,  

 du hører til flyttemandsforretningen? P.H.: Det er en regning derfra på  

 nogle og halvtredstusind.
Og det holder jo ikke til de 4.000, som vi fik at  

 vide.
Interviewer: Nogle og halvtredstusind? P.H.: Ja, nogle og halvtredstusind, og  

 hvis ikke vi betaler inden en vis dato kl. 12.00, så bliver det  

 destrueret.
Interviewer: Var der nogen forklaring på,  

 hvordan han kunne få det op i over 50.000? P.H.: Ja, det var noget opmagasinering,  

 og så var det flytningen, der var dyrere, end han først havde  

 beregnet, som det skriftlige tilbud lød på.
Interviewer: Hvad gør du så? P.H.: Tager fat i en advokat og  

 Forbrugerstyrelsen med det samme og lader dem køre sagen.
Interviewer: Og hvad når din advokat frem til  

 med [K]? P.H.: De når frem til et forlig  

 på 8000 kr., og så får vi møblerne.
Interviewer: Og hvor får du de møbler  

 henne? P.H.: Det gør jeg her, midt  

 på motorvejen, afkørsel syd.
De står her   blev de sat af.  

 Regnvejrsdag, og regnen den vælter altså ned fra himlen, så  

 møblerne de driver af vand og er faktisk fuldstændig  

 ødelagt.
Interviewer: Kommer der andre, der overværer  

 det, der sker her? P.H.: Det gør der, ja.
Politiet  

 kommer og ser, fordi de undrer sig jo nok over, at der holder møbler  

 eller er stillet møbler af på en rasteplads.
Det er jo ikke  

 normalt, at der står et hjem på en rasteplads.
Interviewer: Tager politiet kontakt til [K] under  

 flytningen? P.H.: Ja, det gør de for at  

 høre, hvad hele det her er for noget.
Og så står han og  

 råber og skriger, at vi er nogle idioter alle sammen.
Interviewer: Hvad er din holdning til den  

 måde, han driver forretning på? P.H.: Ussel.
Sådan kan man ikke  

 behandle mennesker på.
Man kan ikke drive forretning sådan.
Men  

 det går jo meget godt." Derefter vises billeder fra flytningen til Vesterbro.
Speak: "Tilbage på Vesterbro, hvor  Nina  

  Olsen står parat til at modtage sit flyttelæs.
I telefonen gav  

 flyttemanden et tilbud, der lå under andre flyttefirmaer.
Altså  

 godt 3.700 kr.
Da [K] går op i lejligheden med denne kasse, giver han  

 samtidig regningen til  Nina  Olsen.
Den lyder på næsten 4400  

 kr., altså mere end aftalt.  Nina  Olsen kan ikke betale.
Hun har kun  

 det aftalte beløb på sig." Man hører herefter en ordveksling mellem [K] og  

  Nina  Olsen.  Nina  Olsen forklarer, at hun ikke har flere kontanter end det  

 aftalte beløb på 3700 kr. [K] vil ikke diskutere prisen, men  

 forlanger prompte betaling, ellers vil han køre med  

 flyttelæsset. [K] vil ikke fortsætte aflæsningen,  

 førend han har fået alle pengene.
Den tid, det vil tage at  

 gå i banken, vil blive lagt oven i prisen.  Nina  Olsen spørger  

 hvad hun betaler ekstra for i forhold til telefonsamtalen. [K] siger, at  

 der ikke er blevet lagt noget ekstra oven i prisen.
Han siger, at prisen er  

 blevet angivet til 2500 til 3500 plus moms.
Speak: "[K] har endnu engang lokket en kunde  

 til med en lav pris, som ikke holdt.
Den forhøjede pris gjorde i  

 øvrigt, at han blev dyrere end alle andre tilbud på denne  

 flytning.
Flyttemanden truede  Nina  Olsen med at køre med  

 flyttelæsset, hvis ikke hun betalte.
Over for andre kunder blev det  

 ikke bare ved truslen.  Dennis  Hansen lavede på vegne af sin  

 søster en aftale med [K] om en flytning.  Dennis  Hansen stod selv  

 klar, da flyttebilen kom til København.
Dennis  Hansen: Og så kommer hans  

 medhjælper ud til mig, og så siger han, for en god ordens skyld  

 vil jeg lige sige, at inden vi læsser af og bærer op, så  

 skal du betale fakturaen.
Jeg siger, det er i orden.
Jeg skal lige op og  

 hente pengene.
Og så giver han mig fakturaen.
Og da jeg så kommer  

 herop, så ser jeg, at fakturaen er væsentlig dyrere, end det vi  

 har aftalt, noget med et par tusind kroner mere end aftalt.
Og så  

 opstår der selvfølgelig en masse mundhuggeri frem og tilbage om  

 det der.
På det tidspunkt så var en del af indboet båret ud  

 og stod uden for indgangsdøren til bebyggelsen.
Og så siger han,  

 ved du hvad, nu betaler du det, jeg forlanger, ellers kører jeg med  

 det igen.
Så siger jeg til ham: jeg vil lige gøre dig  

 opmærksom på, at min søster har noget vigtigt medicin, en  

 medicin for blodtryk, for sænkning af blodtryk, så den var  

 vigtig, pas for hende og hendes datter.
Og hun har et høreapparat, og  

 hun har forskellige meget vigtige ting, blandt andet hendes bryllupsgave, som  

 hun fik i sin tid og smykker og papirer, fotos og så videre.
Og alle de  

 ting, det kan du da godt sætte af.
Ja, det kan jeg netop ikke, siger  

 han, fordi hvis du får det, så har du ingen interesse i resten.  

 Og så kørte han.
Interviewer: Med flyttelæs? D.H.: Med flyttelæsset og med  

 alle de der ting, jeg har nævnt, ikke.
Interviewer: Så de møbler, vi ser i  

 huset i dag, og de andre ting, vi ser, er noget, man har lejet sig frem til  

 eller lånt? D.H.: Stort set det hele er købt  

 og lånt og foræret.
Man står faktisk  

 hjælpeløs.
Det er det, der næsten er det værste ved  

 det hele.
Ud over at selvfølgelig savnet af de ting der, ikke.
Speak: Her otte måneder efter flytningen har  

  Dennis  Hansens søster endnu ikke fået sit flyttelæs.  

 Journalen kontakter flyttemand [K].
Han vil ikke interviewes til kamera, men  

 siger ja til et interview over telefonen.
Interviewer: Hvor mange sager mener du, at du har i  

 øjeblikket, hvor du har beholdt flyttegodset? [K]: Hvor jeg har beholdt flyttegods? Altså  

 mig bekendt, så er det kun  Dennis  Hansen, og det har vi bestemt ingen  

 interesse i at have stående da.
 Speak: Journalen kender dog til endnu en sag, hvor  

 kunden ikke har fået sit flyttegods.
 [K]: Den kører i Forbrugerrådet, den  

 kører i  så den må være afgjort der jo.
Interviewer: Det vil sige, at du har afleveret  

 tingene tilbage til den søn? [K]: Nej, det har vi ikke da.
 Interviewer: Jamen, så er der altså  

 også hans ting.
 [K]: Ja, ja.
Interviewer: Hvor mange flere sager ud over  Dennis  

  Hansen [K]: Så tror jeg ikke, der er flere.
Interviewer: Så tror du ikke, der er  

 flere? Speak: Der er altså mindst to sager, hvor  

 flyttemanden stadig har kundernes flyttelæs.
Så til flytningen  

 fra Løgstør.
Der, hvor [K] tager betaling for to flytninger.  

 Først telefonsamtalen med kunden (samtalen høres på ny).  

 Vi spørger flyttemanden, hvordan han kan gøre den aftale til to  

 flytninger.
[K]: Altså hvis hun har lagt det ud  

 sådan, så har jeg forstået det sådan, at hvis hun har  

 noget, der står hjemme ved forældrene, og hun har et  

 værelse eller et eller andet, altså det skal forstås  

 sådan.
Det skal ikke forstås, at det hentes i en anden by, og i  

 en andens, som en anden flytning kan man sige, fordi så kan du jo  

 sådan set slå flytninger sammen jo.
 Interviewer: Jamen, så har du da et problem,  

 når du siger ja til det.
 [K]: Så er der sket en misforståelse i  

 det tilfælde her da.
Speak: Misforståelsen koster kunderne  

 næsten 3000 kr. [K] oplyser også under flytningen, at der er 15  

 m3 flyttelæs.
En påstand, der bliver imødegået af en  

 skønsmand, der vurderer, at der kun er fem m3.
[K]: Det må stå for hans og kundens  

 regning.
Det kan jeg ikke udtale mig om.
Interviewer: Jamen [K], det er under halvdelen af,  

 hvad du fastslår [K]: Jamen, jeg kan da ikke vide, hvordan , hvis  

 der har været mere, at det ikke er der mere.
Det kan jeg da ikke  

  Altså nu skal du jo huske på, at hvis I vil lave numre, så  

 har kunderne jo alle muligheder, ikke.
Speak: Så til flytningen på Vesterbro.  

 Her satte [K] prisen op og fortalte kunden, at hun ikke havde hørt  

 rigtigt i telefonen.
Over for Journalen har han nu en ny forklaring på  

 prisstigningen.
[K]: Og det er jo fordi, kunden ikke har oplyst  

 det, hun burde have oplyst jo.
København ligger jo ikke på anden  

 sal.
Den oplysning, den får man først, når at det bliver  

 afhentet.
Altså så vidt jeg kan se, så er det i hvert fald  

 det, der er årsag til, at det koster 500 ekstra.
Det er, at det skal  

 bæres på anden sal.
Det er da kunden, der skal oplyse om, hvor  

 det skal hen.
 Interviewer: Det har hun jo også gjort i  

 telefonsamtalen.
[K]: Nej, det har hun ikke." Derefter gengives på ny telefonsamtalen, hvoraf  

 fremgår, at det kan koste ekstra, hvis det skal på femte sal, men  

 at det går, når det skal på anden sal.
[K]: "Man skal se lidt realistisk på  

 det, synes jeg jo også, og så kan man jo sidde og pange om 500  

 kr., om vi ikke har snydt.
Vi har ikke snydt nogen som helst.
Interviewer: Hvad har I så? [K]: Vi har udført et stykke arbejde i  

 henhold til den aftale, der er blevet indgået.
Det er det, vi  

 gør hver gang.
Nej, det her du er i gang med, eller det I har  

 været i gang med, det er et komplot mod mig.
Og det vil jeg til enhver  

 tid fastholde, sådan er det.
Speak: Flere af kunderne har i deres nød  

 kontaktet politiet, når de har været udsat for flyttefirmaets  

 metoder.
Kriminalinspektøren i den politikreds, hvor firmaet bor, har  

 ikke modtaget anmeldelser.
Kunderne er ikke nået længere end til  

 vagthavende hos politiet, der afviser sagen.
Politiet kan yderst  

 sjældent gøre noget i den slags sager.
Der skal mere  

 til." Herefter bringes et interview med kriminalinspektør  

  Willy  Eliasen, der forklarer om politiets muligheder.
Speak: "Forbrugerrådet er i gang med at  

 forberede ti retssager mod [K]s firma.
Rådet erkender dog, at  

 retssagerne sandsynligvis ikke vil ændre firmaets fremgangsmåde.  

 Der skal mere drastiske metoder til.
 Sonny  Kristoffersen: Nu tager vi som sagt de her  

 ti sager ved Retten i Brøndbyerne, men det er klart, at man bliver  

 også nødt til at tænke fremad, altså  

 præventivt, og en mulighed man kunne foreslå, det var jo, at der  

 skulle være en form for autorisation og udøve flyttevirksomhed.  

 Det vil altså sige, hvis at man er blevet mødt med mange  

 kendelser fra Forbrugerklagenævnet, der er gået en imod, eller  

 man har fået flere domme, så skulle det så udløse,  

 at man får frataget denne her autorisation, og det vil sige, at man  

 ikke udøver det her erhverv mere.
 Speak: Mens domstolene behandler  

 Forbrugerrådets ti udvalgte sager, så fortsætter [K] sit  

 travle arbejde.
[K]: Vi sender mellem fem og ti tilbud ud hver  

 eneste dag." Klageren har anført, at han ikke var orienteret om,  

 at der ville komme indslag om de tre flytninger, der vedrører  Tasia  

  Andersen,  Pernille  Holmsager og  Dennis  Hansen, ligesom han ikke er  

 blevet anmodet om kommentarer til udtalelserne fra de tre kunder.
Hvad angår  Tasia  Andersen  og  Pernille  Holmsager  

 har klager oplyst, at der verserer retssager ved Retten i Brøndbyerne,  

 hvor klager har nedlagt påstand om frifindelse.
Dette blev ikke  

 nævnt i udsendelsen.
Hvad angår  Pernille  Holmsagers sag blev  

 klagers omfattende tidsforbrug ej heller nævnt.
Det blev endvidere ikke  

 oplyst, at aflæsningsstedet var aftalt mellem parternes advokater.
Med  

 hensyn til  Dennis  Hansen har klager oplyst, at det ikke i journalistens  

 samtale med klager forud for udsendelsen blev oplyst, at  Dennis  Hansen  

 skulle interviewes i udsendelsen.  Dennis  Hansens sag blev nævnt, men  

 ikke på en måde, der gav klager indtryk af, at  

 pågældende ville medvirke i udsendelsen.
Klager har derfor ikke  

 haft mulighed for at kommentere  Dennis  Hansens udtalelser.
I øvrigt  

 undlod DR at oplyse, at flyttegodset var tilbudt udleveret i denne sag under  

 en forligsmæssig løsning, som  Dennis  Hansen havde  

 tiltrådt.
 Klageren har i den forbindelse oplyst, at han forud for  

 udsendelsen opfordrede journalisten til at komme til stede hos klager og  

 gennemgå dokumentationsmaterialet i hver enkelt sag og indhente  

 faktuelle oplysninger om de verserende sager ved klagers advokat.  

 Journalisten ønskede imidlertid ikke at benytte sig af denne  

 opfordring.
Klageren har desuden anført, at udsendelsen gav  

 udtryk for, at hverken klager eller retssager har kunne standse firmaet.
Af  

 speaken fremgår herefter, at der skal mere drastiske metoder til.
Denne  

 udtalelse er et ubegrundet postulat, idet det ikke blev oplyst, i hvilket  

 omfang antallet af klager mod flyttefirmaet har været nedadgående  

 henset til det samlede antal flytninger, som firmaet har udført.  

 Udtalelsen står helt for DRs egen regning, og den var ikke et  

 citat fra Forbrugerrådets medarbejder.
Bemærkningen har ikke  

 nogen sammenhæng med spørgsmålet om eventuel autorisation  

 af flyttefirmaer.
Klager har i øvrigt oplyst, at efter udsendelsen har  

 en af firmaets biler været udsat for ildspåsættelse,  

 ligesom klager er blevet overfaldet i forbindelse med en flytning.
Det er  

 muligt, at udsendelsen ikke skulle opfordre til selvtægt eller andre  

 ulovligheder, men det gøres gældende, at udsendelsen har haft  

 denne virkning.
Klageren har yderligere anført, at det er en  

 krænkelse af klagers samlever, når DR inddrager hende i  

 udsendelsen med skjult kamera og lyd, selvom hun en enkelt gang er  

 trådt til med en hjælpende hånd i flyttefirmaet.
Hun er  

 ikke ansat i firmaet.
Klagers samlever var let genkendelig, og det er  

 krænkende for hende at blive inddraget i den stærkt negative og  

 misrekommanderende hetz mod klager, som udsendelsen tegnede.
Samleveren er  

 blevet genkendt af personer, der ikke før var vidende om hendes  

 tilknytning til firmaet.
Da klagers samlever bistod med aflæsning i sin  

 fritid for at hjælpe sin sambo, har tv-udsendelsen endvidere karakter  

 af en krænkelse af samleverens privatliv.
Klageren har videre anført, at udsendelsen er  

 klippet sammen på en sådan måde, at den er manipulerende i  

 forhold til, hvad der faktisk foregik.
Det gøres gældende, at  

 det ikke fremgår af udsendelsen, at de to kunder bestiller  

 flytningerne.
Der vises orienterende prisopgivelser, men ikke de  

 efterfølgende telefonsamtaler om betingelser og vilkår for  

 flytningen og om fremsendelse af ordrebekræftelse til kunderne.
Der er  

 ikke sondret mellem forespørgsel på en flytning og en bestilling  

 på en flytning i udsendelsen.
Blandt andet er det heller ikke oplyst,  

 at klager forud for flytningen har fremsendt en ordrebekræftelse til  

 kunden, samt at kunden underskrev klagers eksemplar af  

 ordrebekræftelsen.
Det fremgår heller ikke, at  Nina  Olsen  

 underskrev ordrebekræftelsen ved klagers ankomst til kundens adresse i  

 Hammerum.
Hvad angår flytningen for  Marie  Ravn og  Christoffer  

  Eriksen fremgår det ikke, at ordrebekræftelsen blev tilsendt  

 kunden uger forud for flytningen.
Den blev dog først underskrevet  

 umiddelbart før aflæsningen.
Kunden var imidlertid bekendt med  

 aftalens indhold og havde alene enkelte bemærkninger.
Udsendelsen har  

 således ikke loyalt redegjort for, at kunderne i stort set samtlige  

 sager har underskrevet en skriftlig ordrebekræftelse, ifølge  

 hvilken flytningerne foretages efter regning og til gældende priser.  

 Det bestrides i øvrigt, at optagelserne efterfølgende er  

 gennemgået med klager.
Klageren har videre oplyst, at det er ukorrekt, når  

 det i udsendelsen oplyses, at der har været klager over det  

 isoleringsfirma, som han er indehaver af, idet han kun er bekendt med  

 én klage.
Der er heller ikke korrekt, at klager har indvilliget i, at  

 hans advokat ikke fik anledning til at kommentere de verserende sager om  

 klagers anvendelse af bl.a. ordrebekræftelser og branchens almindelige  

 betingelser.
Klageren har endelig anført, at DR har søgt  

 at efterprøve Forbrugerrådets sager forud for disses  

 domsforhandling ved Retten i Brøndbyerne.
Et sådant ærinde  

 må nødvendigvis betegnes som værende i strid med god  

 presseskik.
 DR har anført, at man ikke har handlet i strid med  

 god presseskik.
DR har indledningsvis oplyst, at i udsendelsen interviewes  

 en række kunder, som føler sig snydt.
Derudover følger  

 programmet to konkrete flytninger med skjult kamera.
Hensigten er at  

 undersøge, om kundernes påstand er rigtig   altså om der  

 er forskel på de priser, som kunderne præsenteres for henholdsvis  

 før og efter flytning.
DR har nærmere anført, at udsendelsens  

 tilrettelægger talte med klager adskillige gange i løbet af  

 perioden fra august til slutningen af november.
Klager blev tilbudt at  

 kommentere udsendelsen på TV, hvilket han afslog.
Han indvilligede i at  

 lade sig interviewe pr. telefon.
Klager blev orienteret om de to flytninger,  

 som udsendelsen følger med skjult kamera.
Derudover blev klager gjort  

 bekendt med, at også andre kunder var interviewet i udsendelsen.
DR  

 tilbød klager at kommentere disse andre kunder, hvilket klager afslog  

 under henvisning til Forbrugerrådets sager mod firmaet.
Både  

  Tasia  Andersen og  Pernille  Holmsager hører til de verserende  

 sager, som klager ikke ønskede at kommentere.
Hvad angår  Dennis  

  Hansen kommenterer klager sagen efter at have fået oplyst, at DR har  

 talt med  Dennis  Hansen.
Kommentarerne er medtaget i udsendelsen.
DR har i den forbindelse oplyst, at klageren ikke  

 opfordrede DRs journalist til at komme til stede hos klager for at  

 gennemgå dokumentationsmaterialet.
Klager ville netop ikke mødes  

 med DR og nægtede i første omgang overhovedet at lade sig  

 interviewe.
Med hensyn til klagers anførsel om, at han havde  

 skriftlige aftaler "som grundlag for flytningerne", har DR  

 anført, at det er korrekt, at der på begge sager ligger en  

 skriftlig ordrebekræftelse.
Klager har imidlertid ikke fremsendt  

 ordrebekræftelsen til kunderne inden flytning.
Begge kunder fik  

 overrakt en ordrebekræftelse efter, at flyttelæsset var i klagers  

 varetægt.
Da klager fortæller prisen, protesterer begge kunder og  

 forløbet er dokumenteret i udsendelsen.
DR har endvidere anført, at bemærkningen om,  

 at der skal mere drastiske metoder til, skal ses i sammenhæng med  

 Forbrugerrådets repræsentants forslag om en autorisation.
Speaken  

 er et oplæg til dennes udtalelse.
DR har afvist, at DRs  

 udsendelse skulle opfordre til, at nogen skulle begå selvtægt  

 eller på anden måde begå ulovligheder.
DR har desuden anført, at samleveren deltog i  

 afleveringen af flyttelæsset kl. 01.00 i Emdrup.
Samleveren afleverede  

 ordrebekræftelsen og gik aktivt ind i dele af diskussionen om den  

 forhøjede pris.
Hun var også den aktive person, da betalingen  

 fandt sted.
Samleveren spillede derfor en aktiv rolle i forhold til de  

 forhold, som de skjulte optagelser dokumenterede, og derfor er hun medtaget i  

 udsendelsen.
Herudover har hun over for DR kommenteret firmaets  

 forretningsmetoder og været den, der har taget telefonen hver gang DR  

 har søgt at komme i kontakt med [K], ligesom hun er nævnt i  

 flere af de klager, der er indgivet til Forbrugerklagenævnet.
DR har desuden anført, at det af udsendelsen  

 tydeligt fremgår, på hvilken baggrund klager udtaler sig.  

 Udsendelsens hovedvægt er to flytninger, der følges med skjult  

 kamera, og klager kommenterer flytningerne i den endelige udsendelse.
Desuden  

 medtages de forklaringer, som klager giver forbrugerne i telefonen, på  

 gadeniveau og i lejlighederne.
Det er ikke korrekt, at kunderne ikke  

 bestiller flytningerne i de telefonsamtaler, der gengives i udsendelsen.
Der  

 blev ikke ført efterfølgende telefonsamtaler om betingelser,  

 vilkår for flytning eller fremsendelse af ordrebekræftelse, som  

 ikke fremgår af udsendelsen.
I  Nina  Olsens tilfælde blev der  

 ført én kort samtale om, hvornår flyttebilen ville  

 ankomme.
Kunderne oplyser, at de ikke har modtaget ordrebekræftelser de  

 datoer, klager oplyser.
I begge flytninger overrækkes  

 ordrebekræftelsen efter, at flyttelæsset er på bilen og i  

 klagers varetægt.
Udsendelsen er klippet i overensstemmelse med god  

 presseskik.
DR har endvidere anført, at det er korrekt, som det  

 oplyses i udsendelsen, at der har været klager i forbindelse med  

 klagers isoleringsarbejde.
Disse er bl.a. indgivet til Ankenævnet for  

 Hulrumsisolering i forbindelse med [K]s tidligere firmaer.
DR har oplyst, at klager i den første samtale med  

 DR henviste til sin advokat.
Udsendelsens tilrettelægger ønskede  

 ved den lejlighed en kommentar til de to flytninger, som var optaget med  

 skjult kamera.
Disse flytninger kendte kun klager.
Af denne grund fastholdt  

 journalisten, at han ønskede en udtalelse fra klager, hvilket klager  

 indvilligede i efterfølgende.
DR har endelig afvist at have gået  

 Forbrugerrådets ærinde i sagen og have ville foregribe resultatet  

 af de 13 konkrete retssager forud for domsforhandlinger.
DR har  

 afprøvet klagers forretningsmetoder efter mere end 100 klager til  

 Forbrugerstyrelsen, og efter klagers firma tidligere har været i  

 offentlighedens søgelys.
Det faktum, at visse af de medvirkende  

 også er part i retssagen, er ikke i strid med god presseskik.
Det  

 konkrete retsforløb behandles ikke i udsendelsen.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
Pressenævnet bemærker indledningsvis, at der  

 mellem parterne er modstridende forklaringer om, hvorvidt klager er blevet  

 orienteret om, at  Tasia  Andersen,  Pernille  Holmsager og  Dennis  Hansen  

 skulle medvirke i udsendelse, samt hvorvidt disse personers udtalelser er  

 blevet forelagt klager.
Nævnet finder på baggrund af de  

 modstridende forklaringer ikke grundlag for at udtale kritik af Danmarks  

 Radio.
Nævnet bemærker i den forbindelse, at klager i udsendelsen  

 kommenterer  Dennis  Hansens sag.
Med hensyn til udsagnet "Der skal mere drastiske  

 metoder til" finder nævnet, at dette udsagn helt klart er knyttet  

 til udtalelsen fra Forbrugerrådets repræsentant om, at man  

 bør overveje at indføre en autorisationsordning med hensyn til  

 at udøve flyttevirksomhed.
Nævnet finder ej heller på  

 dette punkt grundlag for at udtale kritik af Danmarks Radio.
Nævnet finder desuden ikke anledning til at  

 kritisere, at der i udsendelsen er bragt billeder af klagers samlever, uanset  

 at det har været muligt at genkende hende.
Nævnet har herved lagt  

 vægt på, at samleveren optræder aktivt i forbindelse med  

 den pågældende flytning og således må anses at  

 repræsentere flyttefirmaet.
Nævnet finder ej heller anledning til at udtale  

 kritik i anledning af den måde, som udsendelsen er klippet sammen  

 på.
Det er nævnets opfattelse, at det klart af udsendelsen  

 fremgår, hvad klager udtaler sig i forhold til.
 Nævnet finder i øvrigt ikke, at Danmarks  

 Radio har handlet i strid med god presseskik.
 Afsagt den 23. maj 2002.
