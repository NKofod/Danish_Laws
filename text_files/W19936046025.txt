Ankenævnet fandt, at et varemærke måtte afslås fra registrering,  

 allerede fordi mærket fremtrådte sådan, at det ikke var klart, at det  

 indeholdt et femte bogstav endsige et s.
Mærket var »logo« eller  

 »logos« År 1993, den 19. marts afsagde Patentankenævnet (Hans Chr.
Thomsen, Finn Mikkelsen, Warnich-Hansen) følgende Den 31. maj 1989 indleverede firmaet Logos v/Terje Bårdsen, Vejle,  

 v/advokaterne Thyssen, Skovbo & Forsberg, Vejle, en ansøgning om  

 registrering af varemærket LOGOS (figurmærke) for alle varer i klasse 16, 20,  

 21, 24, 25 og 28. Ansøgningen blev den 19. september 1990 bekendtgjort i  

 Dansk Varemærketidende.
Ved skrivelse af 14. juni 1990 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
Som begrundelse for indsigelsen anførtes:
 »Indsigelsen støttes på følgende danske varemærkeregistreringer:
VR 0604 1954 LEGO w VR 1906 1968 LEGO fig VR 3155 1968 LEGO fig VR 0094 1963 LEGO w VR 2847 1973 LEGO fig VR 3301 1976 LEGO fig VR 4199 1982 LEGO fig samt endelig VR 3267 1980 LEGO fig De omtalte mærker er registrerede for klasserne:
28 20 og 28 06, 19, 20 og 28 16, 17, 19, 35, 37 og 41 16, 17, 19, 28, 35, 37 og 41 20 1-5, 7-15, 18, 21, 23-24, 26-27, 29-33, 36, 38-40 og 42 samt 22 og 25.
 Det offentliggjorte mærke er søgt registreret for klasserne 16, 20-21,  

 24-25 og 28.
 Der foreligger med andre ord fuldstændig vareartslighed med de ovenfor  

 anførte mærker tilhørende indsigerne.
 Spørgsmålet koncentrerer sig herefter om, hvorvidt der foreligger den  

 fornødne mærkelighed.
 Det anmeldte mærke består af to stavelser LO- og -GOS, hvor man i den  

 figurmæssige udformning så godt som ikke kan konstatere betegnelsen -S.
 Den konkrete udformning er til en vis grad forvekslelig med den  

 udformning, som indsigermærkerne har, hvortil i øvrigt kommer, at der for  

 enkelte mærkers vedkommende er tale om rene ordmærker, således specielt hvad  

 angår klasserne 16 og 28.
 På denne baggrund må det forbavse, at Patentdirektoratet har tilladt  

 offentliggørelse af betegnelsen LOGOS uden samtykke fra indsigerne.
 Den stillingtagen fra indsigernes side understreges i øvrigt af, at  

 Patentdirektoratet tidligere har afslået betegnelsen LOGO fra  

 varemærkeregistrering under henvisning netop til indsigernes varemærker, jf.  

 referat herom i Varemærkeregistreringspraksis (tillæg) pag. 39, hvoraf  

 fremgår, at LOGO og LEGO er fundet forvekslelige, idet det ikke kan antages,  

 at betydningen af LOGO og LEGO er almindeligt kendt.
Det anførte kan indsigerne til fulde tilslutte sig, idet man dog ønsker at  

 tilføje, at det ikke ændrer forholdet, at anmeldermærket har en figurmæssig  

 udformning.
Dertil kommer, at den figurmæssige udformning til en vis grad er  

 lig med den figurmæssige udformning, som indsigerne benytter, nemlig brede  

 bogstaver.
 På denne baggrund skal vi henstille, at anmeldelsen afslås fra  

 varemærkeregistrering under henvisning til varemærkelovens § 14, stk. 1, nr.  

 6.
 Opmærksomheden henledes endvidere på, at indsigerne er indehaver af et  

 dansk aktieselskab, nemlig LEGO A/S.
Endelig skal vi henlede opmærksomheden på, at betegnelsen LEGO i det  

 danske samfund formentlig er så stærkt indarbejdet i befolkningens  

 bevidsthed, at andre mærker, der er forvekslelige hermed, må vige under  

 henvisning til, at en andens brug af et lignende mærke, her LOGOS, selv for  

 varer af anden art, indebærer en utilbørlig udnyttelse af varemærkets  

 goodwill.
Om dette punkt henvises der til varemærkelovens § 6, stk. 2, nr.  

 1).« I skrivelse af 22. november 1990 bemærkede ansøgeren følgende: ».....
Den ønskede registrering vedrører navnet LOGOS - som er på 5 stavelser, og  

 som på grund af s'et i sidste stavelse udtalemæssigt ligger langt fra  

 udtalelse af LEGO.
O'et i sidste stavelse i LOGOS udtales som et  

 »åbent« å modsat o'et i LEGO, som udtales som et »lukket«  

 o.
Udtalemæssigt er der således stor forskel på begge vokaler og dermed ikke  

 forvekslelighed.
 På baggrund af ovennævnte finder jeg ikke, at Patentdirektoratets  

 tidligere afslag af et mærke LOGO har betydning for nærværende sag.
 LOGOS er figurmæssigt udformet som skrevet med skråskrift modsat LEGO, som  

 er skrevet med blokbogstaver.
 I den figurmæssige udformning er bogstaverne i LOGOS ikke lige brede  

 modsat LEGO, hvor hvert bogstav er udformet med samme bredde.
 Jeg må således konkludere, at der er den fornødne mærkelighed og  

 forskellighed mellem de to varemærker, som gør at LOGOS kan  

 varemærkeregistreres.
Der er på ingen måde tale om, at LOGOS vil kunne drage nytte af LEGO's  

 goodwill.
Iøvrigt bemærkes at LOGOS sælger postkort.' Klageren anførte i skrivelse af 11. februar 1991 følgende:
»Som det fremgår af vor indsigelsesskrivelse af 14. november 1990,  

 foreligger der fuldstændig vareartslighed mellem det anmeldte mærke og de  

 registreringer, som Kirkbi A/S er indehaver af.
Dette bør alt andet lige  

 betyde, at der stilles større krav til de adskillende elementer i de  

 respektive varemærker, end hvor der ikke foreligger entydig vareartslighed.
 Når anmelderne herefter anfører, at der er tale om et ord på fem  

 stavelser, må dette bero på en misforståelse, idet der i det anmeldte mærke  

 alene er to stavelser - men ganske vist fem bogstaver.
 Bedømmelsen skal foretages ud fra en vurdering af, hvilke stavelser, der  

 er tale om i de respektive varemærker, og i nærværende tilfælde er der kun  

 to.
 Disse to stavelser er opbygget helt identisk, nemlig med  

 begyndelsesbogstaverne l og g samt vokalfølgen på samme sted endog med samme  

 lukkede vokal i sidste stavelse, nemlig bogstavet o.
Hvorledes anmelderne kan få denne vokal til at være et åbent å, må stå for  

 anmelderens egen opfattelse.
Tilføjelsen af bogstavet s kan næppe begrunde,  

 at et bogstav som o pludseligt bliver til en åben vokal.
Den påståede store  

 forskel i udtalemæssig henseende er derfor ikke korrekt.
Bedømmelse af tostavelsesord i varemærkepraksis bekræfter den her gengivne  

 opfattelse.
Et par eksempler vil illustrere dette:
 Betegnelsen BELMARK (VA 2023 1976) er fundet forvekslelig med betegnelsen  

 BELMONT VR 1284 1960).
 Betegnelsen NIRO (VA 3745 1978) er fundet forvekslelig med betegnelsen  

 NIROS (i brug).
 Betegnelsen SCAPA (VA 2466 1971) er fundet forvekslelig med betegnelsen  

 SAPA (i brug).
 Til det først anførte eksempel bemærkes, at den statuerede forvekslelighed  

 blev begrundet med fælles første stavelse og fælles begyndelsesbogstav i  

 anden stavelse.
 Hvad angår det andet nævnte eksempel, bemærkes, at forveksling foreligger,  

 desuagtet at der er tale om et ord indeholdende fem bogstaver over for et ord  

 indeholdende fire bogstaver, tilsvarende nærværende sag.
 Det tilsvarende gør sig gældende i det tredje eksempel.
 Det turde herefter være dokumenteret, at det anmeldte mærke LOGOS er  

 forvekslelig med betegnelsen LEGO både som ordmærke og som figurmærke.
Hvad i øvrigt angår den figurmæssige udformning af de respektive  

 stavelser, hvori indgår henholdsvis LOGOS og LEGO, har dette næppe den store  

 betydning.
Begge mærker er skrevet med kraftige bogstaver.
En bedømmelse af  

 det anmeldte mærke vil i øvrigt snarere føre til, at det sidste bogstav i  

 mærket - bogstavet s - nærmest er forsvundet i typografien.
Sådan bedømmelse  

 fører til, at det er ordet LOGO, der skal holdes over for ordet LEGO, og det  

 skærper selvfølgelig mærkeligheden.
Det kan i hvert fald ikke udelukkes, at  

 forbrugeren vil opfatte det anmeldte mærke som LOGO ved overfladisk  

 bedømmelse og ikke således, som det er gengivet i anmeldernavnet, som Logos  

 v/Terje Bårdsen.
Afgørende er det i det hele taget vedrørende den figurmæssige udformning,  

 at der er tale om læselige bogstaver.
Er dette tilfældet, bør bogstaverne i  

 højere grad være afgørende for spørgsmålet om, hvorvidt der foreligger  

 mærkelighed, altså ud fra ordenes betydning, og ikke i så høj grad ud fra,  

 hvorledes bogstaverne i de respektive ord/stavelser er udformet.
I anmeldernes besvarelse af 27. november 1990 fremgår det, at betegnelsen  

 LOGOS kun anvendes for postkort.
Det er foruroligende, at man herefter i  

 anmeldelsen lægger beslag på en lang række varearter, når det så samtidigt i  

 anmeldernes nævnte skrivelse hedder, at man ikke vil drage nytte af  

 indsigernes goodwill (denne bestrides tilsyneladende ikke).
 Dette rører imidlertid ved et konkret spørgsmål om den goodwill, der  

 knytter sig til indsigernes mærke, og vi skal herved tillige støtte  

 indsigelsen på varemærkelovens § 6, stk. 2a.
Som det fremgår af vedlagte bilagsmateriale, kender 99% af alle  

 respondenter i den foretagne undersøgelse ordet LEGO, idet det bemærkes, at  

 kendskabet til LEGO ikke har været afhængigt af alder, heller ikke hos  

 voksne.
Der synes således at være tale om et såkaldt Kodak-mærke, eller dog i  

 hvert fald om en overordentlig stor indarbejdelse af betegnelsen LEGO her i  

 landet.
Der henvises til Standard Market Research/1987.
 Udover de allerede anførte registreringer tilhørende indsigerne, som nævnt  

 i indsigelse af 14. november 1990, er der således tale om en i Danmark helt  

 usædvanlig indarbejdelse, der begrunder, at der bør statueres  

 forvekslelighed, da en andens brug af et lignende mærke selv for varer af  

 anden art vil indebære, at sådan anvendelse vil udgøre en utilbørlig  

 udnyttelse af den til varemærket knyttede værdi (goodwill).
Vi skal derfor samlet henstille, at anmeldelse VA 3926 1989 LOGOS fig  

 afslås under henvisning til varemærkelovens § 14, stk. 1, nr. 6 samt  

 varemærkelovens § 6, stk. 1, nr. 2.« Ansøgeren anførte i skrivelse af 17. april 1991 følgende:
 »Det fastholdes, at der er den fornødne forskellighed mellem de to  

 varemærker.
Det er korrekt, at begge varemærker består af to stavelser med  

 begyndelsesbogstaverne l og g.
Dette forhold er i sig selv ikke  

 tilstrækkeligt til at imødekomme indsigers synspunkt, idet konsekvensen ville  

 være udelukkende af ethvert tostavelsesord med begyndelsesbogstaverne l og g.
 De afgørelser indsiger v/advokat Christian Levin Nielsen henviser til  

 giver ikke støtte til indsigers synspunkt.
 I sagerne NIRO/NIROS og SCAPA/SAPA udgør eneste forskel en ekstra  

 konsonant.
 I nærværende sag er forskellen større, idet der foruden at være en  

 konsonant yderligere, er ændringer i vokalerne, således e til o og o'et i  

 sidste stavelse udtales som et åbent å.
 Endvidere fastholdes det, at udformningen af de to varemærker er  

 forskellig, jf. min tidligere skrivelse.
Det bestrides, at min klient ved at få varemærket LOGOS registreret på  

 nogen måde utilbørligt udnytter det til varemærket LEGO benyttede goodwill,  

 jf. varemærkelovens § 6, stk. 1, nr. 2.« Patentdirektoratet traf afgørelse i sagen den 7. juni 1991 og afviste  

 indsigelsen med følgende begrundelse: ».....
Det ansøgte mærke består af de to stavelser og 5 bogstaver LOGOS over for  

 indsigers tostavelsesord LE-GO.
Det er rigtigt, at direktoratet tidligere har  

 afslået at registrere LOGO på grund af indsigers registreringer af LEGO.
I  

 denne sag er der imidlertid ikke tale om ordet LOGO, men om ordet LOGOS.
De  

 to forskellige vokaler e og o samt s'et i slutningen af ordet, der efter  

 direktoratets opfattelse gør, at sidste stavelse udtales med et  

 »åbent« o, betyder, at de to mærker i deres helhed ikke er  

 forvekslelige.
Hvad angår indsigers registrerede figurmærker skal direktoratet gøre  

 opmærksom på, at VR 1906 1968 og VR 3155 1968 består af figurer uden  

 betegnelsen LEGO.
Det er direktoratets opfattelse, at den figurlige  

 udformning af ordet LEGO i VR 2847 1973, VR 3301 1976, VR 4199 1982 og VR  

 3267 1980 afviger fra udformningen af det anmeldte mærke ved, at bogstaverne  

 er hvide på en mørk baggrund imod det anmeldte mærkes sorte bogstaver på hvid  

 baggrund.
Endvidere er udformningen af bogstaverne forskellig.
 Der skal gøres opmærksom på, at det tidligere under VR 3729 1990  

 registrerede ordmærke LOGOS, der er registreret for klasse 12, ikke er fundet  

 forveksleligt med ordet LEGO.
 Indsigelsen nedlagt i medfør af varemærkelovens § 14, stk. 1, nr. 6, kan  

 herefter ikke tages til følge.
Hvad angår henvisningen til varemærkelovens § 6, stk. 2, nr. 1, vil  

 direktoratet give Dem medhold i, at LEGO er et såkaldt KODAK-mærke, der er  

 omfattet af denne bestemmelse.
Imidlertid finder direktoratet ikke, at LOGOS  

 er et i denne bestemmelses forstand lignende mærke, og betingelserne for at  

 anvende regelen er således ikke til stede.
Iøvrigt foreligger der  

 varesammenfald.
Indsigelsen nedlagt i medfør af varemærkelovens § 6, stk. 2, nr. 1, tages  

 derfor ikke til følge.' Denne afgørelse har klageren ved skrivelse af 7. august 1991 indbragt for  

 Patentankenævnet.
I skrivelsen anførtes:
 »Ved beslutning af 7. juni 1991 afslog Patentdirektoratet indsigelsen  

 mod varemærkeansøgning VA 3926 1989 LOGOS figurmærke.
 Patentdirektoratet udtalte følgende:
»Indsigelsen nedlagt i medfør af varemærkelovens § 14, stk. 1, nr. 6,  

 kan herefter ikke tages til følge.« Det hedder endvidere:
»Indsigelsen nedlagt i medfør af varemærkelovens § 6, stk. 2, nr. 1,  

 tages derfor ikke til følge.« Det er appellanternes indstilling, at denne afgørelse er ukorrekt, idet  

 der er tale om dels ordmærkeregistreringer, dels indarbejdede  

 figurmærkeregistreringer, der kan opfattes som værende forvekslelige med det  

 anmeldte mærke LOGOS fig.
 Dertil bemærkes, således som det også blev anført i indsigelsen, at  

 firmanavnet LEGO A/S burde have været modholdt varemærkeanmeldelse VA 3926  

 1989, idet LOGOS-betegnelsen kan være egnet til at opfattes som anden mands  

 firma.
Det bemærkes for fuldstændighedens skyld, at de påberåbte mærker,  

 ordmærkerne VR 0604 1954 LEGO, VR 0094 1963 samt figurmærkerne VR 2847 1973  

 LEGO, VR 3301 1976 LEGO, VR 4199 1982 LEGO og VR 3267 1980 LEGO, er  

 registrerede for alle de varearter, som det anmeldte mærke vedrører.
Hvad  

 angår ordmærkerne, vedrører disse selvsagt specielt klasse 28: spil og  

 legetøj.
Der er tale om fuldstændig vareartslighed, hvorfor der skal stilles  

 større krav til de adskillende elementer i mærkerne.
 Da der som nævnt er tale om 2 ordmærkeregistreringer, der i princippet kan  

 dække en hvilken som helst figurmæssig udformning, foreligger der  

 forvekslelighed.
 At der foreligger forvekslelighed er ifølge Patentdirektoratet fast  

 praksis, idet betegnelsen LOGO er anset for at være forvekslelig med LEGO.  

 Denne praksis er fastholdt gennem andre afgørelser, hvorefter for eksempel  

 følgende betegnelser er anset for at være forvekslelige:
LOCUS = LUCAS GESA = GASA I anmeldernes besvarelse anføres det, at der er tale om fem bogstaver i  

 anmeldermærket.
Dette har imidlertid ingen betydning ifølge praksis, hvilket  

 fremgår af følgende eksempler:
GLATU = GLATSA NIRO = NIROS Som det vil fremgå, er de respektive mærker forvekslelige, desuagtet der  

 er tale om forskelligt antal bogstaver.
Specielt hvad angår betegnelsen NIRO  

 = NIROS, er dette et udmærket illustrerende tilfælde parallelt med nærværende  

 sag, da bestanddelen -S ikke synes at have nogen betydning.
 Det kan således konkluderes, at der efter almindelig praksis må statueres  

 forvekslelighed mellem det anmeldte mærke og de af indsigerne påberåbte  

 registreringer.
Specielt hvad angår ordmærkerne, har Patentdirektoratet fremhævet, at det  

 anmeldte mærke består af ordet LOGOS, altså med et -S.
Som det er anført  

 ovenfor, kan der ikke tillægges -S den vægt, som Patentdirektoratet anfører i  

 sin afgørelse af 7. juni 1991, p. 4, andet afsnit.
Det ville forsåvidt også  

 være unaturligt.
Bogstavet S har ikke den betydning i det anmeldte mærke  

 eller fremtrædende plads, der kan begrunde, at der er tale om et særligt  

 adskillende element.
 Når bestanddelen LOGO er anset for at være forvekslelig med LEGO, følger  

 det forsåvidt naturligt, at også LOGOS må være det.
 Under henvisning til varemærkelovens § 14, stk. 1, nr. 6 bør anmeldelsen  

 VA 3926 1989 LOGOS fig afslås, da denne må antages at være forvekslelig med  

 et mærke, der allerede er registreret og taget i brug her i landet og  

 vedvarende anvendes, et mærke, som anmelderne utvivlsomt er bekendt med.
 I afgørelsen af 7. juni 1991 erkender Patentdirektoratet, at betegnelsen  

 LEGO er et såkaldt Kodakmærke, der er omfattet af varemærkelovens § 6, stk.  

 2, nr. 1.
Det interessante ved denne bestemmelse er, at forvekslelighed kan  

 statueres, når et mærke er særligt stærkt indarbejdet og endvidere er så  

 velkendt i vide kredse her i landet, at en andens brug af et lignende mærke selv for varer af anden art indebærer en utilbørlig  

 udnyttelse af varemærkets goodwill.
Som ovenfor anført, må LOGOS-betegnelsen  

 antages at være et lignende mærke, og når der ovenikøbet er tale om identiske  

 varer, bør registrering da slet ikke kunne ske, da det særligt stærkt  

 indarbejdede mærke derved risikerer at miste værdi, respektivt goodwill.
 At der er tale om et sådant stærkt mærke, fremgår af vedlagte materiale,  

 hvor det hedder, at 90% af alle respondenter kender betegnelsen LEGO, og når  

 det drejer sig om såkaldt »aided awareness« er det 99% af alle  

 respondenter, der kender betegnelsen LEGO.
 Der er tale om et så stærkt mærke, måske landets kendteste mærke, at det  

 bør nyde en ekstraordinær beskyttelse.
 På denne baggrund og under henvisning til det ovenfor anførte, hvor  

 situationen ganske dækkes af lovens egen tekst, bør anmeldelsen VA 3926 1989  

 LOGOS fig afslås.
 Hvad angår selskabsnavnet LEGO A/S, er det appellanternes opfattelse, at  

 bestanddelen LOGOS er egnet til at opfattes som værende anden mands  

 firmanavn, og registrering bør derfor nægtes under henvisning til  

 varemærkelovens § 14, stk. 1, nr. 4, idet anmelderne ikke har godtgjort, at  

 fornøden hjemmel til at benytte den pågældende betegnelse eller til at opnå  

 registrering heraf foreligger.
Vi skal i denne forbindelse henvise til retspraksis, hvor betegnelsen  

 PORUDAN blev fundet forvekslelig med PURDAN.
Dette er en ganske god parallel  

 til nærværende sag, idet der er tale om forskelligt antal bogstaver.
 Der henvises til UfR 1974, p. 784.
 Under henvisning til det anførte skal vi henstille, at anmeldelsen VA 3926  

 1989 LOGOS fig afslås.
Samlet skal vi konkludere, at det anmeldte mærke VA 3926 1989 nægtes  

 registrering under henvisning til varemærkelovens § 14, stk. 1, nr. 6, § 6,  

 stk. 2a samt § 14, stk. 1, nr. 4, idet den anmeldte betegnelse fremtræder som  

 værende forvekslelig med de appellanterne, Kirkbi A/S, tilhørende mærker.' Ansøgeren har ved skrivelse af 7. januar 1992 nedlagt påstand principalt  

 om afvisning og subsidiært om stadfæstelse og har anført:
 »Til støtte for den principale påstand henvises til, at appellantens  

 klageskrivelse er poststemplet som modtaget af Patentankenævnet den  

 09.08.1991, hvilket er efter klagefristens udløb.
Til støtte for den subsidiære påstand henvises til begrundelsen i  

 Patentdirektoratets beslutning af 07.06.1991, samt det i mine skrivelser af  

 henholdsvis 22.11.1990 og 17. 04.1991 anførte, bilag 1 og 2.« Patentankenævnet har ved skrivelse af 23. marts 1992 meddelt, at  

 skriftvekslingen i sagen anses for afsluttet og har anført følgende:
»Med henvisning til Deres principale påstand i skrivelse af 7. januar  

 1992 kan det herved meddeles, at Patentbureauet Hofman-Bang & Boutard A/S  

 har indleveret klagebegrundelsen rettidigt, idet klagebegrundelsen er  

 afleveret i Patentdirektoratets kasse samtidig med indbetalingen af  

 klagegebyret den 7. august 1991.« Ankenævnet har behandlet sagen på sit møde den 5. februar 1993.
 For klageren mødte advokat Christian Levin Nielsen, som principalt påstod  

 afvisning af varemærkeanmeldelsen og subsidiært nedlagde påstand om, at  

 anmelderen pålægges at begrænse varemærkeanmeldelsen til varearten postkort.
 Sagen procederedes, idet der i det væsentlige blev henvist til de til  

 Patentdirektoratet og ankenævnet afgivne, skriftlige indlæg.
 Ankenævnet skal udtale:
Det må lægges til grund, dels at der foreligger varesammenfald, dels at  

 varemærket LEGO er særlig stærkt indarbejdet og velkendt.
Begge  

 omstændigheder findes at måtte medføre en øget beskyttelse efter  

 varemærkeloven.
Ankenævnet finder, at det anmeldte mærke må afslås fra registrering,  

 allerede fordi mærket fremtræder sådan, at det ikke er klart, at det  

 indeholder et femte bogstav endsige et s.
Der er dermed ikke taget stilling  

 til, om LEGO og Logos er forvekslelige.
Herefter bestemmes:
 Varemærkeansøgning nr. 3926 1989 afslås.
Hans Chr.
Thomsen.
Finn Mikkelsen.
Warnich-Hansen.
