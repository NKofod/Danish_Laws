Anvendelse af gennemsnitsmetoden og  

 fradragsbegrænsningsreglen ved opgørelse af tab på aktier  

 anskaffet før den 19. maj 1993 Told- og Skattestyrelsen er blevet spurgt om overgangsbestemmelsen i § 19,  

 stk. 3, i lov nr. 421 af 25. juni 1993 med senere ændringer (herefter  

 blot § 19, stk. 3) indebærer en ret eller en pligt til at anvende  

 handelsværdien pr. 19. maj 1993 som indgangsværdi ved  

 opgørelsen af tab for minoritetsaktionærer, som defineret i  

 bestemmelsen.
Problemstillingen kan endvidere defineres som et  

 spørgsmål om, hvorvidt gennemsnitsmetoden skal anvendes  

 konsekvent, således at fradragsbegrænsningsreglen i § 19, stk. 3,  

 3. pkt., får indflydelse på beregningen, efter at tabet er  

 gjort op efter gennemsnitsmetoden.
Regneeksempel Problemstillingen kan illustreres med følgende eksempel:
En skatteyder A anskaffer i 1990 nominelt kr. 1.000 til kurs 800 i selskab  

 B A/S.
Kursen på selskabets aktier den 19. maj 1993 er 175. I 1996  

 anskaffer A yderligere nominelt kr. 1.000 aktier i B til kurs 20. I 1998  

 erklæres B imidlertid konkurs og selskabet opløses uden  

 udlodning til aktionærerne.
A er minoritetsaktionær i B.
 A's erhvervelse og afståelse af aktier i B A/S kan illustreres  

 således:
 Anskaffelsestidspunkt:
 nom. kr.
kurs kursværdi kurs 19. maj 1993 1990 1.000 800 8.000 175 1996 1.000 20 200 175 Afståelse 1998 2.000 0 0 175 A's tab på den del af aktierne i B A/S, der er anskaffet i 1990, kan  

 opgøres på to måder, afhængig af hvilken fortolkning  

 man anlægger af § 19, stk. 3. (Problemstillingen er ikke relevant for  

 så vidt angår aktierne i B anskaffet i 1996, idet overgangsreglen  

 i § 19, stk. 3 ikke finder anvendelse ved opgørelsen af tab på  

 disse aktier). Har A en ret eller en pligt til at anvende  

 handelsværdien den 19. maj 1993 ved opgørelsen af tabet på  

 aktierne i B? Opgørelsen af tab, hvor A har ret til at anvende  

 handelsværdien den 19. maj 1993:
 Anskaffelsessum:
 Anskaffet i 1990:
1.000*800/100 = 8.000 Anskaffet i 1996:
1.000*20/100 = 200 Samlet anskaffelsessum = 8.200 Afståelse - konkurs 1998 0 Anskaffelsessum efter gennemsnitsmetoden 1.000/2.000*8.200 = 4.100 Tab:
= -4.100 Fradragsbegrænsning:
1.000*175/100 1.750 Fradragsberettiget tab = -1.750 Opgørelsen af tab, hvor A har pligt til at anvende  

 handelsværdien den 19. maj 1993:
 Anskaffelsessum:
 Anskaffet i 1990:
1.000*175/100 = 1.750 Anskaffet i 1996:
1.000*20/100 = 200 Samlet anskaffelsessum = 1.950 Afståelse - konkurs 1998 0 Anskaffelsessum efter gennemsnitsmetoden 1.000/2.000*1.950 = 975 Fradragsberettiget tab = - 975 Som det fremgår, får de to beregningsmåder forskelligt  

 udfald ved opgørelsen af skatteyderens tab på aktieposten  

 erhvervet i 1990.
 Told- og Skattestyrelsen skal herefter redegøre for hvilken  

 fortolkning, der efter styrelsens opfattelse er gældende.
Bestemmelsens ordlyd En ordlydsfortolkning af § 19, stk. 3, støtter klart det  

 standpunkt, at aktionæren har en valgmulighed.
Bestemmelsen  

 anfører i 1. pkt., at de omhandlede aktionærer  

 "......kan ved opgørelse af fortjeneste eller
tab ved en senere afståelse af de  

 pågældende aktier anvende aktiernes handelsværdi den 19.  

 maj 1993 i stedet for anskaffelsessummen" (styrelsens fremhævelse).  

 Der anføres videre i 3. pkt., at "ved en senere  

 aktieafståelse kan et fradragsberettiget tab dog ikke overstige  

 forskellen mellem afståelsessummen og aktiernes handelsværdi den  

 19. maj 1993" (styrelsens fremhævelse).
Bestemmelsen kan på baggrund af ordlyden vanskeligt fortolkes  

 anderledes, end at aktionæren også ved tab har mulighed for at  

 vælge mellem den oprindelige anskaffelsessum og handelsværdien  

 den 19. maj 1993. Det er styrelsens opfattelse, at  

 fradragsbegrænsningsreglen i 3. pkt. som den er formuleret, ikke kan  

 antages at modificere denne mulighed.
Fradragsbegrænsningen sikrer, at  

 et fradrags- eller modregningsberettiget tab ikke overstiger forskellen  

 mellem 19. maj handelsværdien og afståelsessummen.
Reglen er  

 formuleret som et øvre loft.
Forarbejderne Af forarbejderne til § 19, stk. 3, fremgår, at  

 fradragsbegrænsningsreglen er indsat for at hindre, at aktionæren  

 kan opnå fradrag for et tab, der vedrører perioden før  

 den 19. maj 1993. (Jf.
FT 1992/93, tillæg A, sp. 9541-9542).  

  Synspunktet er udtryk for, at når gevinster vedrørende perioden  

 før den 19. maj 1993 friholdes for beskatning, vil det ikke være  

 rimeligt, hvis den skattepligtige kan opnå fradrag for tab  

 vedrørende perioden.
En konsekvent gennemførelse af synspunktet  

 som det er formuleret her, vil vel indebære, at den samlede  

 anskaffelsessum, der udgør beregningsgrundlaget for  

 gennemsnitsberegningen, ikke bør indeholde kursværdier fra  

 perioden før den 19. maj 1993. For at udeholde de oprindelige  

 kursværdier for aktier anskaffet før den 19. maj 1993 fra  

 beregningen efter gennemsnitsmetoden kræves, at aktionæren  

 tvinges til at anvende kursen den 19. maj 1993.
 Forarbejderne efterlader således ikke tvivl om, at det har  

 været lovgivers hensigt at udelukke fradrag for tab hidrørende  

 fra perioden før den 19. maj 1993.
Cirkulære nr. 137 af 19/7 1994 Cirkulæret anfører om fradragsbegrænsningsreglen  under  

 pkt. 3.3.3. afsnit 6, at uanset om den skattepligtige  

vælger at anvende den faktiske anskaffelsessum eller  

 værdien den 19. maj 1993 for aktier i det pågældende  

 selskab, kan et fradrags- eller modregningsberettiget tab dog ikke overstige  

 forskellen mellem afståelsessummen og værdien den 19. maj 1993  

 (styrelsens fremhævelse). Cirkulæreteksten, der er indarbejdet i  

 Ligningsvejledningen 2001, Selskaber og Aktionærer, pkt.
S.G.3.3.3,  

 støtter antagelsen om aktionærens valgmulighed.
Praksis - SKM.2001.126.HR Sagen drejede sig om, hvorvidt alle anparter i relation til  

 aktieavanceberegningen kunne anses erhvervet ved et anpartsselskabs stiftelse  

 i 1990. Skatteyderne, der var brødre, stiftede 1/7 1990 sammen med en  

 tredje bror Primera Invest af 1990 ApS, som var ejet af et holdingselskab.  

 Den 1/9 1994 overdrog den tredje af brødrene sine anparter til de to  

 skatteydere til kurs 0. Den 30/9 1994 udvidedes anpartskapitalen, og de to  

 skatteydere indbetalte kontant i henhold til tegningsrettigheder 2.600.000  

 kr.
Den 28/12 1994 solgte de to skatteydere samtlige deres anparter for  

 267.000 kr. til et A/S, som var ejet af de tre brødre og deres far.  

 For 1994 fratrak de to skatteydere tab i forbindelse med overdragelse af  

 anparterne opgjort ud fra den antagelse, at ejertiden oversteg 3 år.  

 Højesteret stadfæstede landsrettens afgørelse, hvoraf det  

 fremgik, at erhvervelsestidspunktet for anparterne - i overensstemmelse med  

 obligationsretten - var ejendomsrettens overgang ved overdragelse eller  

 på anden måde.
Skatteydernes anbringende om, at overdragelsen den  

 1/9 1994 ikke skulle tillægges virkning, fordi overdragelsen var sket  

 til kurs 0, blev ikke taget til følge.
Erhvervelse af anparter den 1/9  

 1994, der var dokumenteret ved underskrevne fondsnotaer, havde derfor  

 virkning ved aktieavanceberegningen fra denne dato uagtet, at overdragelsen  

 var sket uden vederlag.
Anparterne, udstedt ved kapitalforhøjelsen  

 30/9 1994, skulle i medfør af aktieavancebeskatningslovens § 6, stk.  

 4, anses for erhvervet samtidig med moderanparterne, henholdsvis 1/7 1990 og  

 1/9 1994.
 Vedrørende opgørelsen af brødrenes tab for anparter  

 ejet over tre år udtalte Højesteret:
"Tabet vedrørende appellanternes beholdninger af anparter med en  

 ejertid over tre år udgør forskellen mellem disse beholdningers  

 andel af henholdsvis afståelsessummen og den efter gennemsnitsmetoden  

 beregnede anskaffelsessum.
Da anparterne var værdiløse den 19/5  

 1993, er tabet vedrørende appellanternes beholdninger på dette  

 tidspunkt ikke fradragsberettiget, jf. overgangsbestemmelsen i § 19, stk. 3,  

 i lov nr. 421 af 25/6 1993. Det fradragsberettigede tab udgør derfor  

 alene den del af det samlede tab, som svarer til forholdet mellem de i 1994  

 nominelt nytegnede anparter, der indgår i beholdningen med ejertid over  

 tre år, og den samlede beholdning med ejertid over tre år.
Dette  

 tab udgør de beløb, som Skatteministeriet anerkender  

 fradragsret for." Skatteministeriet havde for Højesteret fremsat påstand om, at  

 de to brødres kapitalindkomst for skatteåret 1994 skulle  

 nedsættes med henholdsvis kr. 6.326 og 6.505.
Told- og Skattestyrelsen havde i forbindelse med højesteretssagen  

 afgivet udtalelse til Departementet i relation til beregningen af den ene af  

 brødrenes tab ved afståelse af anpartsposten.
Styrelsen  

 indstillede, at den ene bror, Peter Karlborgs tab kunne opgøres til  

 kr. 6.326, hvilket beløb dannede grundlag for Skatteministeriets  

 påstand, der blev tiltrådt af Højesteret i dommen.
 Styrelsens beregninger til brug for den pågældende udtalelse  

 var baseret på fortolkningen om, at anpartshaveren havde ret men ikke  

 pligt til at anvende handelsværdien den 19. maj 1993. Da den  

 oprindelige anskaffelsessum var højere end handelsværdien den  

 19. maj 1993, var det førstnævnte, der indgik ved  

 opgørelsen af anskaffelsessummen efter gennemsnitsmetoden.
Sammenfatning Lovgiver har med den valgte formulering af § 19, stk. 3 i lov nr. 421 af  

 25. juni 1993 valgt en løsning, der indebærer, at en eventuel  

 fradrags- eller modregningsret begrænses i forhold til det tab, der  

 maksimalt kan være opstået i perioden fra den 19. maj 1993 til  

 afståelsen.
Det er Told- og Skattestyrelsens opfattelse, at lovens ordlyd,  

 cirkulære nr. 137 af 19/7 1994 og den tilsvarende tekst i  

 Ligningsvejledningen 2001, Selskaber og Aktionærer, pkt.
S.G.3.3.3  

 støtter antagelsen om, at aktionæren har en ret men ikke en  

 pligt til at anvende handelsværdien den 19. maj 1993 ved  

 opgørelsen af et fradrags- eller modregningsberettiget tab.
Et  

 fradragsberettiget eller modregningsberettiget tab kan dog ikke overstige  

 forskellen mellem afståelsessummen og aktiernes handelsværdi den  

 19. maj 1993.
 Selvom resultatet ved anvendelse af denne fortolkning i visse situationer,  

 kan være i strid med lovgivers hensigt med overgangsbestemmelsen, er  

 det Told- og Skattestyrelsens opfattelse, at denne beregningsmetode må  

 tiltrædes.
 Der kan med støtte i forarbejderne argumenteres for, at en  

 formålsbestemt fortolkning må føre til det modsatte  

 resultat, men det er Told- og Skattestyrelsens opfattelse, at denne  

 fortolkning ikke kan rummes af bestemmelsens ordlyd og dermed savner hjemmel.
