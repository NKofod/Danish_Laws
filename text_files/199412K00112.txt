Nr LSF 112 Forslag til Lov om ændring af lov om sygehusvæsenet og lov om udøvelse af  

 lægegerning (Lægelig behandling for stofmisbrug) Fremsat af sundhedsministeren (Yvonne Herløv Andersen) den 11. januar 1995 Vedtaget ved tredjebehandling den 19. maj 1995 Lov nr. 435 af 14/06/1995 § 1 I lov om sygehusvæsenet, jf. lovbekendtgørelse nr. 476 af 7. november  

 1985, som senest ændret ved lov nr. 1134 af 21. december 1994, foretages  

 følgende ændringer:
 1. I § 1, stk. 2, indsættes efter »Hovedstadens  

 Sygehusfællesskab«: », jf. dog § 16 b«.
 2. Efter § 16 a indsættes:
»Kapitel IV b Behandling af stofmisbrugere § 16 b.
Den lægelige behandling af stofmisbrugere med  

 euforiserende stoffer varetages af amtskommunerne samt Københavns og  

 Frederiksberg Kommuner.
I Københavns og Frederiksberg Kommuner varetages den  

 del af behandlingen, som finder sted på sygehus, dog af Hovedstadens  

 Sygehusfællesskab.
 Stk. 2. Et sygehusapotek og en sygehusapoteksfilial kan til  

 amtskommunens behandlingssteder levere euforiserende stoffer til udlevering  

 som led i behandlingen af stofmisbrugere efter stk. 1.
Stk. 3. Et sygehusapotek og en sygehusapoteksfilial under  

 Hovedstadens Sygehusfællesskab kan til Københavns og Frederiksberg Kommuners  

 behandlingssteder levere euforiserende stoffer til udlevering som led i  

 behandlingen af stofmisbrugere efter stk. 1.« § 2 I lov om udøvelse af lægegerning, jf. lovbekendtgørelse nr. 426 af 19.  

 august 1976, som senest ændret ved § 4 i lov nr. 1133 af 21. december 1994,  

 indsættes efter § 5 e:
»§ 5 f.
Ordination af euforiserende stoffer som led i  

 behandling af personer for stofmisbrug foretages af læger ansat i kommunale  

 lægestillinger samt i lægestillinger ved Hovedstadens Sygehusfællesskab.
Dog  

 kan enkeltstående ordinationer som led i abstinensbehandling af kort varighed  

 foretages af andre læger.
 Stk. 2. Ordinationsretten efter stk. 1, 1. pkt., kan efter aftale  

 i nærmere bestemte tilfælde overlades til en anden læge, herunder en alment  

 praktiserende læge eller en praktiserende speciallæge.
 Stk. 3. Sundhedsstyrelsen fastsætter nærmere regler for  

 ordinationen samt for den hertil knyttede udlevering og kontrol, herunder om  

 adgangen til at lade udlevering og kontrolforanstaltninger finde sted lokalt.
Stk. 4. Denne bestemmelse gælder ikke for behandling i  

 Kriminalforsorgens institutioner.
Justitsministeren fastsætter efter  

 drøftelse med Sundhedsstyrelsen regler for samarbejdet mellem  

 Kriminalforsorgens læger og de læger, der er omfattet af stk. 1.« § 3 Stk. 1. Loven træder i kraft den 1. januar 1996.
 Stk. 2. De ved lovens ikrafttræden igangværende behandlingsforløb  

 uden for offentlige sygehuse eller behandlingsinstitutioner for  

 stofmisbrugere kan fortsættes indtil 1. januar 1997.
Oprindeligt fremsat forslag § 1.
 I lov om sygehusvæsenet, jf. lovbekendtgørelse nr. 476 af 7. november  

 1985, som senest ændret ved lov nr. 1133 af 21. december 1994 foretages  

 følgender ændringer:
 1. I § 1, stk. 2, indsættes efter »Hovedstadens  

 Sygehusfællesskab«: », jf. dog § 16 b«.
 2. Efter § 16 a indsættes:
»Kapitel IV b Behandling af stofmisbrugere § 16 b.
Den lægelige behandling af stofmisbrugere med  

 euforiserende stoffer varetages af amtskommunerne samt Københavns og  

 Frederiksberg kommuner.
I Københavns og Frederiksberg kommuner varetages den  

 del af behandlingen, som finder sted på sygehus dog af Hovedstadens  

 Sygehusfællesskab.«.
 § 2.
 I lov om udøvelse af lægegerning, jf. lovbekendtgørelse nr. 426 af 19.  

 august 1976, som senest ændret ved lov nr. 351 af 14. maj 1992, indsættes  

 efter § 5 e:
»  § 5 f.
Ordination af euforiserende stoffer som led i  

 behandling af personer for stofmisbrug foretages af læger ansat i kommunale  

 lægestillinger samt i lægestillinger ved Hovedstadens Sygehusfællesskab.
Dog  

 kan enkeltstående ordinationer som led i abstinensbehandling af kort varighed  

 foretages af andre læger.
 Stk. 2. Ordinationsretten efter stk. 1, 1. punktum, kan efter  

 aftale i nærmere bestemte tilfælde overlades til en anden læge, herunder en  

 alment praktiserende læge eller en praktiserende speciallæge.
 Stk. 3. Sundhedsstyrelsen fastsætter nærmere regler for  

 ordinationen samt for den hertil knyttede udlevering og kontrol, herunder om  

 adgangen til at lade udlevering og kontrolforanstaltninger finde sted lokalt.
Stk. 4. Denne bestemmelse gælder ikke for behandling i  

 kriminalforsorgens institutioner.
Justitsministeren fastsætter efter  

 drøftelse med Sundhedsstyrelsen regler for samarbejdet mellem  

 Kriminalforsorgens læger og de læger, der er omfattet af stk. 1.« § 3.
 Loven træder i kraft den 1. januar 1996.
 Stk. 2. De ved lovens ikrafttræden igangværende behandlingsforløb  

 uden for offentlige sygehuse eller behandlingsinstitutioner for  

 stofmisbrugere kan fortsættes indtil 1. januar 1997.
Bemærkninger til lovforslaget Almindelige bemærkninger 1. Baggrund Med det formål at sikre stofmisbrugerne den mest hensigtsmæssige  

 behandling finder regeringen det nødvendigt, at der nu fastlægges et entydigt  

 ansvar for sammenhængen mellem metadonordination og behandling af  

 stofmisbrugere i øvrigt.
Det er derfor regeringens opfattelse, at  

 metadonbehandlingen, herunder ordination, udlevering og  

 kontrolforanstaltninger bør tilrettelægges under amtskommunalt ansvar.  

 Metadonbehandlingen bør som hovedregel foregå enten ved amtskommunale  

 behandlingsinstitutioner, eller ved at amtskommunen i konkrete tilfælde  

 træffer særlig aftale med stofmisbrugerens læge.
 Målsætningen er, at amtskommunen samtidig kan sikre en formidling til de  

 forudsatte supplerende behandlingstilbud, så der i hvert enkelt tilfælde  

 tages stilling til en individuel behandlingsplan med mulighed for fleksible  

 løsninger for den enkelte stofmisbruger.
 Med henblik på at sikre mulighederne for at opfylde den sociale  

 behandlingsforpligtelse over for stofmisbrugere og med udgangspunkt i den  

 nuværende finansieringsform fremsætter socialministeren samtidig et forslag  

 til lov om ændring af lov om social bistand (Amtskommunalt ansvar for  

 stofmisbrugsbehandlingen), hvorefter et af amtskommunen konstateret  

 behandlingsbehov forpligter vedkommende bopælskommune til medfinansiering af  

 et relevant tilbud på amtskommunale eller andre behandlingsinstitutioner.
2. Gældende regler Behandlingen for stofmisbrug med euforiserende stoffer ydes i dag i  

 overvejende grad af praktiserende læger (med eller uden overenskomst med  

 sygesikringen) i henhold til lovbekendtgørelse nr. 426 af 19. august 1976 om  

 udøvelse af lægegerning.
Lægelovens kapitel I.A. (§§ 5 a - 5 e) handler  

 særligt om retten til at ordinere euforiserende stoffer.
Disse bestemmelser  

 regulerer fortrinsvis Sundhedsstyrelsens adgang til i konkrete tilfælde at  

 kontrollere og begrænse den enkelte læges ordinationer.
Efter lovens § 5 a,  

 stk. 3, afgør Sundhedsstyrelsen, hvad der i denne sammenhæng skal forstås ved  

 euforiserende stoffer.
Af betydning for lægers ordination af metadon og  

 lignende euforiserende stoffer til stofmisbrugere er ligeledes lovens § 6,  

 stk. 1, hvoraf det fremgår, at en læge under udøvelsen af sin virksomhed er  

 forpligtet til at udvise omhu og samvittighedsfuldhed.
 Særlig for såvidt angår ordination af euforiserende stoffer har  

 Sundhedsstyrelsen i cirkulære nr. 110 af 28. juni 1993 og i særskilte  

 bindende retningslinier fastlagt det nærmere indhold af lægens forpligtelser.
Sundhedsstyrelsens retningslinier indeholder bl.a. en præcisering af  

 kravene til lægerne i forbindelse med behandling af stofmisbrugere med  

 metadon, herunder ordination, behandling, kontrol og fastlæggelse af en  

 samlet behandlingsplan, der også omfatter sociale foranstaltninger.
Hvor der  

 er oprettet specielle amtslige/kommunale behandlingsinstitutioner, finder  

 Sundhedsstyrelsen det hensigtsmæssigt, at den indledende behandling varetages  

 af disse.
Lægen bør som hovedregel forinden iværksættelse af  

 metadonbehandling forelægge spørgsmålet for amtet (samråd, socialmedicinske  

 udvalg m.v.), der skal vurdere, om der er indikation for brug af metadon og  

 om det er nødvendigt at påbegynde anden behandling.
Amtet skal desuden sikre  

 samarbejdet med kommunernes social- og sundhedsforvaltninger,  

 behandlingsinstitutioner, Kriminalforsorgen m.v. og lægge en behandlingsplan.  

 I retningslinierne er der særligt gjort opmærksom på behovet for, at lægen så  

 vidt muligt overvåger, at stofmisbrugeren ikke opretholder et sidemisbrug, og  

 at den ordinerede metadon indtages af stofmisbrugeren selv i stedet for at  

 ende hos en anden person som led i et misbrug.
Lægen bør derfor som  

 hovedregel sikre, at udleveringen af metadon sker under kontrol af  

 indtagelsen, ligesom lægen bør drage omsorg for, at der kun udleveres metadon  

 til en dag ad gangen.
Når metadonbehandlingen er stabiliseret, bør det  

 fortsat være den enkelte læge, der individuelt vurderer, hvordan den enkelte  

 misbruger bedst vil kunne fungere i sin hverdag i den fortsatte  

 metadonbehandling.
Der bør derfor være mulighed for, at den enkelte  

 stofmisbruger bliver stillet friere i forbindelse med metadonudleveringen,  

 hvis lægen vurderer, at der ikke er behov for daglig kontrol af indtagelsen.  

 Sundhedsstyrelsen understreger også, at det ikke er hensigtsmæssigt, at den  

 enkelte almindelige praktiserende læge i sin klientkreds har mere end 5-10  

 stofmisbrugere i behandling ad gangen.
For at gøre det muligt for embedslægerne og Sundhedsstyrelsen at følge  

 lægernes metadonudskrivning mere effektivt end hidtil, har Sundhedsstyrelsen  

 indført et nyt edb-overvågningssystem i sommeren 1993. Herudover skal lægen  

 ved behandlingens start foretage indberetning om behandlingsplan samt om  

 kontakt til kommunale myndigheder og behandlingsinstitutioner til  

 embedslægen.
Embedslægerne kan i givet fald bede om en redegørelse for lægens  

 ordinationsmønster.
Er redegørelsen ikke tilfredsstillende, vil  

 Sundhedsstyrelsen kunne iværksætte sanktioner over for lægen - bl.a. i form  

 af fratagelse af ordinationsretten - og i grove tilfælde rejse sag om  

 overtrædelse af lægeloven.
3. Amternes behandlingsindsats Af Sundhedsstyrelsens publikation (December 1994) om alkohol- og  

 narkotikamisbruget 1993 fremgår det, at 3.821 stofmisbrugere i 1991 var i  

 behandling på amternes behandlingsinstitutioner.
I de 10 amter, der forelå  

 oplysninger fra, var ialt 1.278 af disse stofmisbrugere i behandling  

 kombineret med metadon.
Der er tale om en ikke ubetydelig, men dog alligevel  

 mindre del af det samlede antal stofmisbrugere i metadonbehandling.
 Der er i næsten alle amter nedsat udvalg (samråd, socialmedicinske udvalg  

 m.v.), hvis opgave det er at vurdere, om der er indikation for iværksættelse  

 af metadonbehandling, vurdere nødvendigheden af eventuel anden, supplerende  

 behandling, sikre samarbejdet med kommunernes social- og  

 sundhedsforvaltninger, behandlingsinstitutioner, Kriminalforsorgen m.v., og  

 lægge den første behandlingsplan.
For at opnå forbedringer i behandlingen af stofmisbrugere er det helt  

 afgørende, at amtskommuner og kommuner lever op til de forpligtelser, de har  

 med hensyn til sikring af tilstrækkelige behandlingsmuligheder og nødvendige  

 sociale støtte- og omsorgstilbud.
Socialministeren har derfor i forståelse  

 med sundhedsministeren i efteråret 1993 opfordret samtlige amtskommuner og  

 kommuner til at revurdere, om de lever op til disse forpligtelser.
4. Regeringens vurdering Det er regeringens opfattelse, at de praktiserende læger har ydet en stor  

 og kvalificeret indsats i metadonbehandlingen.
I nogle områder af landet har  

 det imidlertid været forbundet med store praktiske vanskeligheder løbende at  

 sikre dels kontrollen med, at den ordinerede metadon indtages af den  

 stofmisbruger, som den er ordineret og udleveret til, dels kontakten til det  

 sociale behandlingssystem, bl.a. på grund af manglen på fornødne  

 behandlingstilbud.
I visse tilfælde har der været problemer med enkelte  

 lægers fjernordination af metadon til stofmisbrugere, ligesom man fra  

 forskellig side har rejst spørgsmål om det hensigtsmæssige i, at nogle læger  

 driver egentlige metadonklinikker med et stort antal stofmisbrugere i  

 metadonbehandling.
Opgaven med at udlevere den ordinerede metadon til  

 stofmisbrugere har skabt problemer for nogle apoteker og været til nogen  

 ulempe for disses øvrige kunder.
Endelig må det konstateres, at den måde,  

 hvorpå udleveringen er foregået, ikke har kunnet sikre, at noget af metadonen  

 ikke er endt i ulovlig gadehandel.
Det kan i den forbindelse ikke udelukkes,  

 at den ulovlige handel med metadon i stigende omfang har været årsag eller  

 medvirkende årsag til en række af dødsfaldene blandt stofmisbrugere.
Med det formål at sikre stofmisbrugere den mest hensigtsmæssige behandling  

 finder regeringen det derfor nødvendigt, at der nu fastlægges et entydigt  

 ansvar for sammenhængen mellem metadonordinationen og behandlingen af  

 stofmisbrugeren i øvrigt.
Al metadonbehandling, herunder ordination,  

 udlevering og kontrolforanstaltninger bør således tilrettelægges under  

 amtskommunalt ansvar.
Amtskommunerne varetager i forvejen i vid udstrækning metadonbehandling på  

 amtskommunale behandlingsinstitutioner og sygehuse.
Ifølge lovforslaget om  

 ændring af sygehusloven forpligtes amtskommunerne til at varetage al lægelig  

 behandling af stofmisbrugere med euforiserende stoffer.
Herved skabes der  

 mulighed for at tilvejebringe den nødvendige helhed i metadonbehandlingen ved  

 at knytte den lægelige del af behandlingen til det amtskommunale  

 behandlingssystem, som samtidig styrkes ved den præcisering af ansvaret, som  

 det ovenfor nævnte lovforslag på socialministerens område indeholder.
Med lovforslaget om ændring af lægeloven fratages de praktiserende læger  

 som udgangspunkt muligheden for at ordinere metadon eller lignende  

 euforiserende stoffer som led i behandling af personer for stofmisbrug.
Dette  

 gælder også de læger, som uden for den offentlige sygesikrings regi har  

 drevet egentlige metadonklinikker.
Hele ansvaret for denne behandling skal  

 ifølge lovforslaget overgå til amtskommunalt ansatte læger.
Lovforslaget  

 hjemler dog mulighed for, at de ved amtskommunen ansatte  

 behandlingsansvarlige læger i særlige tilfælde kan indgå konkret aftale med  

 en anden læge, herunder en praktiserende læge om, at denne for en bestemt  

 stofmisbruger får overladt ordinationsretten, herunder kontrollen og  

 eventuelt udleveringen på amtskommunens vegne.
Det er op til den enkelte amtskommune, hvordan og inden for hvilke fysiske  

 rammer den vil organisere den lægelige behandling af stofmisbrugere med  

 euforiserende stoffer.
Denne behandling omfatter ifølge lovforslaget  

 ordination og de hertil knyttede foranstaltninger med hensyn til udlevering  

 og indtagelse af stoffet samt kontrol med sidemisbrug.
I amtskommuner med  

 mange stofmisbrugere vil der formentlig være behov for flere  

 behandlingssteder.
I nogle amtskommuner vil en enkelt behandlingsinstitution  

 antagelig kunne dække behovet.
I andre amtskommuner vil behandlingerne eller  

 nogle af disse kunne varetages af amtskommunalt ansatte læger med ansvar for  

 nærmere bestemte geografiske områder i amtskommunen.
Enkelte amtskommuner vil  

 udnytte adgangen til i konkrete tilfælde at træffe særlig aftale med en  

 praktiserende læge, om at denne forestår den lægelige behandling.
Efter  

 lovforslaget fastsætter Sundhedsstyrelsen nærmere regler for ordinationen  

 samt for den hertil knyttede udlevering og kontrol, herunder om adgangen til  

 at lade udlevering og kontrolforanstaltninger finde sted lokalt.
5. Økonomiske og administrative konsekvenser Det offentliges udgifter til metadonbehandling har hidtil påhvilet og vil  

 også fortsat fuldt ud påhvile amterne.
Med lovforslaget pålægges amterne  

 merudgifter til ordination, udlevering og kontrol med behandlingen.  

 Merudgifterne modsvares i en vis udstrækning af besparelser i amternes  

 sygesikringsudgifter til den metadonbehandling, som indtil nu er foregået i  

 lægepraksis.
Det skønnes, at den årlige merudgift for amterne beløber sig til  

 i alt 30-40 mio. kr., som især vedrører den faste kontrol med indtagelsen af  

 stoffet i forbindelse med udleveringen og den løbende kontrol med, at den  

 enkelte stofmisbruger ikke opretholder et sidemisbrug.
De udgiftsmæssige  

 konsekvenser kan dog først afklares ved forhandlinger med de kommunale  

 organisationer.
6. Udtalelser over lovforslaget Lovforslaget har været forelagt for Amtsrådsforeningen, Sygesikringens  

 Forhandlingsudvalg, Kommunernes Landsforening, Københavns Kommune,  

 Frederiksberg Kommune, Den Almindelige Danske Lægeforening, Praktiserende  

 Lægers Organisation, Danmarks Apotekerforening, Socialpædagogernes  

 Landsforbund, Dansk Socialrådgiverforening, Landsforeningen mod Misbrug og  

 Kirkens Korshær.
Bemærkninger til lovforslagets enkelte bestemmelser Til § 1 Ifølge den foreslåede ny § 16 b, 1. pkt., forpligtes amtskommunerne samt  

 København og Frederiksberg kommuner, til at varetage den lægelig behandling  

 af stofmisbrugere med euforiserende stoffer.
Med lovforslaget skabes der mulighed for at tilvejebringe den nødvendige  

 helhed i stofmisbrugsbehandlingen ved i vidt omfang at knytte den lægelige  

 del af behandlingen til tværfaglige amtskommunale enheder.
Det er således med  

 den samlede omlægning forudsat, at den lægelige behandling af stofmisbrugere  

 med euforiserende stoffer skal være en integreret del af amtskommunens  

 sociale behandlings- og omsorgstilbud til stofmisbrugeren.
Loven giver derfor  

 ikke ret til frit valg af behandlingssted, idet vederlagsfrihed kun gælder i  

 den amtskommune, hvor den enkelte stofmisbruger bor, jf. sygehuslovens § 3,  

 stk. 1, sammenholdt med § 5, stk. 1.
 Den enkelte amtskommune bør løbende indsamle relevante oplysninger til  

 belysning af stofmisbrugsproblemets udvikling i amtskommunen og til  

 evaluering af amtskommunens behandlingsindsats.
 Efter lovforslaget fastsætter Sundhedsstyrelsen nærmere regler for  

 ordinationen samt for den hertil knyttede udlevering og kontrol, herunder om  

 adgangen til at lade udlevering og kontrolforanstaltninger finde sted lokalt.
Det er med lovforslaget forudsat, at amtskommunen kan overlade  

 udleverings- og kontrolforanstaltninger til de af amtskommunen i henhold til  

 lov om social bistand benyttede offentlige, private eller selvejende  

 institutioner til behandling af stofmisbrugere.
Amtskommunen vil også kunne  

 indgå aftaler herom med andre private eller selvejende  

 behandlingsinstitutioner samt med lokale apoteker, læger, hjemmesygepleje,  

 lokale redningskorps og lignende.
Udleverings- og kontrolforanstaltningerne  

 vil imidlertid også i disse tilfælde foregå på amtskommunens ansvar.
Hovedsigtet med lovforslaget er som nævnt at tilvejebringe den nødvendige  

 helhed i metadonbehandlingen ved at knytte den lægelige behandling med  

 metadon sammen med tilbud om social behandling gennem en placering af det  

 samlede ansvar hos en myndighed - amtskommunen.
Efter etableringen af  

 Hovedstadens Sygehusfællesskab består denne mulighed imidlertid ikke længere  

 i Københavns og Frederiksberg kommuner for såvidt angår stofmisbrugere i  

 behandling på sygehus, hvor ansvaret for metadonbehandlingen nødvendigvis må  

 ligge hos sygehusfællesskabet, jf. forslaget § 16 b, 2. pkt.
Derfor  

 forudsættes det, at Københavns og Frederiksberg kommuner træffer nærmere  

 aftale med Hovedstadens Sygehusfællesskab med henblik på at sikre sammenhæng  

 og kontinuitet mellem den lægelige sygehusbehandling og kommunens egen  

 lægelige behandling og tilbud om social behandling.
Til § 2 Ifølge den foreslåede ny § 5 f, stk. 1, foretages ordination af  

 euforiserende stoffer som led i behandling af personer for stofmisbrug af  

 kommunalt ansatte læger og læger ansat ved Hovedstadens Sygehusfællesskab.
Med udtrykket kommunale lægestillinger, der er i overensstemmelse med den  

 hidtil anvendte terminologi i lægeloven, forstås læger ansat af amtskommunen.  

 Der kan være tale om læger ansat ved amtskommunale behandlingsinstitutioner,  

 behandlingsenheder, behandlingcentre og lignende samt ved amtskommunale  

 sygehuse.
I Københavns og Frederiksberg kommuner forestås ordination af  

 euforiserende stoffer som led i behandling af personer for stofmisbrug under  

 sygehusbehandling af læger ansat ved Hovedstadens Sygehusfællesskab.
Der  

 henvises iøvrigt til bemærkningerne til § 1 vedrørende Hovedstadens  

 Sygehusfællesskab.
Der kan også være tale om andre læger, der er ansat på  

 fuld- eller deltid til særlig varetagelse af denne behandlingsopgave f.eks i  

 et nærmere bestemt geografisk område.
Det afgørende er, at amtskommunen i  

 kraft af ansættelsesforholdet er fuldt ansvarlig for varetagelsen af den  

 lægelige stofmisbrugsbehandling.
De af lovforslaget omfattede euforiserende stoffer er euforiserende  

 stoffer, der er opført i Sundhedsministeriets bekendtgørelse om euforiserende  

 stoffer.
Efter lægelovens § 5 a, stk. 3, afgør Sundhedsstyrelsen, hvad der i  

 denne sammenhæng skal forstås ved euforiserende stoffer.
Der er primært tale  

 om lægemidlet metadon samt om lignende euforiserende stoffer.
For at sikre en effektiv lægelig metadonbehandling er det vigtigt, at den  

 koordineres med stofmisbrugerens egen læge.
Spørgsmålet om videregivelse af  

 relevante helbreds- og behandlingsmæssige oplysninger til stofmisbrugerens  

 egen læge må derfor indgå i den amtskommunale læges grundlag for beslutning  

 om iværksættelse af behandling.
Uden stofmisbrugerens samtykke vil  

 oplysninger ikke kunne videregives.
Med stofmisbrugerens samtykke vil den  

 ansvarlige læge altid i fornødent omfang kunne videregive oplysninger om  

 behandlingen til en anden læge.
Behandling vil kunne nægtes under henvisning  

 til, at stofmisbrugeren ikke vil give et sådant samtykke.
I tilfælde af behov  

 for akut abstinensbehandling eller lignende, vil samtykke til videregivelse  

 af oplysninger dog ikke kunne stilles som betingelse for behandling.
For at sikre den nødvendige abstinensbehandling kan enkeltstående  

 ordinationer ifølge forslagets stk. 1, 2 pkt. som led i abstinensbehandling  

 af kort varighed foretages af andre læger.
Varigheden af en sådan  

 abstinensbehandling vil under normale omstændigheder ikke overstige en uge.
Efter lovforslagets stk. 2 kan ordinationsretten efter stk. 1, 1. punktum,  

 efter konkret aftale i nærmere bestemte tilfælde overlades til en anden læge,  

 herunder en alment praktiserende læge eller en speciallæge.
Har eksempelvis  

 den behandlende amtskommunale læge konstateret, at en stofmisbruger har vist  

 sig i stand til at fungere i et stabilt behandlingsforløb og ønsker at  

 fortsætte dette hos egen læge, kan hensynet til stofmisbrugeren tale for en  

 sådan ordning.
Det er dog en forudsætning for at kunne overlade  

 ordinationsretten, herunder kontrollen og eventuelt udleveringen til  

 stofmisbrugerens læge, at denne i det konkrete tilfælde indvilliger i at  

 varetage behandlingen.
 Efter lovforslagets stk. 3 fastsætter Sundhedsstyrelsen nærmere regler for  

 ordinationen samt for den hertil knyttede udlevering og kontrol, herunder om  

 adgangen til at lade udlevering og kontrolforanstaltninger finde sted lokalt.  

 Disse regler vil også omfatte spørgsmålet om, hvordan læger nærmere skal  

 forholde sig ved ordination for abstinenser.
Sundhedsstyrelsen har i cirkulære nr. 110 af 28. juni 1993 og i de  

 tilhørende særskilte bindende retningslinier fastsat regler om ordination af  

 euforiserende stoffer.
Med omlægningen af metadonbehandlingen til  

 amtskommunalt ansvar tilsigtes der ikke at ændre i de heri fastsatte  

 principper for behandlingen af stofmisbrugere med metadon eller lignende  

 euforiserende stoffer.
Sundhedsstyrelsen vil imidlertid tilpasse reglerne til  

 den organisatoriske omlægning af behandlingen til fuldt amtskommunalt ansvar.
Udleverings- og kontrolforanstaltninger over for den enkelte stofmisbruger  

 har bl.a. til formål at sikre, at metadonen bliver indtaget af  

 stofmisbrugeren, ligesom det kan forlanges, at stofmisbrugeren medvirker til  

 bl.a. uvarslede urinprøver for at kontrollere for sidemisbrug.
Til selve  

 ordinationen knytter sig derfor foranstaltninger med hensyn til udlevering og  

 indtagelse af stoffet samt kontrol med sidemisbrug.
Efter lovforslaget er  

 amtskommunen også ansvarlig for disse foranstaltninger.
Det vil formentlig i en række tilfælde være nødvendigt at etablere  

 fleksible udleveringsordninger meget tæt på stofmisbrugerne.  

 Sundhedsstyrelsen vil derfor kunne fastsætte regler om udlevering af metadon,  

 der bl.a. tager hensyn til problemer med fremmøde, f.eks. hvor stofmisbrugere  

 bor i lang afstand fra en amtskommunes behandlingssted, har andre væsentlige  

 vanskeligheder med at møde frem, eller hvor transportproblemer vil kunne  

 forhindre stofmisbrugeren i at passe et arbejde.
Reglerne vil også kunne tage  

 hensyn til stofmisbrugere, der er i meget langvarige behandlingsforløb eller  

 er fuldt stabiliserede i metadonbehandling gennem længere tid, og for hvem en  

 løbende kontakt til den behandlende læge ikke anses for påkrævet.  

 Sundhedsstyrelsen kan endvidere fastsætte regler, om i hvilket omfang den  

 behandlende læge vil kunne indgå aftaler om udleveringen at metadon med f.eks  

 et apotek, stofmisbrugerens egen læge, hjemmesygeplejen, det lokale  

 redningskorps og lignende.
Ifølge lovforslagets § 5 f, stk. 4, gælder bestemmelsen ikke for  

 behandling i kriminalforsorgens institutioner.
Metadonbehandling i  

 kriminalforsorgens institutioner kan således fortsætte som hidtil.
I de regler, som justitsministeren i samråd med Sundhedsstyrelsen skal  

 fastsætte om samarbejdet mellem Kriminalforsorgens læger og de amtskommunalt  

 ansatte læger, vil man tilstræbe, at behandlingen af indsatte i arresthusene  

 som udgangspunkt omfattes af § 5 f, stk. 1, således at den varetages i  

 overensstemmelse med den almindeligt gældende ordning uden for  

 Kriminalforsorgen.
Behandling af indsatte i arresthus, der iværksættes af de  

 i § 5 f, stk. 1, omhandlede læger påhviler økonomisk amterne.
Dette gælder  

 også eventuelle forudgående og sideløbende undersøgelser,  

 kontrolforanstaltninger, sidemedicin mv. i tilknytning til ordinationen.
Til § 3 Af hensyn til amternes mulighed for at etablere de fornødne  

 behandlingsfaciliteter foreslås det, at loven først træder i kraft den 1.  

 januar 1996. En amtskommune, som måtte ønske at iværksætte ordningen på et  

 tidligere tidspunkt, må i givet fald indgå en frivillig aftale herom med de  

 praktiserende læger i amtskommunen.
For at imødegå de vanskeligheder en merindskrivning vil kunne medføre i  

 visse geografiske områder med personalerekruttering, -træning og lokaler samt  

 de praktiske, administrative og behandlingsmæssige opgaver, der skal løses,  

 er der behov for en overgangsordning, som samtidig tager hensyn til  

 stofmisbrugere, som måtte have behov for tid til at indstille sig på  

 overgangen fra behandling hos egen læge til behandling på en amtskommunal  

 behandlingsinstitution.
Det er derfor i stk. 2 foreslået, at de ved lovens  

 ikrafttræden igangværende behandlingsforløb uden for offentlige sygehuse  

 eller behandlingsinstitutioner for stofmisbrugere kan fortsættes hos den ved  

 lovens ikrafttræden behandlende læge indtil 1. januar 1997.
Efter 2. behandling den 16. maj 1995 § 1 I lov om sygehusvæsenet, jf. lovbekendtgørelse nr. 476 af 7. november  

 1985, som senest ændret ved lov nr. 1134 af 21. december 1994, foretages  

 følgende ændringer:
 1. I § 1, stk. 2, indsættes efter »Hovedstadens  

 Sygehusfællesskab«: », jf. dog § 16 b«.
 2. Efter § 16 a indsættes:
»Kapitel IV b Behandling af stofmisbrugere § 16 b.
Den lægelige behandling af stofmisbrugere med  

 euforiserende stoffer varetages af amtskommunerne samt Københavns og  

 Frederiksberg Kommuner.
I Københavns og Frederiksberg Kommuner varetages den  

 del af behandlingen, som finder sted på sygehus, dog af Hovedstadens  

 Sygehusfællesskab.
 Stk. 2. Et sygehusapotek og en sygehusapoteksfilial kan til  

 amtskommunens behandlingssteder levere euforiserende stoffer til udlevering  

 som led i behandlingen af stofmisbrugere efter stk. 1.
Stk. 3. Et sygehusapotek og en sygehusapoteksfilial under  

 Hovedstadens Sygehusfællesskab kan til Københavns og Frederiksberg Kommuners  

 behandlingssteder levere euforiserende stoffer til udlevering som led i  

 behandlingen af stofmisbrugere efter stk. 1.« § 2 I lov om udøvelse af lægegerning, jf. lovbekendtgørelse nr. 426 af 19.  

 august 1976, som senest ændret ved § 4 i lov nr. 1133 af 21. december 1994,  

 indsættes efter § 5 e:
»§ 5 f.
Ordination af euforiserende stoffer som led i  

 behandling af personer for stofmisbrug foretages af læger ansat i kommunale  

 lægestillinger samt i lægestillinger ved Hovedstadens Sygehusfællesskab.
Dog  

 kan enkeltstående ordinationer som led i abstinensbehandling af kort varighed  

 foretages af andre læger.
 Stk. 2. Ordinationsretten efter stk. 1, 1. pkt., kan efter aftale  

 i nærmere bestemte tilfælde overlades til en anden læge, herunder en alment  

 praktiserende læge eller en praktiserende speciallæge.
 Stk. 3. Sundhedsstyrelsen fastsætter nærmere regler for  

 ordinationen samt for den hertil knyttede udlevering og kontrol, herunder om  

 adgangen til at lade udlevering og kontrolforanstaltninger finde sted lokalt.
Stk. 4. Denne bestemmelse gælder ikke for behandling i  

 Kriminalforsorgens institutioner.
Justitsministeren fastsætter efter  

 drøftelse med Sundhedsstyrelsen regler for samarbejdet mellem  

 Kriminalforsorgens læger og de læger, der er omfattet af stk. 1.« § 3 Stk. 1. Loven træder i kraft den 1. januar 1996.
 Stk. 2. De ved lovens ikrafttræden igangværende behandlingsforløb  

 uden for offentlige sygehuse eller behandlingsinstitutioner for  

 stofmisbrugere kan fortsættes indtil 1. januar 1997.
