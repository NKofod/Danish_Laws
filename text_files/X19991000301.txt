 Finanstilsynets bekendtgørelse nr. 818 af 23. november 1998 om  

 investeringsforeningers og specialforeningers anvendelse af afledte  

 instrumenter har i relation til bestemmelserne i aktieavancebeskatningslovens  

 § 2 d, realrenteafgiftslovens § 3 e og pensionsafkastbeskatningslovens § 4  

 afløst Finanstilsynets bekendtgørelse nr. 455 af 19. juni 1990  

 om investeringsforeningers adgang til at anbringe midler i finansielle  

 instrumenter samt indgå terminsforretninger.
Anbringelse på sikret basis i aktiver  

 som nævnt i kursgevinstloven Fortjeneste ved afståelse af investeringsbeviser i  

 udloddende investeringsforeninger beskattes som fortjeneste på aktier,  

  hvis investeringsforeningen investerer i aktier.
Investeringsforeningen  

 må dog også i begrænset omfang investere i finansielle  

 instrumenter, hvis det sker på "sikret basis", jf.  

 aktieavancebeskatningslovens § 2 d, stk. 1.Ved anbringelser på  

 "sikret basis" forstås anbringelser i de  

 pågældende aktiver, der overholder reglerne i Finanstilsynets  

 bekendtgørelse  om investeringsforeningers adgang til at anbringe  

 midler i finansielle instrumenter samt indgå terminsforretninger.
Kursværdiændringer og realiserede  

 kursgevinster og -tab i investeringsforeninger er realrenteafgiftsfri, hvis  

 investeringsforeningen investerer i aktier.
Investeringsforeningen må  

 dog også i begrænset omfang investere i finansielle instrumenter,  

 hvis det sker på "sikret basis", jf realrenteafgiftslovens §  

 3 e, stk. 1. Ved anbringelser på "sikret basis" forstås  

 anbringelser i de pågældende aktiver, der overholder reglerne i  

 Finanstilsynets bekendtgørelse om investeringsforeningers adgang til  

 at anbringe midler i finansielle instrumenter samt til at indgå  

 terminsforretninger, jf. § 3 e, stk. 4.
 Pensionsafkastbeskatningsloven, lov nr. 428 af 26/6 1998,  

 der fra og med indkomståret 2000 afløser realrenteafgiftsloven,  

 indeholder i § 4, stk. 1 og 4,  tilsvarende bestemmelser om udloddende  

 investeringsforeninger.
 De nævnte bestemmelser i  

 aktieavancebeskatningslovens § 2 d, stk. 1, og realrenteafgiftslovens § 3 e,  

 stk. 4, er indsat ved lov nr. 399 af 22/5 1996.  Den dagældende  

 bekendtgørelse om investeringsforeningers adgang til at anbringe  

 midler i finansielle instrumenter samt indgå terminsforretninger er  

 bekendtgørelse nr. 455 af 19/6 1990. Denne bekendtgørelse er  

 med virkning fra og med 2/12 1998 afløst af bekendtgørelse nr.  

 818 af 23/11 1998 om investeringsforeningers og specialforeningers anvendelse  

 af afledte finansielle instrumenter.
 Departementet har på forespørgsel meddelt, at  

 Finanstilsynets bekendtgørelse nr. 455 af 19/6 1990 om  

 investeringsforeningers adgang til at anbringe midler i finansielle  

 instrumenter samt indgå terminsforretninger også i relation  til  

 aktieavancebeskatningslovens § 2 d,  realrenteafgiftslovens § 3 e og  

 pensionsafkastbeskatningslovens § 4 er afløst af Finanstilsynets  

 bekendtgørelse nr. 818 af 23/11 1998 om investeringsforeningers og  

 specialforeningers anvendelse af afledte finansielle instrumenter.
