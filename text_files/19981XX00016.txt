Skriftlig fremsættelse (7. oktober  

 1998) Kirkeministeren (Margrethe Vestager):
 Hermed skal jeg tillade mig for det høje Ting at  

 fremsætte:
 Forslag til Lov om ændring af lov om oprettelse  

 af Færøernes Stift og ophævelse af lov for  

 Færøerne om Kirkernes Styrelse m.v.
(Lovforslag nr.
L 10) Efter ønske fra færøsk side er der i  

 de seneste år arbejdet med en gennemgribende revision af den  

 færøske kirkelovgivning, så den tilnærmes de regler,  

 der gælder i Danmark.
 Jeg har som led i dette arbejde haft otte centrale  

 kirkelove, der ved kgl. anordning kan sættes i kraft på  

 Færøerne med de ændringer, som de særlige  

 færøske forhold tilsiger, til høring hos det  

 færøske hjemmestyre.
 Det færøske hjemmestyre er nu kommet med sine  

 bemærkninger til mine forslag til kgl. anordninger om  

 ikrafttræden af følgende kirkelige love.
 lov om folkekirkens økonomi.
 lov om bestyrelse og brug af folkekirkens kirker m.m.
 lov om udnævnelse af biskopper og om  

 stiftsbåndsløsning.
 lov om ansættelse i stillinger i folkekirken m.v.
 lov om folkekirkens kirkebygninger.
 lov om begravelse og ligbrænding.
 lov om medlemskab af folkekirken, kirkelig betjening og  

 sognebåndsløsning.
 Ikrafttræden af disse kgl. anordninger  

 forudsætter imidlertid, at bestemmelser i danske rigslove  

 ophæves.
Det foreslås derfor med dette lovforslag, at  

 bestemmelserne om udnævnelse af en domprovst i lov om oprettelse af  

 Færøernes Stift ophæves.
Disse bestemmelser vil, når  

 de kgl. anordninger sættes i kraft, være indarbejdet i kgl.  

 anordning om ikrafttræden på Færøerne af lov om  

 ansættelse i stillinger i folkekirken m.v.
Samtidig foreslås det, at lov for  

 Færøerne om Kirkernes Styrelse m.v. ophæves.
Reglerne i  

 denne lov vil ved revisionen blive afløst dels af bestemmelser i kgl.  

 anordning om ikrafttræden på Færøerne af lov om  

 folkekirkens økonomi dels af bestemmelser i kgl. anordning om  

 ikrafttræden på Færøerne af lov om folkekirkens  

 kirkebygninger.
 Idet jeg i øvrigt henviser til lovforslaget og de  

 bemærkninger, der ledsager det, skal jeg indstille dette til velvillig  

 behandling i det høje Ting.
