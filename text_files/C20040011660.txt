Vejledning  

 om udstykningskontrollen 1. Generelle regler Denne vejledning knytter sig til reglerne i  

 bekendtgørelse nr. 1012 af 18. oktober 2004 om udstykningskontrollen, der  

 igen  

 knytter sig til følgende bestemmelse i § 20, stk. 1, 1. pkt., i lov  

 om udstykning og anden registrering i matriklen (udstykningsloven), jf.  

 lovbekendtgørelse nr. 494 af 12. juni 2003:
»Der må ikke ske udstykning,  

 matrikulering, arealoverførsel eller sammenlægning, såfremt den matrikulære  

 forandring eller den tilsigtede arealanvendelse efter det oplyste vil medføre  

 forhold i strid med anden lovgivning.« Bestemmelsen pålægger matrikelmyndigheden at føre kontrol med, at  

 der ikke i forbindelse med sager om udstykning, matrikulering,  

 arealoverførsel  

 eller sammenlægning opstår forhold i strid med anden lovgivning.
Når  

 sammenlægning er medtaget, skyldes det dels landbrugslovens bestemmelser om  

 sammenlægning af landbrugsejendomme, dels at sammenlægning kan medføre  

 forhold  

 i strid med bestemmelser, der er fastsat i eller i medfør af anden  

 lovgivning,  

 f.eks. bestemmelser i en lokalplan om maksimal grundstørrelse.
 Hvis den matrikulære forandring eller den tilsigtede  

 arealanvendelse vil medføre forhold i strid med bestemmelser i eller i medfør  

 af anden lovgivning, må der søges om dispensation fra bestemmelserne.
 Bestemmelsen i udstykningslovens § 20, stk. 1, er  

 generel og omfatter enhver retsforskrift i anden lovgivning (både love,  

 bekendtgørelser, vedtægter og bindende planer som f.eks. lokalplaner), når  

 forskriften vedrører udstykning, matrikulering, arealoverførsel eller  

 sammenlægning,  

 ejendommenes størrelse og afgrænsning, vejforhold, arealanvendelse m.v.
Hovedreglen er efter udstykningslovens § 24, at  

 matrikelmyndigheden fører denne »udstykningskontrol«.
Matrikelmyndigheden er  

 imidlertid kun i stand til at føre kontrollen, når den matrikulære sag  

 indeholder de nødvendige oplysninger.
Dette er baggrunden for, at lovens  

 § 20, stk. 1, begrænser matrikelmyndighedens kontrolpligt ved  

 ordene  

 »efter det oplyste«, og at der i bekendtgørelsen er fastsat regler om, hvilke  

 tilladelser og oplysninger der skal foreligge for matrikelmyndigheden, før de  

 nævnte matrikulære forandringer (udstykning, matrikulering, arealoverførsel  

 eller sammenlægning) registreres i matriklen.
Bekendtgørelsen og denne  

 vejledning er derfor udarbejdet i samarbejde med de ministerier, hvorunder de  

 pågældende love hører.
Fremskaffelse af den nødvendige dokumentation for, at  

 udstykningslovens § 20 er overholdt, er ifølge lovens § 13,  

 stk. 1, omfattet af begrebet »matrikulært arbejde«.
Det er derfor i  

 bekendtgørelsen  

 pålagt landinspektøren at sørge herfor.
Bestemmelsen i udstykningslovens § 20, stk. 1, er  

 imidlertid ikke begrænset til at omfatte overholdelse af de love, der er  

 nævnt  

 i bekendtgørelsen.
Hvis landinspektøren er bekendt med, at den matrikulære  

 forandring eller den tilsigtede arealanvendelse kræver tilladelse efter en  

 retsforskrift i en lov, der ikke er medtaget i bekendtgørelsen, har  

 landinspektøren pligt til at sørge for, at der for Kort- og Matrikelstyrelsen  

 foreligger oplysning om forholdet og den fornødne tilladelse.
 Alle sager om udstykning, matrikulering, arealoverførsel eller  

 sammenlægning skal ifølge bekendtgørelsens § 1, stk. 1, forelægges  

 vedkommende  

  

 kommunalbestyrelse  

  

 , alene med de undtagelser, der er angivet  

 i bekendtgørelsens § 3. Forelæggelse for  

  

 andre myndigheder  

  

 skal ske  

 i den udstrækning, det fremgår af bekendtgørelsens §§ 2 og 3.  

 Vejledningen  

 indeholder i afsnit 4 en nærmere omtale af de enkelte lovområder.
I Københavns og Frederiksberg kommuner er matrikelvæsenet  

 (stadskonduktøren i Københavns Kommune og stadslandinspektøren i  

 Frederiksberg  

 Kommune) en del af den kommunale administration.
Reglerne i bekendtgørelsens  

 § 1, stk. 1-3, gælder derfor ikke i de to kommuner.  

 Stadskonduktøren  

 og stadslandinspektøren forelægger imidlertid på tilsvarende måde sagerne for  

 de øvrige relevante administrationsgrene i kommunen.
Det påhviler derimod  

 matrikelmyndigheden i Københavns og Frederiksberg kommuner at indhente de  

 nødvendige  

 tilladelser efter bekendtgørelsens § 2, stk. 1, før den matrikulære  

 forandring kan registreres i matriklen.
Matrikelmyndigheden kan ikke nægte at foretage registrering i  

 matriklen, blot fordi en myndighed udtaler sig imod den pågældende  

 matrikulære  

 forandring.
Forandringen eller den påtænkte arealanvendelse må være i strid  

 med  

 en gældende retsforskrift, uden at vedkommende myndighed har meddelt  

 dispensation fra forskriften.
Når der i lovgivningen er fastsat frist til at påklage en  

 myndigheds tilladelse, vil den matrikulære forandring ikke blive registreret  

 i  

 matriklen, før fristen er udløbet.
Hvis matrikelmyndigheden underrettes om,  

 at  

 tilladelsen er påklaget, vil den matrikulære forandring kun blive registreret  

 i  

 matriklen, hvis klagemyndigheden opretholder tilladelsen.
Efter udstykningslovens § 24, 2. pkt., skal  

 matrikelmyndigheden ikke føre kontrol med overholdelse af anden lovgivning,  

 når  

 den matrikulære forandring er en følge af ekspropriation eller  

 jordfordelingskendelse, jf. også bekendtgørelsens § 3. Baggrunden herfor  

 er, at en ekspropriation eller en jordfordeling kun er lovligt foretaget, når  

 der er sikkerhed for, at ekspropriationsformålets eller jordfordelingens  

 virkeliggørelse ikke strider mod anden lovgivning.
Det er derfor den  

 pågældende  

 ekspropriations- eller jordfordelingsmyndighed, der skal påse, at  

 bestemmelserne i udstykningslovens § 20, stk. 1, - og i øvrigt også  

 bestemmelserne i lovens §§ 18 og 19 - er overholdt.
Efter udstykningslovens § 20, stk. 1, 2. pkt., kan  

 matrikulering af en umatrikuleret ejendom ske uden hensyn til, om  

 matrikuleringen  

 i sig selv eller den tilsigtede arealanvendelse vil medføre forhold i strid  

 med  

 anden lovgivning.
Ved en umatrikuleret ejendom forstås ifølge  

 udstykningslovens  

 § 4, stk. 2, et umatrikuleret areal, der udgør en ejendomsretlig  

 enhed.
Undtagelsesreglen i lovens § 20, stk. 1, 2. pkt.,  

 forudsætter  

 derfor, at ejendommen matrikuleres med de allerede bestående ejendomsgrænser.  

 I  

 så fald kan registreringen i matriklen ikke nægtes, selv om f.eks.  

 grundstørrelsen bliver mindre end krævet i en lokalplan.
Dette er baggrunden  

 for, at bekendtgørelsens kontrolregler ikke omfatter en sådan matrikulering,  

 jf. bekendtgørelsens § 3.
2. Landinspektøropgaver Uden for Københavns og Frederiksberg kommuner skal  

 landinspektøren som nævnt sørge for, at de nødvendige tilladelser fra andre  

 myndigheder end matrikelmyndigheden foreligger.
Ved vurderingen af, om  

 tilladelse i henhold til anden lovgivning er nødvendig, skal landinspektøren  

 være opmærksom på, om det er den matrikulære forandring, en påtænkt ændret  

 arealanvendelse eller begge dele, der nødvendiggør tilladelse, jf. omtalen i  

 afsnit 4 af de enkelte lovområder.
Det er i alles interesse at undgå en  

 matrikulær forandring i de tilfælde, hvor den påtænkte anvendelse af det  

 omhandlede  

 areal ikke kan realiseres.
Hvis der i det konkrete tilfælde er tvivl om,  

 hvorvidt en tilladelse er nødvendig, må sagen forelægges vedkommende  

 myndighed.
 Når en sag om udstykning, matrikulering, arealoverførsel eller  

 sammenlægning forelægges for anden myndighed, skal landinspektøren på en  

 tydelig og systematisk måde redegøre for de ønskede areal- og  

 ejendomsforandringer og vedlægge kortmateriale, hvorpå forandringerne er  

 vist.  

 Det er af afgørende betydning, at der ikke på noget tidspunkt under sagens  

 behandling er usikkerhed med hensyn til størrelse og beliggenhed af nye  

 ejendomme, der fremkommer ved udstykning eller matrikulering, af ejendomme,  

 der  

 sammenlægges, eller af arealer, der overføres til en samlet fast ejendom  

 eller  

 til offentlig vej.
Det følger af bekendtgørelsens § 1, stk. 1, og § 2,  

 stk. 1, at landinspektøren ved forelæggelsen desuden skal give oplysning  

 om den tilsigtede arealanvendelse såvel for restejendommen som for de  

 arealer,  

 der agtes udstykket eller tillagt en anden ejendom ved arealoverførsel.
Det  

 kan  

 således være hensigtsmæssigt ved forelæggelsen at vedlægge en skematisk  

 redegørelse, jf. reglerne herom i § 42, stk. 5, i bekendtgørelse om  

 matrikulære arbejder.
 Herudover skal landinspektøren i sager om udstykning,  

 matrikulering, arealoverførsel eller sammenlægning give de særlige  

 oplysninger,  

 der er omtalt i § 1, stk. 3, og § 2, stk. 2, i  

 bekendtgørelsen  

 om udstykningskontrollen samt andre oplysninger, som måtte være nødvendige  

 for  

 den pågældende myndigheds stillingtagen.
Landinspektøren skal i det såkaldte grønne skema redegøre for  

 arealernes adgang til offentlig vej og i landinspektørerklæringen oplyse om  

 forhold vedrørende naturbeskyttelsesloven, museumsloven, skovloven og loven  

 om  

 stormflod og stormfald.
Det grønne skema og landinspektørerklæringen findes  

 på  

 Kort- og Matrikelstyrelsens hjemmeside (www.kms.dk/lsp).
Hvis en myndighed stiller betingelser i forbindelse med en  

 tilladelse, og betingelserne ikke samtidig tinglyses på den pågældende  

 myndigheds foranstaltning, skal landinspektøren påse og oplyse, om  

 betingelserne er opfyldt, når sagen indsendes til Kort- og Matrikelstyrelsen.  

 Hvis det ikke af myndigheden er forudsat, at betingelserne skal opfyldes  

 eller  

 sikres opfyldt ved tinglysning, inden den matrikulære forandring registreres  

 i  

 matriklen, skal landinspektøren godtgøre over for Kort- og Matrikelstyrelsen,  

 at erklæring fra de berørte parter om, at de forpligter sig til at opfylde  

 betingelserne, er indsendt til den pågældende myndighed.
Det gælder dog ikke  

 i  

 sager, hvor der foreligger en landinspektørerklæring efter landbrugslovens  

 § 6, stk. 1, nr. 5  8 eller § 10, da det er pålagt  

 landinspektøren at sørge for tinglysning af den nødvendige deklaration inden  

 2  

 måneder efter registrering i matriklen.
 Hvis landinspektøren i en sag henviser til en tilladelse, der  

 tidligere er indsendt til Kort- og Matrikelstyrelsen, skal der vedlægges kopi  

 af tilladelsen.
Hvis landinspektøren er bekendt med, at der er indgivet klage over  

 en myndigheds afgørelse i en sag om udstykning, matrikulering,  

 arealoverførsel  

 eller sammenlægning, må sagen ikke indsendes til Kort- og Matrikelstyrelsen,  

 før klagen er endeligt afgjort.
Er sagen allerede indsendt, når  

 landinspektøren  

 bliver bekendt med klagen, skal landinspektøren oplyse Kort- og  

 Matrikelstyrelsen om klagen.
3. Myndighedernes opgaver 3.1. Generelle retningslinier Myndigheder, der får sager om udstykning,  

 matrikulering,  

 arealoverførsel eller sammenlægning forelagt, skal være opmærksom på, at der  

 ikke alene skal tages stilling til selve den matrikulære forandring, men også  

 til, om den oplyste arealanvendelse kræver tilladelse efter lovbestemmelser,  

 som den pågældende myndighed administrerer, og om tilladelsen i så fald kan  

 gives.
 Når en myndighed har tilladt den matrikulære forandring, vil  

 tilladelsen også være i det mindste en principtilladelse til den i sagen  

 angivne anvendelse af de berørte arealer.
Som eksempel kan nævnes, at det i en udstykningssag er oplyst, at  

 den nye ejendom skal bebygges med et sommerhus.
Tilladelsen til udstykningen  

 indeholder da samtidig en principiel tilladelse til, at der kan opføres et  

 sommerhus på arealet, men omfatter ikke spørgsmål om f.eks. sommerhusets  

 beliggenhed på grunden eller husets udformning.
 Som et andet eksempel kan nævnes, at det er oplyst, at den nye  

 ejendom agtes bebygget med en industrivirksomhed af en nærmere angivet type.  

 Tilladelse til udstykningen vil da medføre, at ansøgeren har sikkerhed for,  

 at  

 det angivne formål kan realiseres, men myndigheden vil ikke være afskåret fra  

 senere at stille krav med hensyn til virksomhedens indretning og drift,  

 herunder  

 om iværksættelse af miljøbeskyttende foranstaltninger.
 Hvis der stilles betingelser i forbindelse med en tilladelse, skal  

 det fremgå, på hvilken måde det ønskes godtgjort, at betingelserne er  

 opfyldt,  

 jf. afsnit 2.
3.2. Kommunalbestyrelsens særlige opgaver Uden for Københavns og Frederiksberg kommuner skal  

 kommunalbestyrelsen ifølge bekendtgørelsens § 1, stk. 2, afgive  

 erklæring i et af Kort- og Matrikelstyrelsen foreskrevet skema i analog eller  

 digital form (det grønne skema), som landinspektøren fremsender sammen med  

 sagen.
Skemaet vedrører love, der helt eller delvis administreres af  

 kommunalbestyrelsen.
Skemaet kan findes på Kort- og Matrikelstyrelsens  

 hjemmeside (www.kms.dk/lsp).
Landinspektøren er ikke forpligtet til at anvende skemaet, når der  

 er tale om arealoverførsler over en vis strækning, f.eks. ved  

 vandløbsregulering og udskillelse af offentlig vej.
Kravet om at anvende  

 skemaet kan i øvrigt forventes fraveget, jf. bekendtgørelsens § 1,  

 stk. 2, sidste pkt., når anvendelsen af skemaet af særlige grunde ikke  

 er  

 nødvendig eller hensigtsmæssig, f.eks. ved overførsel af et enkelt areal til  

 offentlig vej.
 Hvis en anden myndighed end kommunalbestyrelsen (normalt amtsrådet  

 eller Hovedstadens Udviklingsråd) har kompetence til at træffe afgørelse i  

 den  

 konkrete sag, angives dette i skemaet.
 Kort- og Matrikelstyrelsen påser bl.a. på grundlag af skemaet, at  

 de nødvendige tilladelser fra kommunalbestyrelsen og andre myndigheder  

 foreligger, inden der foretages registrering i matriklen.
 Kommunalbestyrelsens erklæring i det grønne skema behøver ikke at  

 afvente nødvendige tilladelser fra andre myndigheder til gennemførelsen af  

 den  

 matrikulære sag.
4. De enkelte lovområder 4.1. Lov om miljømål m.v.
 Efter lov nr. 1150 af 17. december 2003 om miljømål  

 m.v.  

 for vandforekomster og internationale naturbeskyttelsesområder  

 (miljømålsloven)  

 skal der foreligge en vandplan for hvert af landets 13 vanddistrikter, jf.  

 lovens § 3. Det fremgår endvidere, at miljøministeren kan udpege  

 internationale naturbeskyttelsesområder, jf. lovens § 36, og at  

 amtsrådet  

 udarbejder en Natura 2000-plan for de internationale  

 naturbeskyttelsesområder,  

 jf. lovens § 37.
I vanddistrikterne og i de internationale naturbeskyttelsesområder  

 gælder særlige regler for planlægning og tilladelser, dispensationer o.lign.  

 efter planloven, miljøbeskyttelsesloven, naturbeskyttelsesloven, råstofloven  

 og  

 skovloven.
Der henvises især til §§ 3, 4 og 6 i Miljøministeriets  

 bekendtgørelse nr. 477 af 7. juni 2003 om afgrænsning og administration af  

 internationale naturbeskyttelsesområder (EF-fuglebeskyttelsesområder,  

 EF-habitatområder og Ramsarområder). Bekendtgørelsen er ændret ved  

 bekendtgørelser nr. 902 af 25. august 2004 og nr. 1076 af 9. november 2004  

 for  

 så vidt angår kortbilag.
4.2. Lov om planlægning (planloven) Planlovens administration er delt mellem  

 regionplanmyndigheder og kommunalbestyrelser.
Hovedstadens Udviklingsråd er regionplanmyndighed i  

 hovedstadsområdet, der omfatter Københavns og Frederiksberg kommuner samt  

 Københavns, Frederiksborg og Roskilde amtskommuner.
Bornholms  

 Kommunalbestyrelse er regionplanmyndighed på Bornholm.
I den øvrige del af  

 landet er amtsrådet regionplanmyndighed.
4.2.1. Kommune- og lokalplaner Det er navnlig bestemmelser i en lokalplan, der kan  

 medføre, at den matrikulære forandring eller den tilsigtede arealanvendelse  

 forudsætter tilladelse fra kommunalbestyrelsen.
Også lokalplanpligten efter  

 lovens § 13 og § 19, stk. 2, kan få betydning.
 En lokalplan kan indeholde bestemmelser om bonusvirkning, det vil  

 sige, at lokalplanen indeholder bestemmelser om, at lokalplanen erstatter de  

 tilladelser og dispensationer, der er nødvendige for lokalplanens  

 virkeliggørelse, jf. lovens § 15, stk. 4 og 7. Bestemmelsen i  

 § 15, stk. 4, giver hjemmel til, at lokalplanen kan få  

 bonusvirkning  

 for så vidt angår landzonetilladelser.
 Kommunalbestyrelsen kan dispensere fra bestemmelser i en  

 lokalplan, jf. lovens § 19.
 Kommunalbestyrelsen påser, om den matrikulære forandring eller den  

 tilsigtede arealanvendelse kræver, at der er tilvejebragt lokalplan, jf.  

 lovens  

 § 13 (lokalplanpligt).
Kommunalbestyrelsen påser endvidere, om der er overensstemmelse  

 med en offentligt bekendtgjort lokalplan eller en gældende byplanvedtægt, og  

 om  

 der vil opstå forhold i strid med et offentliggjort lokalplanforslag eller et  

 forbud efter lovens § 12, stk. 2 eller 3, eller § 14. Hvis  

 sagen  

 kræver, at der bliver tilvejebragt lokalplan, skal sagen afvente den  

 offentlige  

 bekendtgørelse af lokalplanen.
Den matrikulære forandring kan ikke  

 registreres  

 i matriklen, før lokalplanen er endeligt vedtaget og offentligt bekendtgjort.
4.2.2. Landzoner Bestemmelser om zoneinddeling og  

 landzoneadministrationen findes i planlovens §§ 34-38. Der henvises også  

 til Miljøministeriets Vejledning om landzoneadministration, Planlovens  

 §§ 34-38, oktober 2002. Kommunalbestyrelsen er landzonemyndighed, jf.  

 lovens § 35, stk. 1. Sager om udstykning skal altid forelægges for  

 landzonemyndigheden, medmindre der er tale om:
1)  

 	  

 udstykning efter  

 § 10, stk. 1 og 3, i lov om landbrugsejendomme til samdrift med  

 bestående landbrugsejendom, 2)  

 	  

 udstykning af en  

 skovejendom efter § 6, stk.1, nr. 5 og 6, i lov om landbrugsejendomme , 3)  

 	  

 udstykning, der er  

 bestemt i en fredning efter lov om naturbeskyttelse eller udtrykkeligt er  

 tilladt  

 i en lokalplan, der er tilvejebragt efter reglerne i planloven, eller 4)  

 	  

 udstykning, der  

 foretages på grundlag af en erhvervelse efter jordkøbsloven til et regionalt  

 jordkøbsnævns formål.
Sager om arealoverførsel, matrikulering og sammenlægning skal  

 forelægges for landzonemyndigheden, når den matrikulære forandring sker med  

 henblik på opførelse af ny bebyggelse eller ændret anvendelse af bestående  

 bebyggelse eller af ubebyggede arealer.
Det gælder dog ikke, når der er tale  

 om  

 byggeri eller ændret anvendelse, der efter lovens §§ 36-38 kan ske uden  

 landzonetilladelse.
Efter planlovens regler betragtes det f.eks. ikke som ændret  

 anvendelse, at et areal overføres fra en landbrugsejendom til en boligejendom  

 som have.
En fritliggende boligparcel i landzone vil således ved  

 arealoverførsel kunne suppleres op til 2 ha, jf. landbrugslovens § 6,  

 stk. 1, nr. 3, uden at det kræver tilladelse efter planloven.
 Uden for landsbyer, der er afgrænset i en kommuneplan, og områder,  

 der er omfattet af en lokalplan, kan en tilladelse efter lovens § 35,  

 stk. 1, først meddeles, efter at kommunalbestyrelsen har indhentet en  

 udtalelse fra regionplanmyndigheden og i hovedstadsområdet tillige amtsrådet,  

 jf. lovens § 35, stk. 4 og 6. Kommunalbestyrelsen kan (gælder også  

 i  

 landsbyer og lokalplanområder) først meddele tilladelse to uger efter, at  

 kommunalbestyrelsen har orienteret berørte naboer, jf. lovens § 35,  

 stk. 5. Det gælder dog ikke, når det ansøgte er af underordnet  

 betydning,  

 jf. lovens § 35, stk. 6.
 Hvis bygninger, der er erhvervsmæssigt nødvendige for den  

 pågældende ejendoms drift som landbrugs- eller skovbrugsejendom eller for  

 udøvelsen af fiskerierhvervet, jf. lovens § 36, stk. 1, nr. 3,  

 ønskes  

 opført uden tilknytning til ejendommens hidtidige bebyggelsesarealer, skal  

 landzonemyndigheden godkende beliggenheden og udformningen af bygningerne.  

 Det  

 samme gælder, hvis en medhjælperbolig eller en bolig til brug som led i et  

 generationsskifte, jf. lovens § 36, stk. 1, nr. 12, ønskes opført  

 uden tilknytning til ejendommens hidtidige bebyggelsesarealer, eller hvis en  

 mindre erhvervsvirksomhed, som er lovligt etableret i en tidligere  

 landbrugsbygning i det åbne land, ønskes udvidet med en bygning, jf. lovens  

 § 36, stk. 1, nr. 13, som ønskes opført uden tilknytning til  

 ejendommens  

 hidtidige bebyggelsesarealer.
For så vidt angår gyllebeholdere skal der meddeles tilladelse til  

 en placering, som er ønsket af hensyn til markdriften, medmindre væsentlige  

 hensyn til natur og miljø samt naboer afgørende taler imod placeringen.
En  

 tilladelse skal være betinget af, at gyllebeholderen afskærmes med  

 beplantning,  

 og at gyllebeholderen fjernes, når den ikke længere er nødvendig for driften,  

 jf. lovens § 36, stk. 2.
 Der kan kun i særlige tilfælde meddeles tilladelse efter  

 § 35, stk. 1, til frastykning af en bolig, der er opført på en  

 landbrugsejendom i henhold til bestemmelsen i § 36, stk. 1, nr. 12,  

 jf. § 36, stk. 3.
 Retten til at opføre eller indrette en ekstra bolig på en  

 landbrugsejendom med et areal på mere end 30 ha og til at opføre en bygning  

 til  

 udvidelse af en mindre erhvervsvirksomhed, der er lovligt etableret i en  

 tidligere landbrugsbygning, gælder ikke i områder, der ligger inden for  

 klitfrednings- og strandbeskyttelseslinien, jf. lovens § 36,  

 stk. 4.
Overflødige landbrugsbygninger kan i visse tilfælde, jf.  

 § 37, stk. 1, nr. 1 og 2, uden landzonetilladelse tages i brug til  

 håndværks- og industrivirksomhed, mindre butikker og én bolig, samt lager- og  

 kontorformål m.v.
I tidligere landbrugsbygninger, der ligger inden for  

 klitfrednings-  

 eller strandbeskyttelseslinien, kan der dog ikke indrettes mindre butikker  

 eller en bolig, jf. § 37, stk. 4.
Planloven indeholder særlige bestemmelser om planlægning i  

 kystområder og en bestemmelse om, at der i kystnærhedszonen kun må meddeles  

 landzonetilladelse, hvis det ansøgte har helt underordnet betydning i forhold  

 til de nationale planlægningsinteresser i kystområderne, jf. § 35,  

 stk. 3. Kystnærhedszonen dækker alle landets kyster og omfatter arealer  

 i  

 landzone og sommerhusområder.
Miljøministeriet har udstedt en særlig  

 vejledning  

 nr. 76 af 27. april 1993 om planlægning og administration af kystområder.
 Efter § 3 i Miljøministeriets cirkulære nr. 132 af 15. juli  

 1998 om regionplanlægning og landzoneadministration for lavbundsarealer, der  

 er  

 potentielt egnede som vådområder, må der ikke meddeles landzonetilladelse til  

 byggeri og anlæg m.v., som kan forhindre, at det naturlige vandstandsniveau  

 kan  

 genskabes inden for de områder, der er udpeget i regionplantillæg og i  

 forslag  

 til regionplantillæg.
 Landzonetilladelse til udstykning, bebyggelse eller ændret anvendelse,  

 som er omfattet af reglen om VVM-pligt i lovens § 6 c, stk. 1,  

 eller  

 reglen om lokalplanpligt i § 13, kan først meddeles, når de fornødne  

 retningslinier i regionplanen er endeligt vedtaget og den fornødne lokalplan  

 er  

 offentligt bekendtgjort.
 Med hensyn til reglerne i øvrigt samt til spørgsmålet om, hvornår  

 der er tale om en ændret anvendelse, der forudsætter tilladelse fra  

 kommunalbestyrelsen, henvises der til Miljøministeriets vejledning om  

 landzoneadministration, planlovens §§ 34-38, oktober 2002.
 Særlige regler om landzonetilladelse til opstilling af vindmøller  

 er fastsat i Miljøministeriets cirkulære nr. 100 af 10. juni 1999 og  

 vejledning  

 nr. 39 af 7. marts 2001.
4.3. Lov om offentlige veje Lovens administration er delt mellem  

 Vejdirektoratet, amtsråd  

 og kommunalbestyrelser.
 Vejdirektoratet er vejbestyrelse for hovedlandeveje, mens amtsråd  

 og kommunalbestyrelser er vejbestyrelse for henholdsvis landeveje og  

 kommuneveje.
 Det er navnlig bestemmelserne om adgangsforhold til offentlig vej  

 i kap. 6 og om sikring af vejanlæg (byggelinier) i kap. 4, der har betydning  

 i  

 forbindelse med matrikulære forandringer.
4.3.1. Forelæggelse for kommunalbestyrelsen Landinspektøren skal til brug for  

 kommunalbestyrelsens  

 besvarelse i det grønne skema oplyse, om der er fastsat adgangsbestemmelser  

 for  

 de berørte ejendomme, jf. lovens §§ 72-75 og den tidligere  

 vejbestyrelseslovs § 36. Hvis en ejendom eller en særskilt beliggende  

 del  

 af en ejendom skal have adgang til offentlig vej ad en privat fællesvej over  

 anden ejendom, skal det på samme måde oplyses, om der er fastsat  

 adgangsbestemmelser for den ejendom, hvorfra vejen munder ud i den offentlige  

 vej.
 Landinspektøren skal endvidere oplyse i skemaet, om der er fastsat  

 byggeliniebestemmelser for de berørte ejendomme, og om der er sket  

 bekendtgørelse eller tinglysning herom, jf. lovens §§ 34, 35 og 37.  

 Tilsvarende oplysninger skal gives om byggeliniebestemmelser pålagt i medfør  

 af  

 § 40 eller § 41 i den tidligere vejbestyrelseslov.  

 Oplysningspligten  

 omfatter også byggelinier, der er fastsat efter lov nr. 275 af 28. november  

 1928 om fastsættelse af byggelinier ved veje og gader.
4.3.2. Forelæggelse for amtsrådet og Vejdirektoratet Det følger af vejlovgivningen, at sager om  

 udstykning,  

 matrikulering, arealoverførsel eller sammenlægning skal forelægges for  

 amtsrådet eller Vejdirektoratet som vejbestyrelse i nedennævnte tilfælde,  

 medmindre amtsrådet eller Vejdirektoratet har delegeret sin tilladelses- og  

 dispensationskompetence til kommunalbestyrelsen:
1)  

 	  

 Når ejendomme, der  

 fremkommer eller ændres ved udstykning, matrikulering, arealoverførsel eller  

 sammenlægning, skal benytte en ny eller en bestående overkørsel eller  

 overgang  

 til landevej eller hovedlandevej.
Det samme gælder, hvis en ny eller en  

 bestående overkørsel eller overgang til kommunevej ligger i mindre afstand  

 end  

 100 m - i bymæssige bebyggelser dog i mindre afstand end 50 m - fra landevej  

 eller hovedlandevej, jf. lovens §§ 70-71.
 Hvis der er tale om  

 en ny ejendom eller en særskilt beliggende del af en ejendom, der skal have  

 adgang ad en bestående privat fællesvej, der ifølge matrikelkortet munder ud  

 i  

 en offentlig vej, og hvis vejbestyrelsen for landevejen/hovedlandevejen  

 tidligere har godkendt, at vejen benyttes til udstykning i det pågældende  

 omfang og/eller til det pågældende formål, skal godkendelsen vedlægges i  

 kopi.
 2)  

 	  

 Når der er fastsat  

 adgangsbestemmelser for en landevej eller en hovedlandevej, og når en ny  

 ejendom eller et areal, der overføres fra en ejendom, grænser til vejen og  

 har  

 direkte adgang til vejen.
 3)  

 	  

 Når der er fastsat  

 byggeliniebestemmelser for en landevej eller en hovedlandevej, og når den  

 arealanvendelse, der tilsigtes ved den matrikulære forandring, er i strid med  

 byggeliniebestemmelsen, jf. nærmere bestemmelserne i §§ 34 og 35 i lov  

 om  

 offentlige veje.
 Det følger af udstykningslovens § 20, stk. 1, at sager  

 vedrørende udstykning, matrikulering, arealoverførsel eller sammenlægning i  

 øvrigt altid skal forelægges for vejbestyrelsen, hvis den tilsigtede  

 arealanvendelse nødvendiggør en tilladelse efter vejlovgivningen.
4.4. Lov om private fællesveje Loven administreres af kommunalbestyrelsen, der er  

 vejmyndighed for private fællesveje og -stier.
Efter udstykningslovens § 18 må der ikke ske udstykning,  

 matrikulering eller arealoverførsel, såfremt der derved vil fremkomme en  

 samlet  

 fast ejendom eller et særskilt beliggende areal af en sådan ejendom, som ikke  

 har adgang til offentlig vej.
Hvis adgangen skal ske ad privat fællesvej,  

 skal  

 vejen være optaget på matrikelkortet.
Sker vejadgang til en anlagt eller udlagt privat fællesvej i et  

 område omfattet af privatvejslovens afsnit III (Private fællesveje i byer og  

 bymæssige områder) skal kommunalbestyrelsen påse, at vejen overholder en  

 række  

 tekniske krav vedrørende længde- eller tværprofil, oversigtsforhold m.v., jf.  

 lovens § 29. Ved godkendelse af udlæg af nye private fællesveje skal de  

 hensyn, der er omtalt i lovens § 24, stk. 2, iagttages.
Foruden de  

 nævnte bestemmelser har også bestemmelserne i lovens § 48 om overkørsler  

 og overgange samt bestemmelserne i lovens kap. 9 om nedlægning af private  

 fællesveje betydning i forbindelse med matrikulære forandringer.
 I områder, der er omfattet af privatvejslovens afsnit II (Private  

 fællesveje på landet), skal kommunalbestyrelsen godkende udlægget, før vejen  

 kan betragtes som udlagt eller må anlægges eller tages i brug, jf. lovens  

 § 14. Det gælder dog ikke for private fællesveje, der udelukkende skal  

 tjene til brug for landbrug, skovbrug eller fiskeri, jf. § 14,  

 stk. 2.
Privatvejsloven pålægger ikke kommunen at påse, om der er den  

 fornødne privatretlige ret til at bruge en eksisterende privat fællesvej, der  

 er optaget på matrikelkortet og anlagt i marken som adgang for en ny ejendom.  

 Regler om dokumentation af vejret ad sådanne veje findes i § 6 i  

 bekendtgørelse om matrikulære arbejder med tilhørende vejledning, og Kort- og  

 Matrikelstyrelsen påser, at der foreligger den nødvendige dokumentation.
Hvis  

 der er tvivl om vejretten, må spørgsmålet om vejret eventuelt afgøres ved  

 civilt søgsmål.
Bekendtgørelsen om matrikulære arbejder indeholder i kap. 3 regler  

 om, at ansøgning om optagelse, slettelse, indsnævring eller omlægning af  

 privat  

 fællesvej på matrikelkortet også skal forelægges for kommunalbestyrelsen, når  

 de ønskede forandringer ikke sker i forbindelse med udstykning,  

 matrikulering,  

 arealoverførsel eller sammenlægning.
Disse regler har sammenhæng med  

 bestemmelserne  

 i lov nr. 143 af 13. april 1938 om private vejrettigheder, og reglerne er  

 koordineret med bestemmelserne i privatvejsloven.
4.5. Byggeloven Loven administreres af kommunalbestyrelsen.
Ved ændring af byggeloven i 2001 (lov nr. 228 af 31. marts 2001)  

 udgik de bebyggelsesregulerende bestemmelser af loven.
Tilsvarende  

 bestemmelser  

 findes nu i bygningsreglementerne.
I forbindelse med sager om udstykning, matrikulering,  

 arealoverførsel eller sammenlægning skal landinspektøren være opmærksom på  

 disse bebyggelsesregulerende bestemmelser om bl.a. grundstørrelse,  

 bebyggelsesprocent samt bygningers afstand til skel, som findes i  

 bygningsreglementerne.  

 Bestemmelserne om placering af bygninger i forhold til skel betyder også, at  

 nye skel skal afsættes i overensstemmelse med disse bestemmelsers indhold og  

 formål.
De bebyggelsesregulerende bestemmelser i bygningsreglementerne finder  

 dog ikke anvendelse, hvis en lokalplan eller byplanvedtægt fastsætter andre  

 bestemmelser om de pågældende forhold.
I Bygningsreglement for småhuse, 1998, der gælder for huse med én  

 boligenhed, herunder dobbelthuse og rækkehuse, sommerhuse samt garager,  

 carporte og lignende mindre bygninger, er det primært de  

 bebyggelsesregulerende  

 bestemmelserne i afsnit 2, der har betydning i forbindelse med matrikulære  

 forandringer.
Desuden findes særlige bestemmelser for sommerhuse i  

 sommerhusområder i afsnit 10, for garager, carporte m.v. i afsnit 11, og for  

 småbygninger  

 på højst 10 m2  

 i afsnit 12.
Bygningsreglement 1995 gælder for alt byggeri, der ikke er  

 omfattet af småhusreglementet.
Hovedanvendelsesområdet for Bygningsreglement  

 1995 er etagebyggeri og alle former for erhvervs- og institutionsbyggeri.  

 Tofamiliehuse med vandret lejlighedsskel er også omfattet af reglementet.
For  

 byggeri, der er omfattet af dette reglement, fastsætter kommunalbestyrelsen  

 de  

 bebyggelsesregulerende forhold vedrørende bl.a. grundstørrelse og bygningers  

 afstand til skel i overensstemmelse med reglerne i kap. 2. Fastsættelsen  

 foretages på baggrund af en helhedsvurdering baseret på kriterierne i kap.  

 2.1.2. I reglementets kap. 3 findes bestemmelser for beregning af bl.a.  

 bebyggelsesprocent, grundstykkets areal samt afstand til skel.
Desuden kan  

 bestemmelserne om brandmæssige afstande til skel i kap. 6.3 og om  

 bygningshøjder og afstande for avls- og driftsbygninger og vindmøller i  

 kap.  

 13.2 have betydning i forbindelse med matrikulære forandringer.
Bestemmelser i byggelovens § 10A og § 22, stk. 3,  

 sikrer, at der kan gennemføres udstykning i tilfælde, hvor der efter 1. april  

 1991 meddeles tilladelse til opførelse af mere end ét enfamiliehus  

 (fritliggende eller sammenbyggede) til helårsbeboelse på en ejendom.
Der er  

 dog  

 undtagelsesbestemmelser i § 10A, stk. 2, hvorefter kravet om  

 udstykningsmulighed med virkning fra 1. april 2001 blev ændret, således, at  

 bestemmelsen i § 10A, stk. 1, ikke finder anvendelse på private  

 andelsboliger uden offentlig støtte, på boliger, der opføres med støtte efter  

 lov  

 om almene boliger samt støttede private andelsboliger m.v. og på  

 landbrugsejendomme.
 Bestemmelserne indebærer, at kommunalbestyrelsen skal tage  

 stilling til spørgsmålet om eventuel efterfølgende udstykning i forbindelse  

 med  

 sagsbehandlingen, og giver kommunalbestyrelsen mulighed for at dispensere fra  

 § 10 A og dermed samtidig  i de tilfælde, hvor kommunalbestyrelsen  

 har  

 kompetencen til at dispensere  fra de bebyggelsesregulerende  

 bestemmelser og  

 bestemmelser om vejadgang, som vil være til hinder for en senere udstykning  

 af  

 en bebyggelse, der er omfattet af byggelovens § 10 A.
 I tilknytning hertil skal nævnes udstykningslovens § 20,  

 stk. 2, som hindrer, at sådanne dispensationer, som muliggør en  

 udstykning, bortfalder som følge af lovbestemte forældelsesfrister.
 Der henvises i øvrigt til Bygge- og Boligstyrelsens vejledning nr.  

 122 af 5. juli 1991 om koordinering af lovgivningen om bebyggelse og  

 ejendomsdannelse (byggelovens § 10A og forholdet til kommuneplanloven,  

 zoneloven, udstykningsloven, ejerlejlighedsloven, andelsboligforeningsloven  

 m.v.).
4.6. Miljøbeskyttelsesloven Lovens administration er delt mellem  

 kommunalbestyrelser  

 og amtsråd.
I Københavns, Frederiksberg og Bornholms kommuner varetager  

 kommunalbestyrelsen de opgaver og beføjelser, som er henlagt til amtsrådet.
Det er navnlig reglerne om beskyttelse af jord og grundvand samt  

 om godkendelse af særligt forurenende virksomheder (listevirksomheder) m.v.,  

 der kan have betydning i forbindelse med udstykning, matrikulering,  

 arealoverførsel eller sammenlægning.
Listevirksomheder fremgår af bilag 1 til  

 bekendtgørelse nr. 943 af 16. september 2004 om godkendelse af  

 listevirksomhed.
 Hvis den matrikulære forandring sker med henblik på opførelse  

 eller indretning af en listevirksomhed, der kræver godkendelse efter  

 miljøbeskyttelseslovens kap. 5, skal landinspektøren oplyse dette, evt. i det  

 grønne skema.
 I medfør af miljøbeskyttelsesloven er der for nedennævnte anlæg  

 fastsat afstandskrav til skel mod offentlige veje og naboskel m.v., som kan  

 have betydning ved matrikulære forandringer:
 1)  

 	  

 Stalde, møddinger  

 m.v., jf. § 6 i bekendtgørelse nr. 604 af 15. juli 2002 om  

 erhvervsmæssigt  

 dyrehold, husdyrgødning, ensilage m.v.
 2)  

 	  

 Pelsdyrfarme, jf.  

 § 3 i bekendtgørelse nr. 607 af 15. juli 2002 om pelsdyrfarme m.v.
 3)  

 	  

 Jordvarmeanlæg, jf.  

 § 7, stk. 2, i bekendtgørelse nr. 522 af 2. december 1980 om  

 etablering af jordvarmeanlæg (varmeslanger i jord).
 4)  

 	  

 Samletanke, jf.  

 § 37, stk. 2 og 5, i bekendtgørelse nr. 501 af 21. juni 1999 om  

 spildevandstilladelser m.v. efter miljøbeskyttelseslovens kapitel 3 og 4, som  

 ændret ved bekendtgørelse nr. 693 af 7. juli 2000.
 Endelig findes der vejledende afstandskrav for nedsivningsanlæg,  

 jf. afsnit 12.3.10. i vejledning af 1. januar 1999 til bekendtgørelse om  

 spildevandstilladelser m.v. efter miljøbeskyttelseslovens kapitel 3 og 4.
 Afstandsbestemmelserne finder anvendelse, når der i forbindelse  

 med en matrikulær forandring skal ske etablering m.v. af ovennævnte anlæg.  

 Miljøstyrelsen har i 1997 i anledning af en konkret sag udtalt, at § 6 i  

 bekendtgørelse  

 om erhvervsmæssigt dyrehold, husdyrgødning, ensilage m.v.  

 regulerer  

 etablering, udvidelse eller ombygning af nye stalde, gødningsopbevaringsanlæg  

 mv., og at sigtet med bestemmelsen er at undgå miljømæssige gener.  

 Miljøstyrelsen har samtidig udtalt, at bestemmelsen ikke regulerer den  

 omvendte  

 situation, hvor skel etableres ved eksisterende stalde,  

 gødningsopbevaringsanlæg m.m., idet der med miljøbeskyttelsesloven alene er  

 hjemmel til at regulere forurenende virksomheder.
 Miljøstyrelsen finder dog, at i det omfang udstykningsloven giver  

 mulighed herfor, bør det ved vurderingen af, om en udstykning kan tillades,  

 sikres, at afstandskravene er opfyldt, således at sigtet med den nævnte  

 bestemmelse kan opnås.
 Det er derfor op til den enkelte kommunalbestyrelse, om  

 kommunalbestyrelsen i forbindelse med de omhandlede skelsager finder, at der  

 bør tages hensyn til sigtet i § 6 i bekendtgørelsen.
 Landinspektøren bør så vidt muligt sikre, at afstandskrav, som er  

 fastsat i medfør af miljøbeskyttelsesloven, er opfyldt, således at sigtet med  

 miljøbeskyttelseslovens bestemmelser kan opnås.
 Hvis det under landinspektørens behandling af den matrikulære sag  

 bliver oplyst, at et allerede eksisterende anlæg ikke overholder de afstande  

 til vandforsyningsanlæg m.v., som ville blive forlangt for nye anlæg, vil  

 kommunalbestyrelsen normalt skønne, om der er grund til at skride ind efter  

 miljøbeskyttelseslovens regler (f.eks. fordi forholdet må anses for  

 nærliggende  

 sundhedsfarligt, eller fordi der skal foretages et så omfattende nybyggeri,  

 at  

 det vil være rimeligt samtidig at få anlægget indrettet efter reglerne for  

 nye  

 anlæg).
 Bestemmelse om, at der ikke skal skrides ind over for et ældre  

 forhold, kan i reglen træffes af kommunalbestyrelsen.
Bestemmelse om, at der skal skrides ind, bør træffes af den  

 myndighed, der er beføjet til at tillade forholdet (kommunalbestyrelsen,  

 amtsrådet, evt.
Miljøstyrelsen). Kommunalbestyrelsen behøver ikke at lade sin  

 erklæring efter § 1, stk. 1, i bekendtgørelse om  

 udstykningskontrollen  

 vente, til en anden myndighed har afgjort spørgsmålet, men skal blot i  

 erklæringen anføre, at spørgsmålet undersøges.
Kommunalbestyrelsen skal  

 samtidig give tilsvarende underretning til ansøgeren og eventuelt til den,  

 der  

 har givet anledning til, at spørgsmålet er taget op.
 4.7. Naturbeskyttelsesloven.
 Naturbeskyttelseslovens administration er delt  

 mellem  

 stat, amtsråd, kommunalbestyrelser og fredningsnævn.
 4.7.1. Beskyttede naturtyper m.v.
Landinspektøren skal være opmærksom på  

 naturbeskyttelseslovens § 3, når der ved udstykning, matrikulering,  

 arealoverførsel eller sammenlægning tilsigtes en ændring i tilstanden af  

 naturlige søer på over 100 m2, af beskyttede vandløb eller af  

 heder,  

 moser og lignende, strandenge, strandsumpe, ferske enge og biologiske  

 overdrev  

 på over 2500 m2  

 i sammenhængende areal.
Moser og lignende, der er  

 mindre end 2500 m², er omfattet af beskyttelse, når de ligger i forbindelse  

 med  

 en sø eller et vandløb, der er beskyttet.
Ved beregning af arealet af de nævnte biotoper lægges det samlede  

 naturareals størrelse til grund.
Små biotoper, der ikke i sig selv opfylder  

 størrelseskriteriet, vil således kunne være omfattet af  

 beskyttelsesordningen,  

 hvis de støder op til eller indgår i arealer med andre naturtyper, som er  

 omfattet af beskyttelsesordningen.
Der skal dog være tale om et  

 sammenhængende  

 areal.
 Med sammenhængende areal forstås et område, som i  

 naturbeskyttelsesmæssig henseende kan karakteriseres som en funktionel  

 helhed.  

 Dette indebærer, at en hede, eng eller mose eller et overdrev eller  

 kombinationer  

 af disse naturtyper kan anses som sammenhængende, uanset om området i et vist  

 omfang er gennemskåret af f.eks. mindre veje, brandbælter, vandløb, små  

 skovparceller, hegn m.v.
 Det bemærkes, at ejerforholdet er uden betydning for afgørelsen  

 af, om et areal er sammenhængende.
 Dispensation fra bestemmelserne i lovens § 3, stk. 1-3,  

 kan meddeles af amtsrådet i særlige tilfælde, jf. lovens § 65,  

 stk. 3. Det er også amtsrådet, der efter anmodning giver oplysning om,  

 hvorvidt en nærmere angivet foranstaltning eller et bestemt areal er omfattet  

 af beskyttelsesordningen.
 Der henvises i øvrigt til bekendtgørelse nr. 637 af 25. juni  

 2001om beskyttede naturtyper, til cirkulære af 13. juni1993 om registrering  

 af  

 beskyttede naturtyper samt om indsendelse af oplysninger til Skov- og  

 Naturstyrelsen og til kap. 3 i vejledning om naturbeskyttelsesloven.
4.7.2. Klitfredede og strandbeskyttede arealer Beliggenheden af klitfrednings- og  

 strandbeskyttelseslinjerne  

 er fastlagt ved miljøministerens bekendtgørelser amt for amt og for hele  

 landet  

 registreret i såvel matrikelkortet som matrikelregistret.
På grundlag af  

 oplysninger fra matrikelmyndigheden er der foretaget notering i tingbogen på  

 de  

 ejendomme, der helt eller delvis er omfattet af klitfredning og/eller  

 strandbeskyttelse.
 Efter lovens § 69a, stk. 5, afmærkes klitfredningslinjen  

 med pæle eller lignende, når den er beliggende i byzone eller  

 sommerhusområde.  

 Grænserne for klitfredning af de arealer, der er fredet efter den tidligere  

 lov  

 om sandflugtens bekæmpelse, kan endvidere afmærkes.
Grænserne for klitfredning og strandbeskyttelse er fastlagt ved  

 registreringen på matrikelkortet, og det er som udgangspunkt disse linjer,  

 der  

 er gældende.
På de strækninger, hvor klitfredningslinjen følger den hidtidigt  

 afmærkede klitfredningslinje, vil det dog være afmærkningen på stedet, der er  

 gældende, hvis der er uoverensstemmelse mellem linjen og matrikelkortet.
I  

 disse tilfælde bør Skov- og Naturstyrelsen eller Kort- og Matrikelstyrelsen  

 kontaktes.
Kort- og Matrikelstyrelsen har i samarbejde med Skov- og  

 Naturstyrelsen udarbejdet regler for håndtering af klitfredningslinjen og  

 strandbeskyttelseslinjen i matrikulære sager.
Reglerne findes på Kort- og  

 Matrikelstyrelsens hjemmeside. (www.kms.dk/lsp - matrikulært område -  

 Strandbeskyttelse & klitfredning) Miljøministeren kan revidere klitfrednings- og  

 strandbeskyttelseslinjen, når der er sket en væsentlig tilbagerykning eller  

 tilvækst af kysten, eller hvis det er nødvendigt af hensyn til risikoen for  

 sandflugt, jf. lovens § 69a, stk. 1 og 2. Miljøministeren kan  

 endvidere rette mindre fejl, der er sket ved fastlæggelsen af  

 klitfredningslinjen og strandbeskyttelseslinjen, jf. lovens § 69a,  

 stk. 6.
 Der må ikke foretages udstykning, matrikulering, arealoverførsel  

 eller sammenlægning, hvorved der fastlægges skel eller tilsigtes en ændret  

 anvendelse af klitfredede arealer, jf. lovens § 8, stk. 1, eller af  

 strandbeskyttede arealer, jf. lovens § 15, stk. 1. Der må heller  

 ikke  

 gives adgang til nye ejendomme ad veje, der fører over klitfredede arealer,  

 jf.  

 lovens § 11, stk. 3. Skov- og Naturstyrelsen kan dog i særlige  

 tilfælde gøre undtagelse (dispensere) fra denne bestemmelse, samt fra  

 bestemmelsen  

 i lovens § 8, stk. 1, om ændringer i tilstanden af klitfredede  

 arealer, jf. lovens § 65, stk. 1. Amtsrådet kan i særlige tilfælde  

 dispensere fra bestemmelsen i lovens § 15, stk. 1, om ændringer i  

 tilstanden af strandbeskyttede arealer, jf. lovens § 65, stk. 3.
Efter lovens § 69 kan miljøministeren ophæve eller indskrænke  

 beskyttelseslinjer.
Det sker yderst sjældent og kun efter ansøgning fra en  

 kommune i forbindelse med lokalplanlægning.
Ifølge bekendtgørelse nr. 949 af 16. september 2004 om  

 klitfredning gælder reglerne i lovens § 8, stk. 1, ikke for 1)  

 	  

 diger, høfder,  

 bølgebrydere og andre foranstaltninger, der udføres som led i en  

 kystbeskyttelse af flere ejendomme langs kysten, og hvortil der på forhånd er  

 meddelt tilladelse i henhold til lov om kystbeskyttelse, og 2)  

 	  

 sådanne mindre bade-  

 og bådebroer, der er omfattet af § 2 i Trafikministeriets bekendtgørelse  

 nr. 489 af 28. september 1981.
Ifølge bekendtgørelse nr. 945 af 16. september 2004 om bygge- og  

 beskyttelseslinjer gælder § 15, stk.1, ikke i de ovennævnte tilfælde  

 under  

 nr. 1 og 2 og heller ikke for 3)  

 	  

 udstykning,  

 matrikulering eller arealoverførsel, hvorved der fastlægges skel med henblik  

 på  

 foranstaltninger efter nr. 1.
Der kræves ikke tilladelse efter loven, når et særskilt beliggende  

 areal (et helt matrikelnummer) udstykkes eller overføres til en anden  

 ejendom,  

 og der på arealet ikke skal foretages noget, der kræver tilladelse efter  

 bestemmelserne i lovens § 15, stk. 1. Men det kræver tilladelse,  

 når  

 der fastlægges nyt skel i klitfredede eller strandbeskyttede arealer.
Det er  

 dog tilkendegivet i vejledning om 300 m strandbeskyttelses- og  

 klitfredningszone,  

 afsnit 5.2, at det i bemærkningerne til lovforslaget er forudsat, at  

 forbudet  

 mod visse matrikulære ændringer ikke skal være til hinder for hensigtsmæssige  

 omlægninger  

 af ejendomsstrukturen i jordbrugserhvervene, og at nødvendige  

 dispensationer  

 hertil derfor bør meddeles. I nævnte vejledning om 300 m strandbeskyttelses- og  

 klitfredningszone, afsnit 4.2.1, er det også anført, at arealer, der  

 ikke  

 tidligere har været omfattet af strandbeskyttelse eller klitfredning   

 og som  

 ved ikrafttrædelsen af de nye beskyttelseslinjer er omfattet af en lokalplan  

   

 kan udnyttes i overensstemmelse med lokalplanens bestemmelser uden  

 dispensation  

 fra strandbeskyttelseslinjen/klitfredningslinjen.
Det gælder dog ikke områder  

 med klitdannelser inden for 100m fra strandbredden langs den jyske vestkyst.  

 Se  

 hertil kystlovens § 3, stk. 3.
 Undtagelsen omfatter kun en lokalplan, der er endeligt vedtaget af  

 kommunalbestyrelsen før ikrafttrædelsen af den udvidede beskyttelse.
Lokalplanen skal endvidere være så detaljeret, at den indeholder  

 de nærmere regler, som foreskrevet i planlovens § 13, stk. 2 og 5.  

  Derfor er tidspunktet for ikrafttrædelsen af den udvidede  

 beskyttelse angivet amtsvis i tabellen herunder.
 Der henvises i øvrigt til vejledning om 300 m strandbeskyttelses-  

 og klitfredningszone samt til kap. 5 om klitfredning og kap. 7, afsnit 7.1 og  

 7.2, om strandbeskyttelse i vejledning om naturbeskyttelsesloven.
Område Ikrafttrædelsestidspunkt Bornholms Amt 1. juli 2000 Roskilde Amt 1. november 2000 Københavns Amt 15. november 2000 Københavns Kommune 1. december 2000 Frederiksborg Amt 1. april 2001 Vestsjællands Amt 1. april 2001 Storstrøms Amt 15. august 2001 Vejle Amt 15. november 2001 Fyns Amt 25. november 2001 Århus Amt 2. september 2002 Viborg Amt 3. april 2003 Sønderjyllands Amt 28. juli 2003 Ribe Amt 30. juni 2003 Ringkøbing Amt 4. juni 2003 Nordjyllands Amt 15. december 2003 4.7.3. Beskyttelseslinjer Søer og vandløb Når det i forbindelse med udstykning,  

 matrikulering,  

 arealoverførsel eller sammenlægning inden for en afstand af 150 m fra søer  

 med  

 en vandflade på mindst 3 ha eller langs de vandløb, der er registreret med en  

 beskyttelseslinje i henhold til den tidligere lovgivning, er hensigten at  

 opføre bebyggelse, campingvogne eller lignende eller foretage beplantning  

 eller  

 ændringer i terrænet, jf. lovens § 16, stk. 1, skal der foreligge  

 tilladelse fra amtsrådet, jf. lovens § 65, stk. 2. Er der tale om  

 arealer i byzone eller i et sommerhusområde, er det kommunalbestyrelsen, der  

 skal meddele tilladelse, jf. lovens § 65, stk. 6. Forelæggelse skal  

 ikke ske i tilfælde, der falder ind under undtagelsesbestemmelserne i lovens  

 § 16, stk. 2.
 Kommunalbestyrelsen kan først træffe afgørelse om dispensation fra  

 lovens § 16, stk. 1, to uger efter, at kommunalbestyrelsen har  

 orienteret naboer og andre interesserede om ansøgningen, medmindre det  

 ansøgte  

 er af underordnet betydning, jf. § 4 i bekendtgørelse nr. 945 af 16.  

 september  

 2004.
Skove Når det i forbindelse med udstykning,  

 matrikulering,  

 arealoverførsel eller sammenlægning inden for en afstand af 300 m fra  

 offentlige skove samt private sammenhængende skove på 20 ha eller derover er  

 hensigten at placere bebyggelse, campingvogne og lignende, jf. lovens  

 § 17, stk. 1, skal der foreligge tilladelse fra amtsrådet, jf.  

 lovens  

 § 65, stk. 2. Er der tale om arealer i byzone eller  

 sommerhusområde,  

 er det kommunalbestyrelsen, der skal meddele tilladelse, jf. lovens  

 § 65,  

 stk. 6. Forelæggelse skal ikke ske i tilfælde, der falder ind under  

 undtagelsesbestemmelserne i lovens § 17, stk. 2.
 Før der træffes afgørelse om dispensation, skal  

 amtsrådet/kommunalbestyrelsen give den pågældende skovejer lejlighed til at  

 udtale sig om det ansøgte.
 Kommunalbestyrelsen kan først træffe afgørelse om dispensation fra  

 lovens § 17, stk. 1, to uger efter, at kommunalbestyrelsen har  

 orienteret naboer og andre interesserede om ansøgningen, medmindre det  

 ansøgte  

 er af underordnet betydning, jf. § 4 i bekendtgørelse nr. 945 af 16.  

 september  

 2004.
Beskyttet fortidsminde Når det i forbindelse med udstykning,  

 matrikulering,  

 arealoverførsel eller sammenlægning af arealer, der ligger inden for en  

 afstand  

 af 100 m fra et beskyttet fortidsminde, jf. afsnit 4.8.2. og museumslovens  

 § 29e, stk. 1, er hensigten at ændre tilstanden inden for  

 beskyttelseslinjen, herunder at etablere hegn, placere campingvogne eller  

 lignende, jf. naturbeskyttelseslovens § 18, stk. 1, skal der  

 foreligge tilladelse fra amtsrådet, jf. museumslovens § 29j.  

 Forelæggelse  

 skal ikke ske i tilfælde, der falder ind under undtagelsesbestemmelserne i  

 naturbeskyttelseslovens § 18, stk. 2.
Kirker Når det i forbindelse med udstykning,  

 matrikulering,  

 arealoverførsel eller sammenlægning er hensigten, at der inden for en afstand  

 af 300 m fra kirker skal opføres bebyggelse med en højde over 8,5 m (f.eks.  

 siloer på landbrugsejendomme eller vindmøller), skal der foreligge tilladelse  

 fra amtsrådet, jf. lovens § 65, stk. 2. Byggelinjebestemmelsen  

 gælder  

 dog ikke for kirker, der er omgivet af bymæssig bebyggelse i hele  

 beskyttelseszonen, jf. lovens § 19.
 Der henvises i øvrigt til bekendtgørelse nr. 636 af 25. juni 2001  

 om bygge- og beskyttelseslinjer samt til kap. 7 i vejledning om  

 naturbeskyttelsesloven.
4.7.4. Fredning Hvis ønsket om en matrikulær forandring eller den  

 tilsigtede arealanvendelse strider mod bestemmelser i en fredning, skal der  

 være meddelt dispensation, jf. lovens § 50. Dispensationer meddeles af  

 vedkommende fredningsnævn.
Det samme gælder, hvis der er udstedt foreløbigt  

 forbud efter lovens § 34, eller hvis der verserer en fredningssag for  

 fredningsnævnet, jf. lovens § 37.
4.8. Museumsloven I november 2001 blev sager vedrørende sten- og  

 jorddiger  

 samt om fortidsminder, herunder den dertil knyttede administration, pleje af  

 ikke statsejede fortidsminder, tilsyn og håndhævelse, klage samt  

 internationalt  

 samarbejde overført fra Miljøministeriet til Kulturministeriet.
Disse sager  

 blev senere henlagt til Kulturarvsstyrelsen.
 Endelig er reglerne vedr. sten- og jorddiger samt om fortidsminder  

 overført fra naturbeskyttelsesloven til museumsloven ved lov nr. 454 af 9  

 juni  

 2004 om ændring af lov om naturbeskyttelse, lov om planlægning, lov om  

 vandløb  

 og museumsloven, der trådte i kraft den 1. oktober 2004.
4.8.1. Sten- og jorddiger Landinspektøren skal være opmærksom på  

 museumslovens  

 § 29a, når der ved udstykning, matrikulering, arealoverførsel eller  

 sammenlægning tilsigtes en ændring i tilstanden af sten- og jorddiger I § 1 i bekendtgørelse nr. 1029 af 21. oktober 2004 om  

 beskyttede sten- og jorddiger og lignende er det nærmere beskrevet, hvilke  

 diger der er omfattet af museumslovens § 29a.
Beskrivelsen omfatter  

 bl.a.  

 diger, der er angivet på Kort- og Matrikelstyrelsens kortværk Danmark  

 (1:25.000) i den seneste reviderede udgave forud for den 1. juli 1992.
 Bestemmelsen i lovens § 29a, stk. 1, gælder ikke for  

 visse diger i byzone eller sommerhusområder, jf. § 1, stk. 2 og 3,  

 samt § 3 i ovennævnte bekendtgørelse.
 Dispensation fra bestemmelserne i lovens § 29a, stk. 1,  

 kan meddeles af amtsrådet i særlige tilfælde, jf. lovens § 29j,  

 stk. 2. Det er også amtsrådet, der efter anmodning giver oplysning om,  

 hvorvidt  

 en nærmere angivet foranstaltning eller et bestemt areal er omfattet af  

 beskyttelsesordningen.
 Der henvises også til kap. 4 i vejledning om  

 naturbeskyttelsesloven.
4.8.2. Fortidsminder Der må ikke foretages udstykning, matrikulering  

 eller  

 arealoverførsel, hvorved der fastlægges skel gennem fortidsminder eller  

 tilsigtes ændring i tilstanden af fortidsminder, jf. lovens § 29e,  

 stk. 1.
 De typer af fortidsminder, der er omfattet af beskyttelsen efter  

 lovens § 29e, stk. 1, er optaget i bilaget til loven, jf. lovens  

 § 29e, stk. 2. Det fremgår af bilaget, at visse typer af  

 fortidsminder kun er omfattet af forbudet i lovens § 29e, stk. 1,  

 når  

 ejeren har modtaget meddelelse om deres tilstedeværelse, jf. lovens  

 § 29e,  

 stk. 3.
 Kulturministeren kan i særlige tilfælde meddele dispensation fra  

 bestemmelserne i lovens § 29e, stk. 1, jf. lovens § 29j,  

 stk. 1.
4.9. Skovloven Loven administreres af Skov- og Naturstyrelsen og  

 det  

 lokale statsskovdistrikt.
Medio 1999 blev fredskovsnoteringen i matriklen afsluttet.
Det  

 betyder, at registrerede fredskovspligtige arealer fremgår af såvel  

 matrikelregistret som matrikelkortet Fredskovpligtige arealer er efter lovens § 3, stk. 1, og  

 § 72, stk. 1:
 1)  

 	  

 Arealer, som  

 miljøministeren har besluttet skal være fredskovspligtige.
 2)  

 	  

 Arealer, der i  

 matriklen eller tingbogen er noteret som majoratsskov.
 3)  

 	  

 Arealer med skov, der  

 ejes eller erhverves af stat, kommuner eller folkekirke, arealer der ejes af  

 disse, og hvor skov etableres eller indfinder sig, samt tilhørende arealer  

 uden  

 træbevoksning.
 4)  

 	  

 Egekrat, der  

 eksisterede den 1. juli 1989. Det har vist sig, at ikke alle egekrat er  

 blevet  

 noteret som fredskovspligtige ved den landsdækkende fredskovsnotering.  

 Statsskovdistrikterne sørger for, at fredskovspligten for egekrat noteres i  

 matriklen.
 Skov- og Naturstyrelsen træffer afgørelsen, om et areal er  

 omfattet af lovens § 3, stk. 1, nr. 3, og om et areal er omfattet  

 af  

 lovens § 72, stk. 1, jf. lovens § 3, stk. 2, og  

 § 72,  

 stk. 2. Når staten, kommunerne eller folkekirken erhverver skov eller  

 ejer  

 et areal, hvor skov er etableret eller har indfundet sig, påhviler det de  

 nævnte myndigheder at orientere Skov- og Naturstyrelsen, jf. lovens § 3,  

 stk. 6.
 Såfremt andre arealer burde være noteret som fredskovspligtige,  

 men ikke er blevet det, vil disse kun blive fredskovspligtige, hvis ejeren  

 ansøger herom, og Skov- og Naturstyrelsen beslutter, at arealet er egnet til  

 bæredygtig skovdrift, jf. lovens § 4. Skov- og Naturstyrelsen har  

 desuden  

 mulighed for at justere noteringen af fredskovspligtige arealer efter lovens  

 § 37.
 Skov- og Naturstyrelsen kan, når særlige grunde taler for det,  

 ophæve fredskovspligten på et areal, som ønskes anvendt til andet formål, jf.  

 lovens § 6, stk. 1. En ansøgning til Skov- og Naturstyrelsen, hvor  

 kommunen ønsker fredskovspligten på et kommunalt ejet skovareal ophævet, skal  

 i  

 visse tilfælde imødekommes uden vilkår om erstatningsskov, jf. lovens  

 § 6,  

 stk. 2.
 Ved udstykning, matrikulering, arealoverførsel og sammenlægning  

 skal landinspektøren undersøge, om der er fredskovspligt på de berørte  

 arealer,  

 jf. lovens §§ 3, 4 og 72.
Der skal foreligge tilladelse fra statsskovdistriktet, 1)  

 	  

 når et  

 fredskovspligtigt areal skal overgå til anden anvendelse end skovdrift, jf.  

 lovens §§ 6 og 11, eller 2)  

 	  

 når sammenhængende  

 fredskovspligtige arealer, jf. lovens § 12, udstykkes eller formindskes  

 ved arealoverførsel, eller 3)  

 	  

 når et areal ønskes  

 tilplantet og pålagt fredskovspligt, jf. lovens § 4.
Det hidtil gældende forbud mod udstykning af samlede fredskovsstrækninger,  

 som omfatter skovstrækninger, der ligger op til 1 km fra hinanden, er med den  

 nye skovlov nr. 453 af 9. juni 2004 lempet væsentligt.
Forbuddet mod  

 udstykning  

 gælder kun for fredskovspligtige arealer, der er fysisk sammenhængende.  

 Fredskovspligtige  

 arealer, der ligger fysisk adskilte, kan herefter udstykkes uden dispensation  

 efter skovloven.
Et fredskovspligtigt areal, der gennemskæres af en vej, et  

 enkelt jernbanespor, et vandløb, en smal mark o.lign., skal dog fortsat  

 betragtes som sammenhængende.
Det beror således stadig på en konkret  

 vurdering  

 i hvert enkelt tilfælde, om to fredskovspligtige arealer er sammenhængende.
 Den hidtil gældende praksis, hvorefter udstykning af fysisk  

 sammenhængende fredskovspligtige arealer kan tillades, hvis delene efter  

 udstykningen hver især er over 50 ha på gode jorder stigende til 300 ha på  

 magre jorder, opretholdes.
 Bestemmelsen i lensafløsningslovens § 5, stk. 1,  

 (Majoratsloven) om, at samlede skovstrækninger, der hører til de nuværende  

 majorater, skal bevares under samme ejer som samlede ejendomme, er overført  

 til  

 skovlovens § 7, stk. 1. Skov- og Naturstyrelsen kan ophæve  

 majoratsbåndet  

 på et areal, hvorefter arealet pålægges fredskovspligt.
 Såfremt en majoratsskov ønskes delt, f.eks. med henblik på frasalg,  

 kan det kun ske ved, at majoratsbåndet ophæves efter lovens § 7,  

 stk. 2, hvorefter arealet noteres som fredskovspligtigt i matriklen.  

 Skov-  

 og Naturstyrelsen kan samtidig beslutte, at sammenhængende arealer skal  

 udgøre  

 en samlet fast ejendom i henhold til § 2, stk. 1, i  

 udstykningsloven.  

 Herefter kan ejendommen udstykkes efter skovlovens almindelige bestemmelser  

 om  

 udstykning, jf. § 12. De nye bestemmelser tager ligesom de hidtidige  

 sigte  

 på at afskaffe majoratsskovene på længere sigt.
Fredskovspligt og ændringer heraf skal noteres i matriklen, jf.  

 lovens § 41. Skov- og Naturstyrelsen har udstedt retningslinier herom i  

 en  

 vejledning til statsskovsdistrikterne.
Der henvises i øvrigt til Vejledning  

 om  

 skovloven på Skov- og Naturstyrelsens hjemmeside (www.sns.dk).
 I § 32, stk. 7, i bekendtgørelse om matrikulære arbejder  

 er der regler om beregning af fredskovspligtigt areal i forbindelse med  

 matrikulære forandringer.
 Hvis der opdages fejl i fredskovsnoteringen, f.eks. i form af  

 uoverensstemmelse mellem angivelsen af størrelsen af arealet i matriklen og  

 forholdene i marken, skal sagen forelægges statsskovdistriktet.
4.10. Landbrugsloven For så vidt angår matrikulære forandringer  

 administreres  

 loven fortrinsvis af praktiserende landinspektører og jordbrugskommissioner,  

 der er nedsat for hver amtskommune og for Bornholms Regionskommune.
Det er  

 navnlig reglerne i lovens §§ 6, 7, 10 og §§ 29 -33, der har  

 betydning  

 i forbindelse med gennemførelse af matrikulære forandringer.
Udstykning m.v. og ophævelse af landbrugspligt samt omlægning af  

 landbrugsjorder kan ske uden tilladelse efter loven, når landinspektøren kan  

 afgive erklæring efter reglerne i bekendtgørelse om landinspektørerklæringer  

 i  

 henhold til lov om landbrugsejendomme.
Erklæringerne skal afgives på særlige  

 skemaer, der skal sendes til Kort- og Matrikelstyrelsen sammen med sagen.  

 Skemaerne kan hentes på direktoratets hjemmeside (www.dffe.dk) eller fås ved  

 henvendelse til Direktoratet for FødevareErhverv.
 Når det er et vilkår, f. eks. ved ophævelse af landbrugspligt, at  

 der tinglyses en deklaration på den udstykkede ejendom, er det  

 landinspektørens  

 ansvar efterfølgende at sikre opfyldelsen heraf og at sende den tinglyste  

 deklaration til jordbrugsmyndighederne.
Hvis landinspektøren ikke kan afgive erklæring om det pågældende  

 forhold, skal der foreligge en tilladelse fra jordbrugskommissionen.
Er  

 landinspektøren i tvivl om, hvorvidt der er grundlag for at afgive  

 erklæringen,  

 skal sagen forelægges jordbrugskommissionen som en ansøgning.
 Ved udstykning m.v. af arealer, der er pålagt deklaration i medfør  

 af landbrugsloven, f.eks. i forbindelse med ophævelse af landbrugspligten,  

 skal  

 landinspektøren sørge for, at der vedlægges fornøden tilladelse fra  

 jordbrugskommissionen.
Sager om supplering eller nedlægning af en landbrugsejendom, der  

 er noteret som »familieejendom«, jf. lovens § 19, skal forelægges  

 jordbrugskommissionen.
Ved forelæggelsen skal det oplyses, at sagen vedrører  

 en  

 familieejendom.
Den indhentede tilladelse skal vedlægges sagen ved  

 indsendelsen  

 til Kort- og Matrikelstyrelsen.
Der henvises i øvrigt til bekendtgørelse nr.  

 42  

 af 24. februar 1972 om landbrugsejendommes notering som familieejendomme og  

 til  

 § 4 i bekendtgørelse nr. 865 af 19. august 2004 om dokumentation ved  

 tinglysning af dokumenter vedrørende landbrugsejendomme.
 Kort- og Matrikelstyrelsen foretager fortsat lejlighedsvis  

 notering i matriklen af landbrugspligt på arealer (frie jorder), der er  

 vurderet under en landbrugsejendom, medmindre arealet er fraskilt ejendommen  

 inden for de seneste 5 år, jf. § 4, stk. 1, i bekendtgørelse nr.  

 863  

 af 19. august 2004 om regionale jordbrugskommissioner mv.
 Beboelsesbygningen på en landbrugsejendom kan i visse tilfælde  

 nedrives eller fraskilles på grundlag af en erklæring fra en praktiserende  

 landinspektør i henhold til lovens § 10, stk. 1 og 2. Endvidere kan  

 der etableres bygningsløse landbrugsejendomme ved en landinspektørerklæring i  

 henhold til lovens § 10, stk. 3 og 4.
 Endelig kan jordbrugskommissionen, når særlige forhold taler for  

 det, meddele tilladelse til, at en landbrugsejendom er uden beboelsesbygning,  

 jf. lovens § 10, stk. 5, og jordbrugskommissionen kan bestemme, at  

 der ikke må opføres nye bygninger på en landbrugsejendom, jf. lovens  

 § 9,  

 stk. 6.
 Når landinspektøren afgiver erklæring efter lovens § 10,  

 stk. 1-4, og når jordbrugskommissionen meddeler tilladelse efter lovens  

 § 10, stk. 5 eller forbud efter lovens § 9, stk. 6, skal  

 kopi af erklæringen/tilladelsen eller forbudet sendes til Kort- og  

 Matrikelstyrelsen med henblik på registrering i matriklen, jf. § 4,  

 stk. 2, i bekendtgørelse nr. 863 af 19. august 2004 om regionale  

 jordbrugskommissioner mv.
4.11. Lov om folkekirkens økonomi Præstegårde er i almindelighed ikke noteret som  

 landbrugsejendomme i matriklen, men der er mellem Fødevareministeriet og  

 Kirkeministeriet truffet aftale om, at præstegårde principielt skal være  

 undergivet samme regler som landbrugsejendomme.
Sager om fraskillelse af  

 beboelsesbygning på en præstegård samt om udstykning i øvrigt eller  

 arealoverførsel, der vedrører en præstegård, skal således forelægges  

 jordbrugskommissionen, medmindre landinspektøren kan afgive erklæring om  

 forholdet.
Det skal ske inden forelæggelsen for Kirkeministeriet, jf.  

 § 21, stk. 3, i lov om folkekirkens økonomi (lovbekendtgørelse nr.  

 707 af 29. juni 2004). Kirkeministeriets tilladelse skal indsendes med sagen  

 til Kort- og Matrikelstyrelsen.
4.12. Jordkøbsloven Ifølge § 11 i bekendtgørelse nr. 863 af 19.  

 august  

 2004 om regionale jordbrugskommissioner mv. er Direktoratet for  

 FødevareErhverv  

 og de regionale jordkøbsnævn, der udøver beføjelser efter § 30 a i  

 jordkøbsloven (lovbekendtgørelse nr. 493 af 13. juni 1997 med senere  

 ændringer),  

 i forbindelse med erhvervelse af landbrugsjorder og frasalg af  

 bygningsparcellen fritaget for 1)  

 	  

 at indhente  

 tilladelse fra jordbrugskommissionerne til udstykning, arealoverførsel mv.  

 efter reglerne i § 30, stk. 2 og 3, i lov om landbrugsejendomme  

 (oprettelse af nye selvstændige landbrugsejendomme, 2)  

 	  

 at søge dispensation  

 efter lovens § 9, stk. 5, fra bestemmelsen i stk. 1 og  

 stk. 3, 2. pkt. (krav om beboelsesbygning), samt 3)  

 	  

 at opfylde  

 betingelserne i lovens § 10, stk.1-4, om oprettelse af bygningsløse  

 landbrugsejendomme på 2 ha eller derover.
Sager om udstykning eller arealoverførsel, der vedrører  

 erhvervelse af arealer efter jordkøbsloven, skal, jf. § 5, stk. 6,  

 i  

 bekendtgørelse nr. 511 af 18. juni 1997 om regionale jordkøbsnævn, forelægges  

 for jordbrugskommissionen, hvis der for så vidt angår restejendommen, som  

 nævnet ikke køber, kræves tilladelse efter landbrugsloven.
Fortrinsstilling  

 efter landbrugsloven kan ikke gøres gældende ved køb af jord efter  

 jordkøbsloven, men alene ved afhændelsen af jorden, herunder i en  

 jordfordeling, jf. bekendtgørelsens § 5, stk. 9.
4.13. Råstofloven Loven administreres af amtsrådene og i Københavns,  

 Frederiksberg og Bornholms kommuner af kommunalbestyrelsen.
Sager om  

 udstykning  

 eller arealoverførsel mellem ejendomme med henblik på udnyttelse af  

 forekomster  

 i jorden skal ved sagens indsendelse til Kort- og Matrikelstyrelsen vedlægges  

 en kopi af tilladelse til indvindingen i medfør af råstoflovens § 7.
4.14. Jordforureningsloven Jordforureningsloven administreres af amtsrådene.
I  

 Københavns, Frederiksberg og Bornholms kommuner udøver kommunalbestyrelsen de  

 opgaver og beføjelser, som ved loven eller regler fastsat i medfør af loven  

 er  

 henlagt til amtsrådet.
Efter lovens § 8 må anvendelsen af et areal, der af amtsrådet  

 er kortlagt som forurenet jord på vidensniveau 1 eller 2, efter lovens  

 § 12 ikke ændres til bolig, børneinstitution, offentlig legeplads,  

 rekreativt område, alment tilgængeligt område, kolonihave, sommerhusgrund  

 eller  

 institution, før amtsrådet har meddelt tilladelse hertil.
På kortlagte  

 arealer,  

 der anvendes til ovenstående formål eller af amtsrådet er fastlagt som  

 indsatsområde, jf. § 6, stk. 1, skal amtsrådets tilladelse være  

 meddelt,  

 før et bygge- eller anlægsarbejde på arealet påbegyndes, jf. lovens § 8,  

 stk. 2.
 Ved udstykning og arealoverførsel af kortlagte arealer med henblik  

 på en ændret anvendelse som anført ovenfor skal amtsrådets tilladelse  

 indsendes  

 med sagen til Kort- og Matrikelstyrelsen.
Amtsrådets kortlægning af forurenede arealer gennemføres i  

 samarbejde med kommunalbestyrelsen.
Et areal betegnes kortlagt på  

 vidensniveau  

 1, når der er tilvejebragt en faktisk viden om aktiviteter på arealet eller  

 aktiviteter på andre arealer, der kan have været kilde til forurening på det  

 pågældende areal, jf. lovens § 4. Et areal betegnes kortlagt på  

 vidensniveau 2, når der er tilvejebragt et dokumentationsgrundlag, der gør,  

 at  

 det med høj grad af sikkerhed kan lægges til grund, at der på arealet er en  

 jordforurening af en sådan art og koncentration, at forureningen kan være til  

 fare for mennesker og miljø, jf. lovens § 5.
Efter lovens § 14 skal oplysninger om kortlagte arealer  

 registreres i matriklen og løbende opdateres.
Registreringen sker efter  

 bestemmelserne i cirkulære nr. 187 af 17. december 2000 om indberetning og  

 registrering af oplysninger om forureningskortlagte arealer i  

 matrikelregister  

 og matrikelkort.
Forurenede arealer, der er kortlagt på vidensniveau 1,  

 noteres  

 i matrikelregistret på de berørte matrikelnumre.
I WEB-Matriklen vises de  

 berørte matrikelnumre i deres helhed med en særlig fladesignatur.
Forurenede  

 arealer, der er kortlagt på vidensniveau 2, noteres ligeledes i  

 matrikelregistret på de berørte matrikelnumre, mens det forurenede areals  

 beliggenhed indtegnes på matrikelkortet med en afgrænset signaturflade.
På  

 grundlag af oplysninger fra matrikelmyndigheden foretages der notering i  

 tingbogen på de berørte ejendomme.
Tinglysningen af de affaldsdepoter, der er  

 registreret efter affaldsdepotloven opretholdes, indtil de er registreret i  

 matriklen.
4.15. Lov om stormflod og stormfald Efter lov om stormflod og stormfald skal der ske  

 registrering i matriklen af tilskud, der er ydet efter loven til  

 gentilplantning med skov på private fredskovsarealer, der er ramt af  

 stormfald,  

 jf. lovens § 19, stk. 3. Tilskud ydes kun til skovarealer, som er  

 dækket af en basisforsikring mod stormfald.
Ifølge lovens § 19,  

 stk. 2, skal et ydet tilskud tilbagebetales efter Stormrådets nærmere  

 bestemmelser, hvis basisforsikringen opsiges inden for 15 år efter  

 udbetalingen  

 af tilskuddet.
Ifølge lovens § 14 udbetales tilskuddet i to rater.
Første  

 rate vedrører oprydning af arealet, og udbetaling sker samtidig med  

 afgørelsen  

 om tilskud.
Anden rate vedrører udgifter til gentilplantning, og udbetaling  

 sker, når gentilplantningen er gennemført.
Registreringen foretages i matrikelregisteret ved første og sidste  

 udbetaling af tilskuddet på grundlag af indberetning fra Skov- og  

 Naturstyrelsen.
Det kan forekomme, at første og sidste rate for udbetaling  

 falder sammen. 15-årsfristen regnes fra sidste udbetaling af tilskuddet.
Det kan i enkelte tilfælde forekomme, at arealer, der modtager  

 tilskud, endnu ikke er registreret med fredskovspligt.
Fredskovspligten skal  

 dog altid være noteret inden sidste udbetaling.
 I sager om udstykning, arealoverførsel eller sammenlægning af  

 arealer, der er helt eller delvis omfattet af notering om eventuel  

 tilbagebetalingspligt af tilskud efter stormfald, skal landinspektøren søge  

 afklaret, hvilke arealer forpligtelsen hviler på før og efter de matrikulære  

 forandringer,  

 således at oplysninger herom kan ajourføres i forbindelse med de matrikulære  

 ændringer.
 De nærmere regler om tilskudsordningens gennemførelse og  

 administration fremgår af bekendtgørelse nr. 320 af 9. maj 2001 om forsikring  

 af privat skov mod stormfald og tilskud til gentilplantning mv. efter  

 stormfald, og bekendtgørelse nr. 321 af 9. maj 2001 om minimumsbetingelser  

 for  

 forsikringsselskabers tegning af basisforsikring mod stormfald.
Der henvises i øvrigt til vejledning om tilskud til  

 gentilplantning udarbejdet af Stormrådet i samarbejde med Skov- og  

 Naturstyrelsen.
Vejledning samt anden information om stormfald kan findes på  

 Skov- og Naturstyrelsens hjemmeside på adressen  

 http://www.sns.dk/skov/tilskud/stormfald/ 5. Skemaer Det grønne skema og skemaet til erklæring  

 vedrørende  

 naturbeskyttelsesloven, museumsloven, skovloven og lov om stormflod og  

 stormfald kan hentes på styrelsens hjemmeside (www.kms.dk/lsp) eller  

 rekvireres  

 i Kort- og Matrikelstyrelsen, Rentemestervej 8, 2400 København NV.
 Skemaer til landinspektørerklæringer om forhold til landbrugsloven  

 kan hentes på direktoratets hjemmeside (www.dffe.dk) eller rekvireres i  

 Direktoratet for FødevareErhverv, Arealkontoret.
 Vejledning nr. 76 af 6. juni 2000 om udstykningskontrollen  

 bortfalder.
Kort- og Matrikelstyrelsen, den 15. december  

 2004 Jesper Jarmbæk /Birgit Kristiansen Bilag 1 Love nævnt i vejledningen Lov nr. 1150 af 17. december 2003 om miljømål m.v. for  

 vandforekomster og internationale naturbeskyttelsesområder (miljømålsloven) Lov om planlægning, lovbekendtgørelse nr. 883 af 18. august 2004.
 Lov om offentlige veje, lovbekendtgørelse nr. 671 af 19. august  

 1999, som senest er ændret ved lov nr. 233 af 2. april 2003.
 Lov om private fællesveje, lovbekendtgørelse nr. 670 af 19. august  

 1999, som senest er ændret ved lov nr. 172 af 19. marts 2001.
 Byggeloven, lovbekendtgørelse nr. 452 af 24. juni 1998, som senest  

 er ændret ved lov nr. 1088 af 17. december 2002.
 Lov om miljøbeskyttelse, lovbekendtgørelse nr. 753 af 25. august  

 2001, som senest ændret ved lov nr. 220 af 31. marts 2004.
 Lov om naturbeskyttelse, lovbekendtgørelse nr. 884 af 18. august  

 2004.
 Museumsloven, nr. 473 af 7 juni 2001, som senest ændret ved lov  

 nr. 454 af 9. juni 2004.
 Lov nr. 453 af 9. juni 2004 om skove.
 Lov nr. 435 af 9. juni 2004 om landbrugsejendomme.
 Lov om råstoffer, lovbekendtgørelse nr. 886 af 18. august 2004.
 Lov om forurenet jord, lov nr. 370 af 2. juni 1999, som senest er  

 ændret ved lov nr. 1151 af 17. december 2003.
 Lov om stormflod og stormfald , lov nr. 349 af 17. maj 2000, som  

 ændret ved lov nr. 505 af 7. juni 2001.
