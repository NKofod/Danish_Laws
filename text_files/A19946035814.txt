 Denne datasammenskrivning omfatter lov om styrelsen af statsbanerne, jfr.  

 lovbekendtgørelse nr. 188 af 24. marts 1993 med de ændringer der følger af  

 lov nr. 917 af 8. december 1993.
§ 1.  Danske statsbaner (DSB) med tilhørende  

 automobil-, færge- og skibsforbindelser er en statsvirksomhed under  

 trafikministeriet.
DSB ledes af en administrerende direktør.
 § 2.  Trafikministeren fastsætter de nærmere regler om  

 statsbanernes organisation.
 § 3.  Der nedsættes et jernbaneråd med den opgave at  

 afgive udtalelser om spørgsmål af principiel betydning for statsbanerne.
Stk. 2.  Rådet består af 16 medlemmer.
Rådets formand  

 beskikkes af trafikministeren. 8 medlemmer vælges af folketinget blandt  

 dettes medlemmer.
Ministeren beskikker efter indstilling en repræsentant for  

 hver af følgende organisationer: Statstjenestemændenes Centralorganisation I,  

 Statstjenestemændenes Centralorganisation II og Arbejderbevægelsens  

 Erhvervsråd.
Derudover beskikker ministeren 3 medlemmer repræsenterende  

 industri, handel og landbrug.
Endelig beskikker ministeren efter indstilling  

 1 repræsentant for Forbrugerrådet.
Samtlige valg og beskikkelser gælder for 5  

 år ad gangen, dog afgår de af folketinget valgte medlemmer, såfremt de  

 udtræder af folketinget.
 Stk. 3.  Ministeren fastsætter rådets forretningsorden.
 § 4.  Loven træder i kraft 1. april 1969. Lov nr. 40  

 af 25. februar 1925 ophæves.
