 I medfør af § 29 b, stk. 3, i merværdiafgiftsloven (momsloven), jf.
 lovbekendtgørelse nr. 773 af 16. september 1992, fastsættes:
 § 1.  Virksomheder, der her i landet udfører  

 turistkørsel med busser indregistreret i udlandet, skal anmelde virksomheden  

 til de statslige told- og skattemyndigheder efter lovens § 5, jf. dog § 5.
Stk. 2.  Virksomheden skal ved anmeldelsen efter stk. 1  

 afgive oplysninger om bussens særlige kendetegn i form af påmalet navn, logo  

 m.v.
Senere ændringer af de særlige kendetegn skal meddeles til de statslige  

 told- og skattemyndigheder inden indkørsel til landet finder sted.
 § 2.  Afgift af turistkørsel efter § 1 beregnes på  

 grundlag af et gennemsnitsvederlag efter reglerne i stk. 2 og 3.
 Stk. 2.  Gennemsnitsvederlaget er det beløb, hvoraf  

 afgiften skal afregnes til de statslige told- og skattemyndigheder.
Stk. 3.  Ved turistkørsel her i landet med busser  

 indregistreret i udlandet udgør gennemsnitsvederlaget 20 øre pr.  

 personkilometer.
Personkilometertallet beregnes som det tilbagelagte antal  

 kilometer multipliceret med antallet af befordrede passagerer.
§ 3.  Virksomheder, der er registreringspligtige efter  

 § 1, skal Stk. 2.  De statslige told- og skattemyndigheder kan  

 foretage eftersyn af busser, der benyttes til turistkørsel her i landet,  

 herunder efterse det i stk. 1, nr. 2, nævnte regnskabsmateriale.
§ 4.  Afgiftsperioden er kvartalet, og afgiften skal  

 afregnes for den kørsel, der er afsluttet i perioden.
Reglerne i lovens kap.  

 IX, XIII og XV finder anvendelse.
 § 5.  Virksomheder, der kun lejlighedsvis udfører  

 turistkørsel her i landet, kan efter anmeldelse til de statslige told- og  

 skattemyndigheder få tilladelse til at afregne afgiften i forbindelse med den  

 enkelte kørsel.
Stk. 2.  Anmeldelsen, der skal indeholde oplysning om  

 den forventede tilbagelagte strækning i kilometer, antal befordrede  

 passagerer, og det beregnede afgiftsbeløb, skal indgives, inden kørslen  

 finder sted.
Virksomheden skal samtidig med anmeldelsen indbetale afgiften.
Stk. 3.  Virksomheden skal medbringe en kopi af  

 anmeldelsen og en kvittering for betaling af afgiften under kørsel her i  

 landet.
Efter afslutningen på kørslen skal virksomheden angive det faktisk  

 antal kørte kilometer og befordrede passagerer ved tilbagesendelse af et  

 eksemplar af anmeldelsen med henblik på regulering af den betalte afgift.
Stk. 4.  Har virksomheden ved forudanmeldelsen indbetalt  

 for meget i afgift, tilbagebetales det overskydende beløb.
Har virksomheden  

 betalt for lidt, indbetales det skyldige beløb samtidig med tilbagesendelsen  

 af anmeldelsen.
Der skal kun reguleres, såfremt det beløb, der skal  

 efteropkræves eller tilbagebetales, udgør mere end 50 kr.
 § 6.  Den, der forsætligt eller groft uagtsomt afgiver  

 urigtige eller vildledende oplysninger eller fortier oplysninger til brug for  

 afgiftskontrollen straffes med bøde, medmindre højere straf er forskyldt  

 efter lovens § 35, stk. 3. Bestemmelserne i lovens § 35, stk. 4, og § 36  

 finder tilsvarende anvendelse.
 Stk. 2.  Forsætlig eller grov uagtsom overtrædelse af §  

 1, § 3, stk. 1, eller § 5, stk. 2, 1. pkt., eller stk. 3, straffes med bøde.
 Stk. 3.  Straffebestemmelserne i lovens § 35, stk. 1,  

 nr. 2, finder tilsvarende anvendelse på de bestemmelser i loven, der finder  

 anvendelse efter bekendtgørelsens § 4.
 § 7.  Bekendtgørelsen træder i kraft den 1. januar  

 1993 og finder anvendelse på turistkørsel her i landet, der påbegyndes den 1.  

 januar 1993 eller senere.
 Stk. 2.  Bekendtgørelse nr. 638 af 20. oktober 1988 om  

 merværdiafgift af turistkørsel med udenlandske busser ophæves.  

 Bekendtgørelsen finder dog fortsat anvendelse på den turistkørsel, der er  

 påbegyndt inden den 1. januar 1993. Virksomheden skal ved udkørslen fra  

 Danmark henvende sig til de statslige told- og skattemyndigheder med henblik  

 på en eventuel regulering af den ved indkørslen afregnede afgift.
