 I medfør af § 6 i lov om miljøbeskyttelse jfr. lovbekendtgørelse nr. 663  

 af 16. december 1982 og - efter forhandling med arbejdsministeren - i medfør  

 af § 46 i lov nr. 681 af 23. december 1975 om arbejdsmiljø fastsættes:
 § 1.  Denne bekendtgørelse finder anvendelse på  

 entreprænørmaterial og -udstyr, som defineret i stk. 2.
 Stk. 2.  Ved entreprenørmaterial og -udstyr forstås i  

 henhold til denne bekendtgørelse material, udstyr, anlæg og værktøj og  

 komponenter og dele til disse, som er konstruktivt bestemt til at virke ved  

 entrepriser uden at være i første række konstrueret til transport af varer  

 eller personer, og for hvilke støjemissionerne skal bestemmes.
 Stk. 3.  Landbrugs- og skovbrugstraktorer omfattes ikke  

 af denne bekendtgørelses anvendelsesområde.
§ 2.  Når måling af støjemission for det i § 1 omtalte  

 material er foreskrevet, foretages denne måling i overensstemmelse med  

 forskrifterne i bilag I til Rådets direktiv af 19. december 1978 - 79/ 113/  

 EØF jfr.
EFT L nr. 33 af 30. december 1981 og til Rådets direktiv af 7.  

 december 1981 - 81/ 1051/ EØF jfr.
EFT L nr. 376 af 30. december 1982.
 Stk. 2.  Når måling af den støj, der forekommer på  

 førerpladsen eller førerpladserne i det i § 1 omtalte materiel, er  

 foreskrevet, foretages denne måling i overensstemmelse med forskrifterne i  

 bilag II til ovennævnte direktiver.
 § 3.  Bekendtgørelsen træder i kraft den 26. marts  

 1986.
