Skrivelse om Ændring af SKM2008.445.SKAT om den momsmæssige behandling af træning af heste midlertidigt indført med henblik på træning  ændring af praksis  genoptagelse af afgiftstilsvar SKAT offentliggjorde den 20. maj 2008 SKM2008.445.SKAT om den momsmæssige behandling af træning af heste midlertidigt indført til Danmark med henblik på træning - ændring af praksis - genoptagelse af afgiftstilsvar.
 I afsnittet "Frister for genoptagelse" er det fejlagtigt anført, at hvis fristen for ordinær genoptagelse i skatteforvaltningslovens § 31, stk. 2, er udløbet, kan der i henhold til skatteforvaltningslovens § 32, stk. 1, nr. 1, efter anmodning ske ekstraordinær genoptagelse fra og med den afgiftsperiode, der er helt eller delvis sammenfaldende med den afgiftsperiode, der var til prøvelse i den første sag, der resulterede i underkendelse af praksis, eller den afgiftsperiode, der er påbegyndt men endnu ikke udløbet, 5 år forud for underkendelsen af praksis.
 Skatteforvaltningslovens § 32, stk. 1, nr. 1, giver kun mulighed for genoptagelse af den afgiftsperiode, der er påbegyndt men endnu ikke udløbet, 3 år forud for underkendelsen af praksis.
 De i SKM2008.445.SKAT anførte "5 år" ændres derfor til "3 år".
