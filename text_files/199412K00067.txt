Nr LSF 67 Forslag til Lov om ændring af lov om social pension, lov om social bistand  

 m.v. (Tillæg som følge af høj kommuneskat, forhøjelse af fradragsbeløb for  

 grundbeløb og pensionstillæg, ændret betaling for midlertidig hjemmehjælp  

 m.v.) Fremsat af socialministeren (Karen Jespersen) den 23. november 1994 Vedtaget ved tredjebehandling den 9. december 1994 Lov nr. 1128 af 21/12/1994 § 1 I lov om social pension, jf. lovbekendtgørelse nr. 521 af 16. juni 1994,  

 foretages følgende ændringer:
1. I § 49, stk. 1, nr. 2, ændres »106.000 kr.«  

 til: »106.700 kr.« og »126.300 kr.« til: »127.700  

 kr.« 2. I § 49, stk. 1, nr. 4, ændres »40.900 kr.«  

 til: »41.600 kr.« og »81.900 kr.« til: »83.300  

 kr.« 3. § 72 c affattes således:
» § 72 c.
Til pensionister, som den 1. januar er bosiddende i  

 kommuner, hvor summen af kommune-, amts- og kirkeskatteprocenten overstiger  

 31,8 pct., udbetales et tillæg, der årligt udgør 34 kr. for gifte og 59 kr.  

 for enlige for hver 0,1 procentpoint, som summen af de nævnte skatteprocenter  

 efter afrunding til en decimal overstiger 31,8 pct.
Tillæg oprundes til  

 nærmeste kronebeløb, der er deleligt med 50. Tillæg udbetales ikke, hvis det  

 før oprunding udgør mindre end 150 kr. for gifte og 250 kr. for enlige.
Stk. 2. Beløbene i stk. 1 reguleres ikke efter reglerne i § 49,  

 stk. 5 og 6. Udgiften til tillæg afholdes af staten.« § 2 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 450 af 1. juni 1994, foretages følgende  

 ændringer:
 1. § 54, stk. 1 , affattes således:
»Betaling for midlertidig hjemmehjælp fastsættes på grundlag af  

 modtagerens indkomstgrundlag.« 2. § 54, stk. 2, ophæves.
 Stk. 3-8 bliver herefter stk. 2-7.
 3. I § 54, stk. 3, der bliver stk. 2, udgår »og  

 2«.
 4. I § 54, stk. 4, der bliver stk. 3, ændres  

 »Indkomstgrundlaget efter stk. 3 opgøres på grundlag af« til:  

 »Opgørelsesperioden for indkomstgrundlaget efter stk. 2 er«.
 5. I § 54, stk. 5, der bliver stk. 4, ændres to steder  

 »indtægtsgrundlaget« til: »indkomstgrundlaget«,  

 »stk. 3 og 4« ændres til: »stk. 2 og 3«, og »stk.  

 4« ændres til: »stk. 3«.
 6. § 54, stk. 6, der bliver stk. 5, affattes således :
» Stk. 5. Socialministeren fastsætter nærmere regler om  

 betaling for midlertidig hjemmehjælp, herunder regler om fravigelse af  

 indkomstgrundlaget ved ændrede økonomiske forhold.« 7. I § 54, stk. 7 og 8, der bliver stk. 6 og 7,  

 ændres »3« til: »2«.
 8. I § 58, stk. 4, ændres »§ 54, stk. 4 og 5«  

 til: »§ 54, stk. 3 og 4«.
 9. § 79, stk. 3, ophæves.
§ 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 affattes § 7, litra i, således:
»i) Invaliditetsbeløb, invaliditetsydelse, førtidsbeløb, personlige  

 tillæg, invaliditets-, bistands- og plejetillæg samt tillæg efter § 72 c, der  

 udbetales i henhold til lov om social pension.« § 4 Stk. 1. Loven træder i kraft den 1. januar 1995.
Stk. 2. Til pensionister, som den 1. januar 1995 er bosiddende i  

 kommuner, hvor summen af kommune-, amts- og kirkeskatteprocenten fra 1994 til  

 1995 stiger med mere end 0,4 procentpoint til mere end 29,2 pct., efter  

 afrunding til en decimal, udbetales i 1995 et tillæg.
Tillægget udgør 34 kr.  

 for gifte og 59 kr. for enlige for hver 0,1 procentpoint, som den samlede  

 skatteprocent stiger med mere end 0,4 procentpoint til mere end 29,2 pct.
Der  

 beregnes ikke tillæg for 0,4 procentpoint af skattestigningen.
Tillæg  

 oprundes til nærmeste kronebeløb, der er deleligt med 50. Tillæg udbetales  

 ikke, hvis det før oprunding udgør mindre end 150 kr. for gifte og 250 kr.  

 for enlige.
Stk. 3. Tillæg efter stk. 2 medregnes ikke ved opgørelsen af den  

 skattepligtige indkomst.
Udgiften til tillæg efter stk. 2 afholdes af  

 kommunen.
Amtskommunen refunderer kommunens udgifter hertil svarende til  

 forholdet mellem den kommunale og amtskommunale skattestigning.
 Stk. 4. Opfylder en pensionist betingelserne for tillæg efter § 72  

 c i lov om social pension som affattet ved denne lovs § 1, nr. 3, og for  

 tillæg efter denne lovs § 4, stk. 2, er pensionisten alene berettiget til det  

 højeste tillæg.
Stk. 5. Udgiften til den del af et i 1995 udbetalt tillæg efter §  

 72 c i lov om social pension som affattet ved denne lovs § 1, nr. 3, der  

 skyldes en skattestigning fra 1994 til 1995 på mere end 0,4 procentpoint,  

 afholdes af kommunen.
Amtskommunen refunderer kommunens udgifter hertil  

 svarende til forholdet mellem den kommunale og amtskommunale skattestigning.
Oprindeligt fremsat forslag § 1 I lov om social pension, jf. lovbekendtgørelse nr. 521 af 16. juni 1994,  

 foretages følgende ændringer:
 1. I § 49, stk. 1, nr. 2, ændres »106.000 kr.«  

 til: »106.700 kr.« og »126.300 kr.« til: »127.700  

 kr.«.
 2. I § 49, stk. 1, nr. 4, ændres »40.900 kr.«  

 til: »41.600 kr.« og »81.900 kr.« til: »83.300  

 kr.«.
 3. § 72 c affattes således:
» § 72 c.
Til pensionister, som den 1. januar er bosiddende i  

 kommuner, hvor summen af kommune-, amts- og kirkeskatteprocenten overstiger  

 31,8 pct., udbetales et tillæg, der årligt udgør 34 kr. for gifte og 59 kr.  

 for enlige for hver 0,1 procentpoint, som summen af de nævnte skatteprocenter  

 efter afrunding til en decimal overstiger 31,8 pct.
Tillæg oprundes til  

 nærmeste kronebeløb, der er deleligt med 50. Tillæg udbetales ikke, hvis det  

 før oprunding udgør mindre end 150 kr. for gifte og 250 kr. for enlige.
 Stk. 2. Beløbene i stk. 1 reguleres ikke efter reglerne i § 49,  

 stk. 5 og 6. Udgiften til tillæg afholdes af staten.«.
§ 2 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 450 af 1. juni 1994, foretages følgende  

 ændringer:
 1. § 54, stk. 1 , affattes således:
 »Betaling for midlertidig hjemmehjælp fastsættes på grundlag af  

 modtagerens indkomstgrundlag.«.
 2. § 54, stk. 2, ophæves.
 Stk. 3-8 bliver herefter stk. 2-7.
 3. I § 54, stk. 3, der bliver stk. 2, udgår: »og  

 2«.
 4. I § 54, stk. 4, der bliver stk. 3, ændres  

 »Indkomstgrundlaget efter stk. 3 opgøres på grundlag af« til:  

 »Opgørelsesperioden for indkomstgrundlaget efter stk. 2 er«.
 5. I § 54, stk. 5, der bliver stk. 4, ændres to steder  

 »indtægtsgrundlaget« til: »indkomstgrundlaget«,  

 »stk. 3 og 4« ændres til: »stk. 2 og 3« og »stk.  

 4« ændres til: »stk. 3«.
 6. § 54, stk. 6, der bliver stk. 5, affattes således :
 » Stk. 5. Socialministeren fastsætter nærmere regler om  

 betaling for midlertidig hjemmehjælp, herunder regler om fravigelse af  

 indkomstgrundlaget ved ændrede økonomiske forhold.«.
 7. I § 54, stk. 7 og 8, der bliver stk. 6 og 7,  

 ændres »3« til: »2«.
 8. § 79, stk. 3, ophæves.
§ 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 affattes § 7, litra i, således:
 »i) Invaliditetsbeløb, invaliditetsydelse, førtidsbeløb, personlige  

 tillæg, invaliditets-, bistands- og plejetillæg samt tillæg efter § 72 c, der  

 udbetales i henhold til lov om social pension.«.
§ 4 Stk. 1. Loven træder i kraft den 1. januar 1995.
Stk. 2. Til pensionister, som den 1. januar 1995 er bosiddende i  

 kommuner, hvor summen af kommune-, amts- og kirkeskatteprocenten fra 1994 til  

 1995 stiger med mere end 0,4 pct. til mere end 29,2 pct., efter afrunding til  

 en decimal, udbetales i 1995 et tillæg.
Tillægget udgør 34 kr. for gifte og  

 59 kr. for enlige for hver 0,1 procentpoint, som den samlede skatteprocent  

 stiger med mere end 0,4 pct. til mere end 29,2 pct.
Der beregnes ikke tillæg  

 for 0,4 pct. af skattestigningen.
Tillæg oprundes til nærmeste kronebeløb,  

 der er deleligt med 50. Tillæg udbetales ikke, hvis det før oprunding udgør  

 mindre end 150 kr. for gifte og 250 kr. for enlige.
Stk. 3. Tillæg efter stk. 2, medregnes ikke ved opgørelsen af den  

 skattepligtige indkomst.
Udgiften til tillæg efter stk. 2, afholdes af  

 kommunen.
Amtskommunen refunderer kommunens udgifter hertil, svarende til  

 forholdet mellem den kommunale og amtskommunale skattestigning.
 Stk. 4. Opfylder en pensionist betingelserne for tillæg efter § 72  

 c i lov om social pension, som affattet ved denne lovs § 1, nr. 3, og for  

 tillæg efter denne lovs § 4, stk. 2, er pensionisten alene berettiget til det  

 højeste tillæg.
Stk. 5. Udgiften til den del af et i 1995 udbetalt tillæg efter §  

 72 c i lov om social pension, som affattet ved denne lovs § 1, nr. 3, der  

 skyldes en skattestigning fra 1994 til 1995 på mere end 0,4 pct., afholdes af  

 kommunen.
Amtskommunen refunderer kommunens udgifter hertil, svarende til  

 forholdet mellem den kommunale og amtskommunale skattestigning.
Bemærkninger til lovforslaget Almindelige bemærkninger Som led i satspulje- og finanslovsforhandlingerne foreslås ændringer i lov  

 om social pension.
 Det foreslås, at det årlige fradragsbeløb for indtægtsregulering af  

 grundbeløb og pensionstillæg til førtids- og folkepensionister forhøjes med  

 700 kr. for enlige og 1.400 kr. for gifte.
Det foreslås endvidere, at der ydes kompensation til pensionister, der pr.  

 1. januar 1995 er bosiddende i kommuner, hvor skatteprocenten fra 1994 til  

 1995 er steget med mere end 0,4 pct. til mere end 29,2 pct.
Herudover er der  

 foreslået en ændring af den gældende regel om kompensation til enlige  

 pensionister bosiddende i kommuner med høj skatteprocent.
 De sociale pensioner blev gjort skattepligtige på linie med andre  

 indkomsttyper den 1. januar 1994 (bruttoficeringen). Skattepligten påvirkede  

 pensionisternes rådighedsbeløb, således at der var størst forbedringer for  

 pensionister i kommuner med lave kommunale og amtskommunale skatteprocenter.
For at sikre rådighedsbeløbet for pensionister bosiddende i kommuner med  

 høje skatteprocenter gennemførtes samtidig en ordning med et særligt tillæg  

 til enlige pensionister i kommuner, hvor summen af kommune-, amts- og  

 kirkeskatteprocenten var særlig høj.
Tillægget er udformet, således at det  

 kompenserer for den del af kommune-, amts- og kirkeskatteprocenten, som  

 overstiger 31,8 pct.
 Trods aftalen fra juni 1994 mellem de kommunale parter og regeringen  

 gennemføres der nu i flere kommuner og amter meget betydelige forhøjelser af  

 de kommunale skatter.
Kommunerne og amterne uden for Københavns og Frederiksberg kommuner har  

 således for 1995 gennemført forhøjelser af de samlede udskrivningsprocenter  

 på gennemsnitlig 0,4 pct.
Skatteforhøjelserne andrager op til 2,1  

 pct.-enheder.
Regeringen finder, at dette medfører, at den eksisterende  

 kompensationsordning er utilstrækkelig.
Enlige pensionister i kommuner med høje samlede skatteprocenter vil  

 allerede efter de gældende regler blive kompenseret for skatteforhøjelsen i  

 det omfang, den samlede skatteprocent overstiger 31,8 pct.
Men regeringen  

 finder, at den personkreds, der kompenseres, bør udvides.
Det foreslås derfor, at ordningen ændres, så der i 1995 ikke blot ydes  

 kompensation for høje udskrivningsprocenter, men også for høje  

 skattestigninger, selv om disse finder sted i kommuner med et knapt så højt  

 niveau for udskrivningsprocenten.
Videre foreslås det, at ordningen såvel i  

 1995 som de følgende år udstrækkes, så kompensationen gives til alle  

 pensionister og ikke kun til enlige.
 Det foreslås, at alle pensionister, som den 1. januar 1995 er bosiddende i  

 kommuner, hvor den samlede udskrivningsprocent for kommune-, amts- og  

 kirkeskat i 1995 overstiger 29,2 pct. efter en skattestigning fra 1994 til  

 1995, der ligger over landsgennemsnittet på 0,4 pct.-enheder, ydes en  

 kompensation i 1995.
 Desuden foreslås en mindre ændring i den nugældende, permanente ordning.  

 Både enlige og gifte pensionister bliver herefter berettiget til tillægget,  

 hvis de den 1. januar er bosiddende i kommuner, hvor den samlede  

 skatteprocent overstiger 31,8 pct.
Efter begge ordninger udgør kompensationsbeløbet et årligt skattefrit  

 tillæg på 34 kr. for gifte og 59 kr. for enlige for hver 0,1 procentpoint,  

 der ydes tillæg for.
Tillægget er uafhængigt af eventuel supplerende  

 indkomst.
Kompensationen udbetales kun, hvis den årligt udgør 150 kr. eller mere for  

 gifte og 250 kr. eller mere for enlige.
Tillæg afrundes opad til nærmeste  

 kronebeløb, der er deleligt med 50. Tillæg udbetales ikke, hvis det før  

 oprunding udgør mindre end 150 kr. for gifte og 250 kr. for enlige.
Tillæg efter begge ordninger udbetales sammen med pensionen.
Opfylder en  

 pensionist i 1995 betingelserne for tillæg efter såvel den midlertidige som  

 den permanente ordning, er pensionisten alene berettiget til det højeste  

 tillæg.
 De foreslåede tillæg kompenserer fuldt ud skatteforhøjelsen i 1995 for  

 pensionister, som ikke har indkomster ud over den sociale pension.
Det foreslås, at de kommuner og amter, som har gennemført større  

 skatteforhøjelser i 1995, skal afholde udgifterne til den del af  

 kompensationen, der kan henregnes til skatteforhøjelser ud over 0,4 pct.  

 Kommuner og amter kompenseres ikke herfor.
Udgiften, herunder også den del  

 der måtte skyldes forhøjelsen af kirkeskatten, deles mellem amtskommuner og  

 kommuner i forhold til deres skatteforhøjelser i 1995. Den kompensation, som  

 i 1995 ikke finansieres af kommuner og amter, finansieres som efter de  

 nugældende regler af staten.
 I lov om social bistand foreslås det, at reglerne om betaling for  

 midlertidig hjemmehjælp ændres som følge af de ændringer, der er sket i lov  

 om social pension på baggrund af skatteomlægningen (bruttoficeringen).
 Det foreslås desuden, at bestemmelsen om, at reglerne om døgntilbud tages  

 op til revision inden udgangen af 1994, ophæves.
Økonomiske og administrative konsekvenser Som led i satspulje- og finanslovsforhandlingerne er der aftalt forhøjelse  

 af fradragsbeløb ved beregning af grundbeløb og pensionstillæg.
 Med det afsatte beløb på 50 mill. kr. kan det årlige fradragsbeløb  

 forhøjes med 700 kr. for enlige og 1.400 kr. for gifte.
 I nedenstående tabel 1 er vist fradragsbeløbene pr. 1. januar 1995 efter  

 gældende regler og efter forslaget.
Tabel 1 Merudgiften til forslaget er beregnet til ca. 50 mill. kr. i 1995.  

 Udgiften i BO-årene skønnes at ligge på samme niveau, dvs. 50 mill. kr.
 Med forslaget om kompensation for skattestigning og høj skatteprocent kan  

 det på baggrund af kommunernes indberetninger om de besluttede  

 udskrivningsprocenter for 1995 opgøres, at forslaget vil medføre, at  

 pensionister i 49 kommuner vil blive berettiget til et tillæg i medfør af  

 dette forslag, jf. nedenstående tabel 2.
På baggrund af antallet af pensionister pr. 1. januar 1994 med  

 kontantpension er udgiften i 1995 skønnet til knap 50 mill. kr. fordelt med  

 12 mill. kr. til staten, 11 mill. kr. til amtskommunerne og 23 mill. kr. til  

 primærkommunerne.
Antallet af pensionister med tillæg efter lovforslaget vil  

 i 1995 udgøre ca. 108.000. Efter de gældende regler ville 70.000 pensionister  

 skulle have haft tillæg.
Efter den gældende bestemmelse i § 72 c ville staten i 1995 have haft en  

 udgift på 20 mill. kr.
Der er således i 1995 en statslig besparelse på 8  

 mill. kr.
Efter 1995 vil der alene være udgifter til tillæg i medfør af forslagets §  

 1, nr. 3. Udgiften, som fra og med 1996 fuldt ud afholdes af staten, beror på  

 de kommunale skatteprocenter i de følgende år og kan derfor ikke beregnes på  

 indeværende tidspunkt.
Ved uændrede skatter i 1996 vil udgiften være knap 20  

 mill. kr., altså stort set et uændret udgiftsniveau i forhold til en  

 videreførsel af de gældende regler.
 Forslaget om ændrede regler for betaling af midlertidig hjemmehjælp  

 forudsættes økonomisk neutral.
 Lovforslaget har ikke væsentlige administrative konsekvenser for  

 kommunerne og told- og skattemyndighederne.
 Tabel 2. Kommuner, hvor pensionister i 1995 får tillæg efter  

 lovforslaget, tillæggets størrelse, antal pensionister(* 1) samt  

 udgiften.
 (* 1) Det opgivne antal pensionister er antal pensionister med  

 kontantpension januar 1994. Udgiften er skønnet på grundlag af dette antal  

 pensionister.
Bemærkninger til lovforslagets enkelte bestemmelser Til § 1 Til nr. 1-2 Det foreslås, at det årlige fradragsbeløb for indtægtsregulering af  

 grundbeløb og pensionstillæg til førtids- og folkepensionister forhøjes med  

 700 kr. for enlige og 1.400 kr. for gifte.
Til nr. 3 Det foreslås, at der udbetales et årligt, skattefrit tillæg til både  

 enlige og gifte pensionister, der den 1. januar bor i kommuner, hvor summen  

 af kommune-, amts- og kirkeskatteprocenten udgør mere end 31,8 pct.
Tillægget  

 udgør 34 kr. for gifte og 59 kr. for enlige for hver 0,1 procentpoint, som  

 summen af de nævnte skatteprocenter efter afrunding til en decimal overstiger  

 31,8 pct.
Der foreslås indført en bagatelgrænse, således at tillæg ikke udbetales,  

 hvis det udgør mindre end 150 kr. for gifte og 250 kr. for enlige.
Det  

 beregnede tillæg over bagatelgrænsen afrundes herefter opad til nærmeste  

 kronebeløb, der er deleligt med 50.
 Der henvises iøvrigt til de almindelige bemærkninger samt bemærkningerne  

 til § 3 og § 4.
Til § 2 Til nr. 1-7 Forslagene er en konsekvens af de ændringer, der er sket i lov om social  

 pension som følge af skatteomlægningen m.v. (bruttoficeringen).
Efter de gældende regler ydes midlertidig hjemmehjælp uden betaling til  

 personer, hvis indkomstgrundlag ikke overstiger folkepensionens grundbeløb og  

 pensionstillæg.
For personer med børn forhøjes dette indkomstgrundlag med et  

 tillæg for hvert barn svarende til det særlige børnetilskud efter lov om  

 børnetilskud m.v.
Socialministeren har herudover administrativt fastsat regler om beregning  

 af betaling for midlertidig hjemmehjælp.
Disse beregningsregler er ligeledes  

 fastsat med udgangspunkt i satserne for grundbeløb og pensionstillæg efter  

 lov om social pension.
 Det bemærkes, at sammenhængen mellem reglerne om betaling for midlertidig  

 hjemmehjælp og lov om social pension ikke er udtryk for, at modtagere af  

 hjemmehjælp overvejende er pensionister.
 Med bruttoficeringen af grundbeløbet og pensionstillægget efter lov om  

 social pension er disse ydelser samlet forhøjet med godt 3.000 kr. årligt,  

 således at indtægtsgrænsen for at yde hjemmehjælp uden betaling er forhøjet  

 med et tilsvarende beløb.
 Som følge af indførelse af særligt pensionstillæg til reelt enlige  

 pensionister som kompensation for, at det forhøjede personfradrag efter  

 skattelovgivningen blev ophævet, er enlige pensionisters pension herudover  

 forhøjet med 24.468 kr.
 Såfremt der ikke foretages ændringer, vil konsekvenserne heraf være, at de  

 offentlige udgifter til midlertidig hjemmehjælp stiger, og at indtægtsgrænsen  

 for betaling for midlertidig hjemmehjælp for henholdsvis enlige og gifte  

 pensionister bliver forskellig.
 Da det særlige pensionstillæg aftrappes gradvist og overføres til  

 pensionstillægget i perioden 1995 til 1999 vil denne forskel i betalingen for  

 midlertidig hjemmehjælp for enlige og gifte pensionister øges.
 For at sikre, at betalingen for midlertidig hjemmehjælp ikke påvirkes af  

 de ændringer af pensionssatserne efter lov om social pension, der sker i de  

 kommende år, foreslås det, at indtægtsgrænsen for at yde hjemmehjælp uden  

 betaling gøres uafhængig af pensionsbeløbene.
 Det foreslås desuden, at socialministerens bemyndigelse herefter anvendes  

 til at fastsætte nye betalingsregler, der i stedet tager udgangspunkt i et  

 generelt bundfradrag, der reguleres i overensstemmelse med lov om en  

 satsreguleringsprocent.
 Efter de foreslåede regler vil bundfradraget og betalingsreglerne blive  

 fastsat således, at ændringerne bliver økonomisk neutrale.
Betalingsreglerne udformes således, at der indføres et fælles bundfradrag  

 for betaling for midlertidig hjemmehjælp for enlige og gifte på ca. 80.000  

 kr.
Bundfradraget forhøjes for hvert barn med et beløb svarende til særligt  

 børnetilskud efter lov om børnetilskud m.v.Ved indkomster over ca. 80.000 kr.  

 opkræves betaling for hver ydet hjemmehjælpstime.
Betalingen pr. time øges  

 for hver ca. 3.000 kr., som indkomstgrundlaget stiger med, dog således at der  

 fastsættes et loft for betalingen.
Til nr. 8 Ved lov nr. 500 af 24. juni 1992 skete der en præcisering af kommunernes  

 forpligtelse til at sørge for døgntilbud til personer, der af helbredsmæssige  

 grunde har behov for det.
Revisionsbestemmelsen i § 79, stk. 3, blev indsat  

 for at sikre indseende med udviklingen af bolig- og servicetilbuddene til  

 ældre og handicappede.
 Der er i dag oprettet døgnberedskab i ca. 240 kommmuner, hvilket svarer  

 til, at der er etableret døgnpleje i knap 90 pct. af kommunerne.
Der vil i begyndelsen af 1995 blive fremsat forslag om en  

 plejehjemsreform, som indebærer en forbedring af standarden for de  

 eksisterende plejehjem, samt en overførsel af boligdelen for disse  

 institutioner fra Socialministeriet til Boligministeriets område.
Under  

 henvisning til det kommende lovforslag foreslås revisionsbestemmelsen  

 ophævet.
Til § 3 Det foreslås, at tillæg efter § 72 c i lov om social pension ligesom efter  

 gældende regler ikke skal medregnes ved opgørelsen af den skattepligtige  

 indkomst.
Efter forslaget skal skattefritagelsen fremgå af ligningslovens §  

 7, litra i, og ikke af lov om social pension.
Herudover foreslås en  

 redaktionel ændring af ligningslovens § 7, litra i.
Til § 4 Til stk. 1 Lovforslaget foreslås at træde i kraft den 1. januar 1995.
Til stk. 2-5 Det foreslås, at der i 1995 udbetales kompensation til både enlige og  

 gifte pensionister, der den 1. januar 1995 er bosiddende i kommuner, hvor  

 summen af kommune-, amts- og kirkeskatteprocenten i 1995 efter en  

 skattestigning på mere end 0,4 pct. overstiger 29,2 pct. efter afrunding til  

 en decimal.
 Tillægget udgør 34 kr. for gifte og 59 kr. for enlige for hver 0,1  

 procentpoint, som den samlede skatteprocent stiger med mere end 0,4 pct. til  

 mere end 29,2 pct.
Som i den permanente kompensationsordning foreslås der indført en  

 bagatelgrænse, således at tillæg ikke udbetales, hvis det udgør mindre end  

 150 kr. for gifte og 250 kr. for enlige.
Det beregnede tillæg over  

 bagatelgrænsen afrundes herefter opad til nærmeste kronebeløb, der er  

 deleligt med 50.
 Efter forslaget indgår tillægget ikke i den skattepligtige indkomst.
Efter forslaget kan en pensionist i 1995 opfylde betingelserne for tillæg  

 efter såvel den permanente som den midlertidige ordning.
I de tilfælde vil  

 pensionisten alene være berettiget til det højeste tillæg.
 Tillæg efter den midlertidige ordning i 1995 foreslås finansieret af  

 kommunen med refusion fra amtskommunen svarende til forholdet mellem den  

 kommunale og amtskommunale skattestigning.
 Udgiften til den del af et i 1995 udbetalt tillæg efter den permanente  

 ordning i den foreslåede § 72 c i lov om social pension, der skyldes en  

 skattestigning på mere end 0,4 pct., afholdes af kommunen med refusion fra  

 amtskommunen i forholdet mellem den kommunale og amtskommunale  

 skattestigning.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social pension, jf. lovbekendtgørelse nr. 521 af 16. juni 1994,  

 foretages følgende ændringer:
 1. I § 49, stk. 1, nr. 2 , ændres »106.000 kr.«  

 til: »106.700 kr.« og »126.300 kr.« til: »127.700  

 kr.«.
 2. I § 49, stk. 1, nr. 4 , ændres »40.900 kr.«  

 til: »41.600 kr.« og »81.900 kr.« til: »83.300  

 kr.«.
 § 49. Ved fastsættelse af pension anvendes følgende beløb:
 1) Grundbeløb efter §§ 12 og 13 udgør 44.328 kr. årlig.
 2) Fradragsbeløb i den opgjorte indtægt for grundbeløb efter § 27, stk. 5,  

 og § 28, stk. 5, udgør 106.000 kr. for enlige, 126.300 kr. for gifte.
 3) Pensionstillæg efter §§ 12 og 13 udgør for enlige, jf. stk. 2, 2. pkt.,  

 19.476 kr. årlig og for andre 19.476 kr. årlig.
 4) Fradragsbeløb i den opgjorte indtægt for pensionstillæg efter § 29,  

 stk. 3, udgør 40.900 kr. for enlige, 81.900 kr. for gifte.
 5) Fradragsbeløb i den opgjorte indtægt for personligt tillæg efter § 29,  

 stk.4, udgør 10.900 kr. for enlige og 21.900 kr. for gifte.
- - - 3. § 72 c affattes således:
» § 72 c.
Til pensionister, som den 1. januar er bosiddende i  

 kommuner, hvor summen af kommune-, amts- og kirkeskatteprocenten overstiger  

 31,8 pct., udbetales et tillæg, der årligt udgør 34 kr. for gifte og 59 kr.  

 for enlige for hver 0,1 procentpoint, som summen af de nævnte skatteprocenter  

 efter afrunding til en decimal overstiger 31,8 pct.
Tillæg oprundes til  

 nærmeste kronebeløb, der er deleligt med 50. Tillæg udbetales ikke, hvis det  

 før oprunding udgør mindre end 150 kr. for gifte og 250 kr. for enlige.
 Stk. 2. Beløbene i stk. 1 reguleres ikke efter reglerne i § 49,  

 stk. 5 og 6. Udgiften til tillæg afholdes af staten.«.
§ 72 c.
Til enlige pensionister, jf. § 49, stk. 2, 2. pkt., som er  

 bosiddende i kommuner, hvor summen af kommune-, amts- og kirkeskatteprocenten  

 udgør mindst 31,8 pct., udbetales pr. 1. januar et tillæg, der årligt udgør  

 19 kr.
Tillægget forhøjes med 57 kr. for hver 0,1 procentpoint, som summen af  

 de nævnte skatteprocenter efter afrunding til en decimal overstiger 31,8 pct.  

 Tillægget afrundes opad til nærmeste kronebeløb, der er deleligt med 50.  

 Beløbene reguleres ikke efter reglerne i § 49, stk. 5 og 6, og medregnes ikke  

 ved opgørelsen af den skattepligtige indkomst.
Udgiften hertil afholdes af  

 staten.
§ 2 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 450 af 1. juni 1994, foretages følgende  

 ændringer:
 1. § 54, stk. 1 , affattes således:
 »Betaling for midlertidig hjemmehjælp fastsættes på grundlag af  

 modtagerens indkomstgrundlag.«.
 2. § 54, stk. 2 , ophæves.
 3. I § 54, stk. 3 , der bliver stk. 2, udgår »og  

 2«.
 4. I § 54, stk. 4 , der bliver stk. 3, ændres  

 »Indkomstgrundlaget efter stk. 3 opgøres på grundlag af« til:  

 »Opgørelsesperioden for indkomstgrundlaget efter stk. 2 er«.
 5. I § 54, stk. 5 , der bliver stk. 4, ændres to steder  

 »indtægtsgrundlaget« til: »indkomstgrundlaget«,  

 »stk. 3 og 4« ændres til : »stk. 2 og 3« og »stk.  

 4« ændres til: »stk. 3«.
 6. § 54, stk. 6 , der bliver stk. 5, affattes således:
 » Stk. 5. Socialministeren fastsætter nærmere regler om  

 betaling af midlertidig hjemmehjælp, herunder regler om fravigelse af  

 indkomstgrundlaget ved ændrede økonomiske forhold.«.
 7. I § 54, stk. 7 og 8 , der bliver stk. 6 og 7, ændres  

 »3« til: »2«.
§ 54. Midlertidig hjemmehjælp ydes gratis til personer, hvis  

 indkomstgrundlag, jf. stk. 3-5 ikke overstiger folkepensionens grundbeløb med  

 pensionstillæg og et tillæg for hvert barn svarende til særligt børnetilskud  

 efter § 4, stk. 3, i lov om børnetilskud og forskudsvis udbetaling af  

 børnebidrag.
I øvrigt kræves en betaling, der er afpasset efter modtagerens  

 økonomiske forhold.
Socialministeren fastsætter regler herom.
 Stk. 2. Betalingen for midlertidig hjemmehjælp fastsættes på  

 grundlag af modtagerens indkomstgrundlag den 1. januar og under hensyn til de  

 pensions- og børnetilskudssatser, jf. stk. 1, der gælder på dette tidspunkt.
 Stk. 3. Indkomstgrundlaget, jf. stk. 1 og 2, består af personlig  

 indkomst med tillæg af positiv kapitalindkomst, der anvendes til beregning af  

 indkomstskat efter personskattelovens § 7, dog før de deri nævnte bundfradrag  

 og fradrag for grundbeløb, og aktieindkomst, der beskattes efter  

 personskattelovens § 8 a, stk. 2.
Stk. 4. Indkomstgrundlaget efter stk. 3 opgøres på grundlag af  

 indkomsten for det senest afsluttede indkomstår.
Indkomstgrundlaget anvendes  

 med virkning for det andet kalenderår efter indkomstårets udløb.
 Stk. 5. Ved opgørelsen af indtægtsgrundlaget efter stk. 3 og 4  

 reguleres den personlige indkomst, der indgår i indtægtsgrundlaget, med  

 satsreguleringsprocenten, jf. lov om en satsreguleringsprocent, gældende pr.  

 1. januar i indkomståret, jf. stk. 4, og pr. 1. januar det følgende år.
 Stk. 6. Socialministeren fastsætter regler om fravigelse af  

 indkomstgrundlaget ved ændrede økonomiske forhold.
 Stk. 7. Skatteministeren stiller oplysninger til rådighed til brug  

 for opgørelse af indkomstgrundlaget, jf. stk. 1-3.
Stk. 8. Skatteministeren træffer bestemmelse om, hvilke  

 myndigheder der skal opgøre indkomstgrundlaget.
Skatteministeren kan  

 fastsætte regler om adgangen til at påklage afgørelser om indkomstgrundlaget,  

 jf. stk. 1-3.
 8. § 79, stk.3 , ophæves.
§ 79. - - - Stk. 3. Reglerne om døgntilbud tages op til revision inden  

 udgangen af 1994.
§ 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 affattes § 7, litra i , således:
 »i) Invaliditetsbeløb, invaliditetsydelse, førtidsbeløb, personlige  

 tillæg, invaliditets-, bistands- og plejetillæg samt tillæg efter § 72 c, der  

 udbetales i henhold til lov om social pension.«.
§ 7. - - - i) Invaliditetsbeløb, invaliditetsydelser og førtidsbeløb, der er udbetalt  

 i henhold til lov om invalidepension og førtidspension m.v., personlige  

 tillæg og invaliditets-, bistands- og plejetillæg, der er udbetalt i henhold  

 til lov om invalidepension og førtidspension m.v. eller folkepensionsloven.
Ændringsforslaget Af socialministeren:
 Til § 2 1) Efter nr. 7 indsættes som nyt nummer:
»01. I § 58, stk. 4, ændres »§ 54, stk. 4 og  

 5« til: »§ 54, stk. 3 og 4«.' Til § 4 2) I stk. 2 ændres 3 steder »0,4 pct.«  

 til: »0,4 procentpoint«, og i stk. 5 ændres »0,4  

 pct.« til: »0,4 procentpoint«.
Bemærkninger Til nr. 1 og 2 Der er tale om en konsekvensændring og om en præcisering af  

 teknisk karakter.
