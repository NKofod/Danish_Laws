Bekendtgørelse  

 om musikalske grundkurser I medfør af § 3 d, stk. 3  

   

  

 i lov om musik, jf. lovbekendtgørelse nr. 1001 af 29. november 2003, som  

 ændret ved lov nr. 561 af 24. juni 2005 fastsættes:
 Kursets formål og struktur m.v.
§ 1.  

  

 Formålet med musikalske grundkurser (MGK) er at uddanne musikudøvere, som kan  

 stimulere det lokale musikliv, og at forberede elever til optagelse på en  

 videregående musikuddannelse.
MGK indgår som et væsentligt element i den  

 musikalske fødekæde.
 Stk. 2.  

  

 MGK er et 3-årigt overbygningskursus knyttet til én musikskole.  

 Undervisningen kan foregå over fire år, hvis den kombineres med en gymnasial  

 uddannelse eller anden skolegang.
 Stk. 3.  

  

 Undervisningen er gratis for eleverne.
 Stk. 4.  

  

 Kunstrådet fastsætter tilskudsbetingelser for de musikalske grundkursers  

 faglige indhold og undervisningsforløb samt for afholdelse og bedømmelse af  

 optagelses- og afgangsprøver.
Finansiering § 2.  

  

 Kunstrådet yder støtte til musikalske grundkurser indenfor en ramme, der  

 afsættes på finansloven.
Undervisningsplaner § 3.  

  

 MGK  

 skal udarbejde planer for undervisningen i hovedfag, almene fag og valgfag.  

 Planerne skal beskrive undervisningens formål og indhold og indebære en  

 progression, som fører frem til et standpunkt, der giver mulighed for at  

 bestå  

 en optagelsesprøve ved et musikkonservatorium.
Stk. 2.  

  

 Undervisningsplanerne godkendes af Kunstrådet.
Det er en forudsætning for at  

 Kunstrådet kan yde tilskud til MGK, at undervisningsplanen er godkendt.
Eleverne § 4.  

  

 På  

 MGK optages unge mellem 14 og 25 år.
Kurserne kan dispensere fra  

 aldersgrænserne i særlige tilfælde.
Stk. 2.  

  

 Adgangskravet til MGK er en bestået optagelsesprøve.
Optagelsesprøverne skal  

 have ekstern censur ved en fagcensor og en gennemgående censor, der har  

 tilknytning til et konservatorium.
Der kan suppleres med intern fagcensor.
 Stk. 3.  

  

 På basis af  

 censorernes faglige vurdering træffer det enkelte MGK beslutning om optag af  

 nye elever, idet hensyn til holdsammensætning, sammenspilsmuligheder,  

 musiklivets behov m.v. også kan indgå i vurderingen.
 Stk. 4.  

  

 Begrundelse  

 for afslag på optagelse skal meddeles den pågældende ansøger skriftligt.
Års- og afgangsprøver § 5.  

  

 Kravene til årsprøver fastsættes af det enkelte MGK.
For at blive indstillet  

 til en års- og afgangsprøve skal eleven have deltaget i mindst 80 % af  

 undervisningen i alle fag.
MGK kan dispensere fra denne regel, f.eks. i  

 forbindelse med bevilget orlov.
Stk. 2.  

  

 Afgangsprøven ved MGK skal dokumentere, at eleven behersker sit hovedfag og  

 de  

 almene fag på et niveau, som mindst svarer til en bestået optagelsesprøve ved  

 et musikkonservatorium.
Ved bedømmelsen gives karakter efter den  

 karakterskala,  

 som gælder for gymnasieskolerne.
Afgangsprøverne i hovedfag skal have ekstern  

 censur ved en fagcensor og en gennemgående censor, der har tilknytning til et  

 konservatorium.
Der kan suppleres med intern fagcensor.
For så vidt kravene  

 til  

 afgangsprøver i valgfag fastsættes de af det enkelte MGK.
Stk. 3.  

  

 MGK  

 udsteder bevis for gennemført kursus.
Beviset skal indeholde karakter samt en  

 beskrivelse  

 af elevens musikalske niveau og kursets faglige indhold.
Behandling af klager § 6.  

  

 Klager i forbindelse med undervisning og drift stiles til  

 musikskolebestyrelsen.
Klager i forbindelse med procedurefejl ved optagelses-  

 og afgangsprøver stiles til Kunstrådet.
Ikrafttrædelse § 7.  

  

 Nærværende bekendtgørelse træder i kraft den 1. januar 2007.
