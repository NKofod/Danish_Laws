Nr BSF 30 Forslag til folketingsbeslutning om nedsættelse af en kommission for de  

 videregående uddannelser Fremsat af Christine Antorini (SF) Anne Baastrup (SF) Aage Frandsen (SF)  

 Jes Lunde (SF) den 16. april 1998 Folketinget opfordrer regeringen til at nedsætte en kommission til at  

 udarbejde forslag til et dansk system for de videregående uddannelser.
Bemærkninger til forslaget Beslutningsforslaget er en delvis genfremsættelse af beslutningsforslag  

 nr.
B 110, folketingsåret 199798, 1. samling, jf.
Folketingstidende 199798,  

 1. samling, Tillæg A side 35683570.
Det danske universitetssystem er opbygget efter en tysk tradition fra  

 forrige århundrede.
Det er en tradition, der var meget velegnet, da det kun  

 var en lille del af befolkningen, der fik en universitetsuddannelse, og da  

 verdens viden ikke var større, end at den samlede viden om et fag i det store  

 og hele kunne rummes i en 56-årig uddannelse.
Disse forudsætninger er nu ændret totalt.
En meget stor del af  

 befolkningen tager nu en videregående uddannelse, og det er regeringens  

 målsætning, at andelen øges til 50 pct.
Præsident Clinton taler endda om, at  

 80 pct. af den amerikanske befolkning skal tage en videregående uddannelse.
Samtidig er verdens viden inden for de enkelte fag nu så stor, at ingen  

 mennesker kan rumme den samlede viden.
For at kunne begå sig som forsker er  

 det i dag nødvendigt at tage en særskilt forskeruddannelse efter  

 kandidatgraden.
Det giver sig selv, at det ikke er muligt at rumme størstedelen af  

 befolkningen inden for de nuværende universitetsrammer.
Der er heller intet,  

 der tyder på, at størstedelen af befolkningen skulle have noget ønske om gå  

 ind i en lang universitetsuddannelse.
Det store søgningspres ligger på  

 mellemlange uddannelser med jobmuligheder.
Et andet stort ansøgningspres  

 kommer fra folk med en mellemlang uddannelse, der efter nogle år i job ønsker  

 at uddanne sig videre.
 Derfor må de videregående uddannelser organiseres, så det er muligt at  

 tage en mellemlang uddannelse og derefter enten umiddelbart eller efter nogle  

 år på arbejdsmarkedet læse videre til kandidat og eventuelt ph.d., hvis  

 lysten og evnerne er til stede.
Samtidig skal universiteterne og de videregående uddannelser, der findes  

 uden for universiteterne, udgøre et langt mere sammenhængende system, så folk  

 fra de mellemlange videregående uddannelser kan fortsætte på universiteterne  

 i Danmark eller i udlandet.
I denne forbindelse skal de videregående  

 uddannelser uden for universiteterne have ret til at give bachelortitlen,  

 hvis uddannelsen ved en evaluering findes at være på niveau med den  

 tilsvarende bacheloruddannelse i vore nabolande.
At folk med mellemlange uddannelser får bachelortitlen, betyder  

 naturligvis ikke, at de får ret til at læse videre til kandidat inden for et  

 hvilket som helst fag.
De nuværende bachelorer kan jo også kun læse videre  

 til kandidat inden for det fag, de har bachelorgraden i.
Men til alle  

 mellemlange uddannelser på bachelorniveau skal der udvikles kandidatstudier,  

 der ligger i direkte forlængelse af deres hidtidige uddannelse, ligesom der  

 skal gives merit for den uddannelse, folk har fået, hvis de vælger et  

 kandidatstudium inden for et nærtliggende fag.
I alle tilfælde skal der være  

 gode muligheder for at tage suppleringsfag, så muligheden for at læse videre  

 til kandidat bliver reel, også selv om det betyder, at den samlede studietid  

 bliver forlænget.
De nuværende blindgyder i uddannelsessystemet skal simpelt  

 hen fjernes.
For nogle år siden gennemførtes der fra politisk hold en reform af  

 uddannelsessystemet, så vi gik fra det traditionelle system med kun een grad  

 kandidatgraden til et tregradssystem: bachelor, kandidat, ph.d.
Reformen blev  

 fra universiteternes side opfattet som noget, der blev påtvunget dem udefra,  

 og resultatet er, at vi ikke i dag har et organisk sammenhængende  

 universitetssystem, der både på universiteterne og uden for opleves som  

 selvfølgeligt.
Resultatet er også, at mens den traditionelle grad  

 kandidatgraden efter alt at dømme stadig væk er fagligt stærk i en  

 international sammenligning, gælder det ikke de nye grader bachelor og ph.d.
 Regeringens redegørelse om det 21. århundredes uddannelsesinstitutioner,  

 der netop forudsætter en større integrering mellem universitetsuddannelserne  

 og de øvrige mellemlange uddannelser, opfattes i vide dele af  

 universitetsverdenen som endnu et anslag mod universiteternes dyd.
Det har skabt et dilemma.
Politikerne skal sikre, at uddannelsessystemet  

 udvikler sig, så det passer til det 21. århundrede og ikke til det 19. Men  

 politikerne kan ikke udforme en ph.d.-uddannelse i religionshistorie.
Det kan  

 kun faget selv.
Derfor er det nødvendigt, at universiteterne spiller med i højere grad,  

 end det hidtil har været tilfældet.
Derfor foreslås nedsat en kommission, der  

 skal gennemtænke vores videregående uddannelsessystem under nutidens vilkår.  

 Et forslag, der kommer fra en sådan kommission med et stort islæt af  

 universiteternes egne folk, vil have langt større chancer for at blive  

 accepteret end politiske forlig, der opleves som udefra kommende påfund.
En sådan kommission må nødvendigvis arbejde nogle år.
Men mange  

 beslutninger kan ikke afvente resultatet af arbejdet.
Derfor må  

 reformarbejdet fortsætte, mens kommissionen arbejder, også selv om reformerne  

 vedrører netop de forhold, som kommissionen drøfter.
Derved skabes der også  

 et pres på kommissionen til at blive færdig i rimelig tid.
Kommissionen bør sammensættes af ledere, ansatte og studerende på  

 universiteterne, repræsentanter for de mellemlange videregående  

 uddannelsesinstitutioner og for aftagerorganisationer.
Kommissionen bør  

 derudover kunne inddrage international ekspertise.
Skriftlig fremsættelse Christine Antorini (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om nedsættelse af en kommission for  

 de videregående uddannelser.
(Beslutningsforslag nr.
B 30).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
