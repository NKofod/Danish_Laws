Nr LSF 28 Forslag til Lov om ændring af lov om realkreditlignende lån og  

 andelsboliglån m.v.
Fremsat af industriministeren (Nils Wilhjelm) Ændringsforslag stillet den  

 14. dec den 11. oktober 1989 Vedtaget ved tredjebehandling den 15. december 1989 Lov nr. 844 af 20/12/1989 § 1 I lov om realkreditlignende lån og andelsboliglån m.v., jf.  

 lovbekendtgørelse nr. 535 af 8. september 1988, foretages følgende ændringer:
 1. I § 3, stk. 3, affattes 2. pkt. således:
»Lån til ejendomme til helårsbeboelse enten til brug for ejeren eller  

 opført med salg for øje kan højst udgøre 80 pct. og til fritidshuse 60 pct.  

 af de afholdte rimelige udgifter med fradrag af eventuel offentlig støtte,  

 jf. dog stk. 4.« 2. I § 3, stk. 6, ændres »forfaldne prioriteter« til:  

 »prioriteter, bortset fra realkreditlignende lån«.
 3. I § 5, nr. 4, ændres »15 år« til: »20 år«.
 4. I § 6, stk. 2, ændres »halvt serielån og halvt  

 annuitetslån« til: »40 pct. serielån og 60 pct. annuitetslån«.
 5. I § 6, stk. 3, ændres »forfaldne prioriteter« til:  

 »prioriteter, bortset fra realkreditlignende lån«.
 6. § 7, stk. 4, affattes således:
»Stk. 4. Hvor mindst 80 pct. af en ejendoms samlede bruttoetageareal  

 anvendes eller agtes anvendt til helårsbeboelse, kan hele ejendommen belånes  

 efter reglerne for ejendomme til helårsbeboelse.« 7. § 7, stk. 5, ophæves.
§ 2 Loven træder i kraft dagen efter bekendtgørelsen i Lovtidende.
§ 3 Lån i henhold til lånetilbud efter de hidtidige regler skal være udbetalt  

 senest den 30. november 1990.
Oprindeligt fremsat forslag § 1 I lov om realkreditlignende lån og andelsboliglån m.v., jf.  

 lovbekendtgørelse nr. 535 af 8. september 1988, foretages følgende ændringer:
 1. I § 3, stk. 3, affattes 2. pkt. således:
 »Lån til ejendomme til helårsbeboelse enten til brug for ejeren eller  

 opført med salg for øje kan højst udgøre 80 pct. og til fritidshuse 60 pct.  

 af de afholdte rimelige udgifter med fradrag af eventuel offentlig støtte,  

 jf. dog stk. 4«.
 2. I § 5, nr. 4, ændres »15 år« til: »20 år«.
 3. I § 6, stk. 2, ændres: »halvt serielån og halvt  

 annuitetslån« til: »40 pct.serielån og 60 pct. annuitetslån«.
 4. § 7, stk. 4, affattes således:
»Stk. 4. Hvor mindst 80 pct. af en ejendoms samlede bruttoetageareal  

 anvendes eller agtes anvendt til helårsbeboelse, kan hele ejendommen belånes  

 efter reglerne for ejendomme til helårsbeboelse.« 5. § 7, stk. 5, ophæves.
§ 2 Loven træder i kraft dagen efter bekendtgørelsen i Lovtidende.
§ 3 Lån i henhold til lånetilbud efter de hidtidige regler skal være udbetalt  

 senest den 30. november 1990.
Bemærkninger til lovforslaget Almindelige bemærkninger 1. Lovforslaget indeholder bestemmelser om ændring af reglerne om belåning  

 af ejerboliger til helårsbrug og fritidshuse.
Ændringerne er en konsekvens af boligministerens samtidig fremsatte  

 forslag til realkreditlov.
Der henvises til bemærkningerne hertil.
 2. Forslaget forventes ikke at få administrative eller statsfinansielle  

 konsekvenser.
Bemærkninger til lovforslagets enkelte bestemmelser Til § 1 Til nr. 1 Ændringen bevirker, at lån til om- og tilbygning m.v. til fritidshuse  

 højst må udgøre 60 pct. mod tidligere 80 pct. af de afholdte, rimelige  

 udgifter med fradrag af eventuel offentlig støtte. Ændringen er en konsekvens  

 af § 27, stk. 4, i det af boligministeren samtidig fremsatte forslag til  

 realkreditlov.
Til nr. 2 Ændringen, der forøger den maksimale løbetid for de pågældende lån, er en  

 konsekvens af § 27, stk. 3 og 4, i det af boligministeren samtidig fremsatte  

 forslag til realkreditlov.
Til nr. 3 Ændringen er en konsekvens af § 25, stk. 1, i det af boligministeren  

 samtidig fremsatte forslag til realkreditlov.
Til nr. 4 og 5 Ændringen er en konsekvens af § 45, stk. 3, i det af boligministeren  

 samtidig fremsatte forslag til realkreditlov.
Der henvises til bemærkningerne  

 hertil.
Til §§ 2 og 3 Bestemmelserne er en konsekvens af § 103, stk. 1 og 9, i det af  

 boligministeren samtidig fremsatte forslag til realkreditlov.
Ændringsforslag Af industriministeren:
Til § 1 3) Efter nr. 1 indsættes som nyt nummer:
» 02. I § 3, stk. 6, ændres »forfaldne  

 prioriteter« til: »prioriteter, bortset fra realkreditlignende  

 lån«.' 4) Efter nr. 3 indsættes som nyt nummer:
» 03. I § 6, stk. 3, ændres »forfaldne  

 prioriteter« til: »prioriteter, bortset fra realkreditlignende  

 lån«.' Bemærkninger Til nr. 3 og 4 Ændringsforslagene er en konsekvens af boligministerens ændringsforslag  

 nr. 3, 4 og 7 i udvalgets tillægsbetænkning over forslag til realkreditlov (L  

 26), hvori realkreditinstitutterne foreslås givet adgang til at yde  

 tillægslån til indfrielse af prioriteter, bortset fra realkreditlån.
