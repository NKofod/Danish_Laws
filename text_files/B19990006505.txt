Bekendtgørelse om ændring af  

 bekendtgørelse om statens uddannelsesstøtte § 1 I bekendtgørelse nr. 671 af 7. august 1995 om statens  

 uddannelsesstøtte, som ændret ved bekendtgørelse nr. 1051  

 af 15. december 1995, bekendtgørelse nr. 879 af 4. oktober 1996,  

 bekendtgørelse nr. 1071 af 18. december 1997 og bekendtgørelse  

 nr. 545 af 22. juli 1998, indsættes i § 14 som stk. 3:
 »Stk. 3. Rammen udvides med 5 klip for en uddannelsessøgende,  

 der gennemgår faglig supplering i henhold til bekendtgørelse om  

 faglig supplering med henblik på opnåelse af  

 undervisningskompetence i gymnasieskolen og hf  

 (Suppleringsbekendtgørelsen). For en uddannelsessøgende, der  

 optages på suppleringen i september måned umiddelbart i  

 forlængelse af en kandidatuddannelse, som afsluttes i juni eller juli  

 måned, udvides rammen dog yderligere med op til 2 klip.«.
§ 2 Bekendtgørelsen træder i kraft den 10. februar 1999 og har  

 virkning fra den 1. februar 1999.
