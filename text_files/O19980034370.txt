Resumé En førtidspensionist fik af revaliderings- og pensionsnævnet  

 støtte til køb af en bil i form af et lån.
Først efter at kommunen havde  

 udbetalt lånet til bilen, klagede kommunen over nævnets afgørelse til Den  

 Sociale Ankestyrelse.
Den Sociale Ankestyrelse ændrede nævnets afgørelse, og  

 styrelsen bestemte at lånet skulle opsiges og restgælden indfries.
Ombudsmanden bad Den Sociale Ankestyrelse tage stilling til om  

 opsigelsen af lånet var en automatisk følge af styrelsens afgørelse om at  

 førtidspensionisten ikke var berettiget til støtte.
I så fald skulle  

 førtidspensionisten have en uddybende begrundelse for lovgrundlaget.
Hvis  

 Ankestyrelsen ikke mente det var en automatisk følge, henstillede  

 ombudsmanden  

 at styrelsen gav en uddybende begrundelse for de kriterier som indgik i  

 Ankestyrelsens vurderingen af om lånet skulle opsiges. (J.nr. 1995-2442-054).
Bortfald af bevilliget støtte til køb af bil A søgte den 11. november 1993  

 om støtte til køb af bil.
 Ved brev af 7. november 1994  

 indstillede Varde Kommune til Revaliderings- og Pensionsnævnet for Ribe Amt  

 at  

 der blev meddelt afslag på A's ansøgning.
 Den 5. april 1995 traf Revaliderings-  

 og Pensionsnævnet for Ribe Amt afgørelse om at imødekomme A's ansøgning.  

 Nævnet  

 skrev bl.a. følgende i afgørelsen:
 "Det fremgår af sagen,  

 at De i henholdsvis 1977 og 1986 har fået bevilget økonomisk støtte til  

 hjælpemiddelbil indenfor lånerammen samt fritagelse for betaling af  

 vægtafgift.
 Begge gange har Varde kommune  

 fremsendt sagen til revaliderings- og pensionsnævnet med positiv indstilling.
 I forbindelse med den  

 aktuelle ansøgning om udskiftning af hjælpemiddelbil har Varde kommune  

 imidlertid fremsendt sagen med indstilling om afslag med den begrundelse, at  

 De kan benytte offentlige transportmidler.
Helbredsmæssigt lider De af  

 følgetilstande efter en medfødt hjertesygdom.
Deres gangdistance beskrives  

 som  

 følge heraf som værende meget svingende, mellem 50 og  

 1000 meter, afhængig af vejret.
 På revaliderings‑ og  

 pensionsnævnets foranledning er der rekvireret en statusbedømmelse fra  

 medicinsk afdeling, Varde sygehus, den foreligger dateret 16. december 1994.
 Revaliderings- og pensionsnævnet  

 har lagt vægt på, at Deres helbredsmæssige tilstand ikke er ændret i forhold  

 til tidspunktet for tidligere tilkendelser, og finder derfor, at der fortsat  

 er  

 et vist skånebehov til stede.
 ...
Både De og kommunen kan klage  

 over afgørelsen til Den Sociale Ankestyrelse.
Hvis De vil klage, skal klagen  

 inden 4 uger sendes til nævnet.
 ...
De må ikke indgå bindende aftale om køb af bil, før De hører nærmere  

 fra Deres opholdskommune.  

  

 " Inden klagefristens udløb  

 indgik A aftale om køb af ny bil.
Ved brev af 3. maj 1995  

 klagede Varde Kommune over afgørelsen til Den Sociale Ankestyrelse.
Varde  

 Kommune skrev til støtte for klagen bl.a. følgende:
"Forvaltningen har ved  

 sagens behandling taget udgangspunkt i ansøgers helbredsmæssige situation for  

 nuværende.
Det er overfor forvaltningen oplyst, at ansøger passer hus, have  

 og  

 kan klare en gangdistance på op til  

 1.000 meter.
Forvaltningen har herefter  

 vurderet, at ansøgers hjertelidelse ikke vil være til hinder for anvendelse  

 af  

 offentlige transportmidler." Den 25. maj 1995 skrev A til  

 Den Sociale Ankestyrelse.
A skrev bl.a. følgende:
"Jeg havde fået at vide  

 muligheden for at kommunen kunne anke Statsamtets afgørelse, men regnede  

 faktisk ikke med at de ville gøre det, da min sagsbehandler omgående  

 klausulerede  

 på papirerne, og desforuden har betalt bilforhandleren.
Den dag jeg skulle  

 afhente den nye bil, ringede jeg til kommunen og talte med (B). Jeg spurgte,  

 om alt var i orden, og der ikke kunne blive noget senere.
Dette forsikrede  

 hun  

 mig om, at der ikke kunne blive, ellers ville jeg ikke have afhentet den nye  

 bil." Den Sociale Ankestyrelse traf  

 den 21. september 1995 afgørelse, som Ankestyrelsen meddelte A ved brev af  

 26. september 1995 som rettet ved brev af 28. september 1995. Ankestyrelsen  

 skrev i brevet af 28. september 1995 bl.a. følgende:
"Der blev truffet  

 følgende A F G Ø R E L S E De er ikke berettiget til  

 støtte til køb af bil efter § 1 og § 2, stk. 1, nr. 3, i Socialministeriets  

 bilbekendtgørelse.
 De opfylder derfor heller  

 ikke betingelserne for fritagelse for betaling af vægtafgift efter  

 bekendtgørelsens § 8.
 Begrundelsen er, at der ikke  

 foreligger en så væsentlig varig nedsættelse af Deres funktionsevne, at De  

 ikke skulle kunne færdes uden brug af bil.
 Ankestyrelsen har ved  

 afgørelsen lagt vægt på, at De vil være i stand til at benytte offentlige  

 transportmidler samt at De har en gangdistance på 50 -  

 1.000 m.
Ved afgørelsen har  

 Ankestyrelsen i øvrigt taget udgangspunkt i, at der efter praksis normalt  

 kræves en meget betydelig funktionsnedsættelse som følge af invaliditet eller  

 sygdom, for at der kan ydes støtte til bilkøb.
Det gælder især, hvis  

 kørselsbehovet  

 - som i Deres tilfælde - ikke er begrundet med uddannelse eller erhverv.
 Ankestyrelsen har endelig  

 lagt vægt på, at De som pensionist skønnes at kunne afpasse Deres aktiviteter  

 med rimelig hensyntagen til Deres helbredsmæssige tilstand.
Ankestyrelsen ændrer således  

 revaliderings- og pensionsnævnets afgørelse.
Lånet skal herefter opsiges,  

 restgælden skal indfries og vægtafgiftsfritagelsen skal bortfalde med  

 udgangen  

 af oktober måned.
 ...
 Lovgrundlaget for afgørelsen:
Deres ansøgning er bedømt  

 efter bistandslovens § 58, stk. 3, og §§ 1, 2, 8, 9 og 13, i  

 Socialministeriets  

 bekendtgørelse nr. 886 af 11. december 1986 om støtte til køb af bil efter  

 bistandslovens § 58 (bilbekendtgørelsen)." Den 14. november 1995 modtog  

 jeg A's klage over Den Sociale Ankestyrelses afgørelse.
A skrev bl.a. at der  

 ved afgørelsen ikke var taget hensyn til hendes rygskade, idet der kun var  

 fokuseret på hendes hjertefejl.
A skrev endvidere bl.a. følgende:
"Da jeg har talt med min  

 sagsbehandler ved StatsAmtet, (C), torsdag den 6. april d.å. og fået at vide,  

 at jeg var tildelt støtte til køb af ny bil, kontakter jeg bilforhandleren  

 for  

 at få en prøvetur i den bil, jeg godt kunne tænke mig.
Bilforhandleren  

 kontakter Varde Kommune og taler med (B), der ifølge bilforhandleren siger,  

 at  

 når StatsAmtet havde sagt JA, var der ikke noget i vejen for at jeg kunne  

 købe  

 bilen.
Varde Kommune får så  

  

 meget travlt  

  

 med at få faxet papirerne med godkendelsen fra StatsAmtet til Varde Kommune,  

 der også havde travlt med at få klausuleret papirerne på bilen, så jeg  

 allerede kunne afhente den mandag den 10. april.
Jeg vidste godt, at  

 muligheden for at Varde Kommune kunne anke StatsAmtets afgørelse forelå,  

 derfor kontaktede jeg min sagsbehandler ved Varde Kommune, (B), lige inden  

 jeg  

 kørte til bilforhandleren for at hente den nye bil. (B) forsikrede mig om, at  

 alt var i orden, og at der ikke ville blive noget senere.
Dette benægter (B)  

 nu  

 at have udtalt sig om.
 ...
Jeg mener heller ikke, at det  

 kan være rigtigt af en kommune først at give tilladelse til køb af bil, efter  

 de er blevet underkendt af amtet, og derefter anke sagen.
Det sætter den  

 handicappede i en meget ubehagelig situation, hvis kommunen får medhold hos  

 Ankestyrelsen.
Det har sat mig i den situation at jeg har måttet optage et  

 banklån, som jeg faktisk ikke har råd til, for at kunne beholde min bil,  

 hvorved min økonomi er helt i ruiner de næste mange år.
Hele denne sag har  

 selvfølgelig også været en stor psykisk belastning, som jo ikke er blevet  

 mindre nu efter Den Sociale Ankestyrelses afgørelse.
I brevet fra Den Sociale  

 Ankestyrelse er der desuden nogle bemærkninger om, at man som pensionist  

 'skønnes at kunne afrette sine aktiviteter med hensyntagen til ens  

 helbredsmæssige tilstand'. Disse bemærkninger finder jeg ret unødvendige.
Det  

 er jo netop af hensyntagen til min helbredstilstand, at jeg ikke er i stand  

 til at tage et arbejde eller tage en uddannelse....  

 Jeg får jo bilen for at kunne leve et så normalt og uafhængigt liv som  

 muligt." Ved brev af 17. november 1995  

 anmodede jeg Den Sociale Ankestyrelse om udlån af sagens akter.
Den 1. februar 1996 skrev jeg  

 til A at jeg ikke kunne færdigbehandle hendes sag på det tidspunkt p.g.a. en  

 retssag ved Højesteret, og den 3. december 1996 sendte jeg A en anonymiseret  

 kopi  

 af Højesterets dom fra 13. november 1996 i den pågældende sag.
Jeg bad A om  

 at  

 meddele mig, hvorvidt hun fortsat ønskede at jeg skulle undersøge hendes sag  

 om støtte til køb af en bil.
 I brev af 10. december 1996  

 bad A mig om fortsat at behandle hendes klage.
 Den 23. december 1996 bad jeg  

 Den Sociale Ankestyrelse om en udtalelse i anledning af A's klage over  

 Ankestyrelsens afgørelse af 21. september 1995.
 Den Sociale Ankestyrelse  

 udtalte den 13. juni 1997 bl.a. følgende:
"Det fremgår af  

 bistandslovens § 15 b, stk. 3, at Den Sociale Ankekestyrelse ved afgørelser  

 om  

 støtte til erhvervelse af motorkøretøj efter § 58, stk. 3, samtidig kan  

 træffe  

 afgørelse om bortfald af bevilling, opsigelse af lån m.v.
Denne bestemmelse  

 trådte i kraft den 1. juli 1994 og kan efter Ankestyrelsens opfattelse ses  

 som  

 udtryk for en præcisering af hidtidig praksis.
Dette sammenholdt med  

 bilbekendtgørelsens  

 § 11, stk. 1, nr. 6, hvoraf fremgår at betingelserne for bilstøtte efter § 1  

 og § 2 fortsat skal være til stede, støtter efter Ankestyrelsens opfattelse,  

 at  

 bilstøtte er en løbende ydelse.
Der henvises i denne forbindelse til  

 bemærkningerne til bistandslovens § 15b, stk. 3, jf. forslag til lov om  

 ændring af lov om social pension, lov om social bistand og den sociale  

 styrelseslov  

 mv. (Tilkendelseskompetence m.v.) L 244, § 2, nr. 3.
 Ankestyrelsen har således i  

 bistandslovens § 15 b, stk. 3, haft udtrykkelig lovhjemmel til at opsige  

 lånet  

 og kræve tilbagebetaling for perioden efter Ankestyrelsens afgørelse, selv om  

 lånet var udbetalt til (A).
 Højesteretsdommen af 13.  

 november 1996 ses på denne baggrund ikke at have betydning for afgørelsen.
Da der ikke ved  

 Højesteretsdommen er taget stilling til, om Ankestyrelsen i den tidligere sag  

 kunne have opsagt et allerede udbetalt lån, ses dommen heller ikke at kunne  

 give anledning til at anfægte Ankestyrelsens praksis for tiden inden  

 ovennævnte  

 bestemmelse trådte i kraft, jf.
SM 0‑52‑90 om Ankestyrelsens  

 praksis.
Heller ikke ved landsretsdommen er der taget afstand fra denne  

 praksis.
 Den omstændighed, at kommunen  

 først ankede nævnets afgørelse efter at den havde godkendt og betalt for  

 bilen  

 kan ikke give grundlag for en ændring af Ankestyrelsens afgørelse, hvorefter  

 (A) ikke opfyldte betingelserne for støtte til køb af bil og derfor ikke for  

 fremtiden var berettiget til den bevilgede støtte.
 Spørgsmålet om, hvorvidt (A)  

 kan kræve erstatning fra kommunen på grundlag af almindelige  

 erstatningsretlige  

 regler, henhører under domstolene.
Det bemærkes, at efter  

 bilbekendtgørelsens § 15 kan kommunen, når der er truffet beslutning om  

 indfrielse af restgæld, fastsætte en afdragsordning.
Kommunen kan endvidere  

 træffe afgørelse om henstand med tilbagebetalingen og eftergivelse af lånet  

 ved  

 manglende betalingsevne på grund af sygdom, arbejdsløshed m.v.
 En klage over  

 sagsbehandlingstiden i kommunen og over sagsbehandlerens optræden skal rettes  

 til kommunalbestyrelsen.
 ...
I den samlede vurdering af  

 (A)'s funktionsniveau er der også taget hensyn til de i sagen foreliggende  

 oplysninger om (A)'s ryglidelse.
Der foreligger således oplysninger fra en  

 røntgenundersøgelse af 13. september 1994. Efter Ankestyrelsens vurdering var  

 der ikke beskrevet en ryglidelse af en sådan sværhedsgrad, at den sammen med  

 hjertelidelsen kunne give anledning til bilstøtte.
Det bemærkes desuden, at  

 Ankestyrelsen ved vurderingen af funktionsniveauet har foretaget en  

 selvstændig  

 vurdering ud fra de foreliggende objektive lægelige oplysninger om  

 helbredstilstanden samt (A)'s egne oplysninger om gangdistancen.  

 Ankestyrelsen  

 har således ikke lagt vægt på, at der er læger, som har udtalt, at (A) er  

 berettiget til bilstøtte.
Med hensyn til det anførte om  

 en selvmodsigelse i Ankestyrelsens afgørelse, meddelt den 26. september 1995,  

 henvises der til, at Ankestyrelsen i brev af 28. september 1995 til (A)  

 beklagede, at der var sket en skrivefejl og samtidig vedlagde en korrekt  

 formuleret afgørelse." Den 19. juni 1997 sendte jeg  

 A kopi af af Den Sociale Ankestyrelses udtalelse med anmodning om hendes  

 eventuelle bemærkninger.
Den 6. august 1997 modtog jeg  

 A's afsluttende bemærkninger.
A skrev bl.a.:
"I udtalelsen fra Den  

 Sociale Ankestyrelse nævnes det, at efter bilbekendtgørelsen § 15 kan  

 kommunen  

 fastsætte en afdragsordning, når der er truffet beslutning om indfrielse af  

 restgæld.
Varde Kommune har overhovedet ikke nævnt denne mulighed overfor  

 mig.  

 Derimod står der i brevet fra Varde Kommune af 4. Oktober, 1995 at  

  

 restgælden kan afvikles ved enten  

  

 at  

 aflevere den bevilgede bil samt dertil hørende registreringsattest og  

 bilnøgler  

 til Varde kommune,  

  

 eller  

  

 at indbetale  

 restgælden på kr. 100.500, hvorved jeg så ville overtage bilen.
 Selv da jeg talte med (D),  

 Varde Kommune, efter at have fået brevet fra Varde kommune vedrørende  

 afvikling  

 af restgælden, nævnte hun intet om muligheden for en eventuel afdragsordning.  

 Efter at Ankestyrelsen havde truffet deres afgørelsen var tonen hos kommunen  

 overfor mig (stadig) ret uforsonlig.
Havde Varde Kommune nævnt at  

 der var mulighed for at få en afdragsordning, ville jeg nok have bedt om en  

 sådan,  

 og så havde jeg måske ikke behøvet at tage et lån i banken, og var derved  

 sluppet for at skulle betale dyre renter, ca kr. 47.000 over 6 år.
Jeg finder  

 det således forkert, at hverken kommune eller ankestyrelse nævner muligheden  

 for en afdragsordning i forbindelse med Den Sociale Ankestyrelses afgørelse.
Jeg vil gerne igen nævne, at  

 jeg stadig står uforstående overfor Den Sociale Ankestyrelses afgørelse, idet  

 min helbredsmæssige situation jo på ingen måde er forbedret, siden jeg sidst  

 fik tildelt støtte til køb af bil i 1986. Hertil kommer at man alene hæfter  

 sig  

 ved, om bilen skal benyttes i forbindelse med arbejde eller uddannelse, men  

 ikke tager hensyn til bistandslovens §58 stk. 1 og stk. 5, hvori der er  

 anført,  

 at der kan ydes støtte til hjælpemidler så som motorkøretøj hvis det 'I  

 væsentlig  

 grad kan afhjælpe den pågældendes lidelse og være til hjælp i den daglige  

 tilværelse'." Ombudsmandens udtalelse "Jeg har koncentreret min undersøgelse om Ankestyrelsens afgørelse af  

 21. september 1995, hvor De fik afslag på støtte til bil (trivselsbil).  

 Ankestyrelsens afgørelse er truffet i henhold til bistandslovens § 58, stk. 1  

 og 3, og §§ 1, 2, 8, 9 og 13 i Socialministeriets bekendtgørelse (nr. 886 af  

 11. december 1986 med senere ændringer) om støtte til køb af bil efter  

 bistandslovens § 58.
1. Retsreglerne De relevante bestemmelser i bistandsloven har følgende ordlyd:
 '  

  

 § 15 b....
 Stk. 3.  

  

 Den Sociale Ankestyrelse kan ved afgørelser om støtte til erhvervelse af  

 motorkøretøj efter § 58, stk. 3 og 8, samtidig træffe afgørelse om bortfald  

 af bevilling, opsigelse af lån m.v.
 ...
§ 58.  

  

 Til personer med invaliditet eller varig sygdoms- eller aldersbetinget  

 svagelighed kan der ydes støtte til hjælpemidler, herunder merudgifter til  

 særlige beklædningsgenstande, som er nødvendige, for at pågældende kan udøve et erhverv, eller i væsentlig grad kan afhjælpe pågældendes lidelse eller i væsentlig grad kan lette den daglige tilværelse i hjemmet.
 ...
Stk. 3.  

  

 Til personer, der er omfattet af stk. 1, kan der ydes  

 støtte til erhvervelse af motorkøretøj.
Støtten ydes som rentefri lån inden  

 for  

 en ramme på 108.000 kr.
Socialministeren fastsætter regler om tilbagebetaling  

 af lån, herunder om, at pligten til at tilbagebetale en del af lånet kan  

 bortfalde.
Den del af lånet, der skal tilbagebetales, forhøjes med 20 pct. af  

 den del af indkomstgrundlaget, jf. stk. 4, der overstiger 129.000 kr.' De relevante bestemmelser i  

 bekendtgørelsen har følgende ordlyd:
 '  

  

 § 1.  

  

 Støtte til køb af bil kan ydes til personer med en varig nedsættelse  

 af funktionsevnen, der i væsentlig grad forringer evnen til at færdes eller i  

 væsentlig grad vanskeliggør muligheden for at opnå eller fastholde et arbejde  

 eller gennemføre en uddannelse uden brug af bil.
§ 2.  

  

 For at støtte kan ydes, skal ansøgeren have et kørselsbehov i forbindelse med erhverv, hvor ansøgeren skaffer sig  

 et væsentligt bidrag til forsørgelsen, eller i forbindelse med uddannelse, der sigter mod fremtidige  

 arbejds- og indtægtsmuligheder, eller hvis opfyldelse i væsentlig grad afhjælper følgerne af  

 lidelsen og letter den daglige tilværelse.
 Stk. 2.  

  

 Der kan ikke ydes støtte, hvis ansøgerens samlede kørselsbehov  

 udfra en vurdering af alder, almentilstand og forholdene i øvrigt mere  

 hensigtsmæssigt tilgodeses ved andre ordninger.
 ...
 § 8.  

  

 Efter § 16 i lov om vægtafgift af motorkøretøjer mv. er revaliderings-  

 og pensionsnævnet bemyndiget til at bevilge fritagelse for betaling af  

 vægtafgift, når ansøgeren opfylder betingelserne i denne bekendtgørelse for  

 støtte til køb af bil eller betaling af registreringsafgift efter § 16.
 § 9.  

  

 Der kan ydes tilskud til nødvendig indretning af en bil, herunder  

 til aggregater, uanset om der kan ydes støtte til anskaffelse af bil efter §§  

 1-2. Tilskud er betinget af, at bilen tilhører ansøgeren eller en anden  

 person  

 inden for husstanden.
 Stk. 2.  

  

 Tilskud til automatisk transmission, der udgør 15.000 kr.  

 er endvidere betinget af, at bilen er under 1 år.
 Stk. 3.  

  

 Der kan normalt tidligst ydes tilskud efter 6 år til lignende  

 indretning af en bil.
 Stk. 4.  

  

 Revaliderings- og Pensionsnævnet kan bemyndige det sociale  

 udvalg til at bevilge tilskud efter stk. 1-2, når politiet har krævet særlige  

 indretninger i bilen.
 ...
 § 11.  

  

 Som vilkår for lån efter §§ 4 og 6 gælder:
 ...
 6) De helbredsmæssige og  

 eventuelle erhvervs- eller uddannelsesmæssige forudsætninger for støtte skal  

 fortsat være til stede, jf. §§ 1-2.
 ...
 § 13.  

  

 Hvis de i §§ 11-12 nævnte vilkår ikke overholdes, afgiver det  

 sociale udvalg indstilling til revaliderings- og pensionsnævnet, om lånet  

 skal  

 opsiges og vægtafgiftsfritagelsen skal bortfalde.
Stk. 2.  

  

 Træffer revaliderings- og pensionsnævnet beslutning om støttens  

 bortfald, skal restgælden efter §§ 4-6 indfries og vægtafgiftsfritagelsen  

 bortfalde med udgangen af den efterfølgende måned, jf. § 15, stk. 2.' 2. Den Sociale Ankestyrelses afgørelse af 21. september 1995 Deres sag rejser navnlig 2  

 spørgsmål.
Det første er om De efter Deres helbredstilstand var berettiget  

 til støtte til køb af bil m.v.
Det andet spørgsmål er hvilken betydning det  

 måtte have, at Varde Kommune først udbetalte lånet og efterfølgende ankede  

 revaliderings- og pensionsnævnets afgørelse af 5. april 1995 til Den Sociale  

 Ankestyrelse.
Efter bestemmelserne er det  

 afgørende for hvorvidt der kan tilkendes støtte til køb af bil m.v. om der er  

 tale om en varig nedsættelse af funktionsevnen.
Endvidere skal ansøgeren have  

 et kørselsbehov, hvis opfyldelse i væsentlig grad afhjælper følgerne af  

 lidelserne og letter den daglige tilværelse (trivselsbil).
Ved bedømmelsen af om der kan  

 ydes tilskud, skal myndighederne foretage en konkret samlet vurdering af  

 ansøgerens  

 sociale og helbredsmæssige forhold.
Denne konkrete samlede vurdering bygger  

  

 dels  

  

 på en bevismæssig vurdering af  

 ansøgerens helbredstilstand  

  

 dels  

  

 på  

 en vurdering som forudsætter lægelig sagkundskab og  

  

 dels  

  

 på en socialfaglig vurdering af ansøgerens sociale  

 situation.
Ombudsmandsinstitutionen er  

 ikke egnet til at afklare bevisspørgsmålet om Deres helbredstilstand fordi  

 ombudsmanden i almindelighed ikke har mulighed for at afhøre vidner i sagen  

 eller foretage yderligere lægeundersøgelser, men behandler klager på et  

 skriftligt grundlag.
Ifølge reglerne for ombudsmandens virksomhed kan jeg kun  

 i begrænset omfang tage stilling til afgørelser der helt eller delvist  

 bygger på særlig fagkyndig viden.
En kontrol af de lægelige vurderingers  

 rigtighed  

 - som er af afgørende betydning for denne sag - kræver en fagkundskab som  

 ombudsmanden ikke har.
Endeligt bygger den konkrete  

 samlede vurdering på en socialfaglig vurdering af Deres sociale situation.  

 Der er her tale om vurderinger og afvejninger af en række forskellige hensyn  

 og omstændigheder.
Som ombudsmand har jeg ikke særlige forudsætninger for at  

 afveje disse forskellige hensyn og omstændigheder på en anden og bedre måde  

 end Ankestyrelsen der beskæftiger sig med det pågældende sagsområde i det  

 daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis der er tale om ganske særlige omstændigheder kan jeg kritisere  

 myndighedernes afgørelse.
Det kan f.eks. være tilfældet hvis sagen er  

 mangelfuldt  

 oplyst eller afgørelsen i forhold til andre lignende sager er udtryk for  

 en forskelsbehandling der ikke er sagligt begrundet.
Under min gennemgang  

 af sagen har jeg ikke fundet sådanne omstændigheder, at jeg kan kritisere Den  

 Sociale Ankestyrelses vurdering af Deres helbredstilstand i forhold til  

 reglerne for støtte til bil.
 Der kan imidlertid rejses  

 spørgsmål om hvorvidt den omstændighed, at Varde Kommune først ekspederede  

 lånesagen og efterfølgende ankede Revaliderings- og Pensionsnævnet for Ribe  

 Amts afgørelse af 5. april 1995 til Den Sociale Ankestyrelse, kan føre til et  

 andet - og for Dem tilfredsstillende - resultat.
 Som ovenfor anført skrev De  

 den 25. maj 1995 til Den Sociale Ankestyrelse at De ikke regnede med at  

 kommunen ville anke revaliderings- og pensionsnævnets afgørelse, da Deres  

 sagsbehandler omgående klausulerede på papirerne, og betalte bilforhandleren.  

 De skrev også at De den dag De skulle afhente Deres nye bil, ringede til  

 kommunen og spurgte Deres sagsbehandler, om alt var i orden, hvilket hun  

 forsikrede  

 Dem om.
 Den Sociale Ankestyrelse  

 udtalte som ovenfor anført den 13. juni 1997 bl.a.:
'Den omstændighed, at  

 kommunen først ankede nævnets afgørelse efter at den havde godkendt og betalt  

 for bilen kan ikke give grundlag for en ændring af Ankestyrelsens afgørelse,  

 hvorefter (A) ikke opfyldte betingelserne for støtte til køb af bil og derfor  

 ikke for fremtiden var berettiget til den bevilgede støtte.' Deres sag rejser det  

 spørgsmål om den omstændighed at Den Sociale Ankestyrelse omgør et  

 revaliderings-  

 og pensionsnævns bevilling af støtte til køb af bil automatisk altid skal  

 medføre, at bevillingen af lånet bortfalder, og lånet som er udbetalt og  

 anvendt i overensstemmelse med sit formål skal opsiges og dermed  

 tilbagebetales.
 Svaret på dette spørgsmål  

 beror på en nærmere fortolkning af bistandslovens § 15 b, stk. 3, som jeg har  

 citeret ovenfor i min udtalelse under punkt 1. Spørgsmålet er således om  

 bistandslovens  

 § 15 b, stk. 3, er en 'kan'-regel eller en 'skal'-regel.
 I de almindelige bemærkninger  

 til lovforslaget (Folketingstidende 1993/94, tillæg A, sp. 8472) anføres  

 bl.a.:
'I de tilfælde, hvor Den  

 Sociale Ankestyrelse finder, at betingelserne for at modtage en social ydelse  

 ikke er til stede, foreslås det, at Ankestyrelsen samtidig med, at der  

 træffes  

 en afgørelse til ugunst for borgeren, træffer afgørelse om tidspunktet for  

 bortfald eller ændring af ydelsen.
Tilsvarende foreslås det præciseret, at Ankestyrelsen ved afgørelse  

 om støtte til erhvervelse af motorkøretøj samtidigt træffer afgørelse om  

 bortfald af et eventuelt bevilget og udnyttet lån.' Bemærkningerne kan efter  

 omstændighederne forstås således at der er tale om en 'skal'-regel, således  

 at  

 bevilgede og udnyttede lån altid skal tilbagebetales.
Herimod taler  

 imidlertid  

 bestemmelsens ordlyd: 'Den Sociale Ankestyrelse  


  

 kan  


  

 ved afgørelser om  

 støtte til erhvervelse af motorkøretøj efter § 58, stk. 3 og 8, samtidig  


  

 træffe  

 afgørelse  


  

 om bortfald af bevilling, opsigelse af lån mv.' Bestemmelsen  

 i bistandslovens § 15 b, stk. 3, er videreført i § 72, stk. 3, i lov nr. 453  

 af  

 10. juni 1997 om retssikkerhed og administration på det sociale område, der  

 træder i kraft den 1. juli 1998. I § 72, stk. 3, er ligeledes anvendt ordet  

 'kan'.
Den Sociale Ankestyrelse  

 angav ikke bistandslovens § 15 b, stk. 3, som lovgrundlag (hjemmel) i  

 Ankestyrelsens  

 brev af 28. september 1995. Ankestyrelsen anvendte heller ikke en formulering  

 i stil med 'Den Sociale Ankestyrelse har samtidigt truffet afgørelse om at  

 lånet  

 skal opsiges, restgælden skal indfries og vægtafgiftsfritagelsen skal  

 bortfalde med udgangen af oktober måned'. Ankestyrelsens meddelelse af at  

 'lånet  

 skal herefter opsiges, restgælden skal indfries og vægtafgiftsfritagelsen  

 skal bortfalde med udgangen af oktober måned' fremtræder umiddelbart som en  

 automatisk følge af den afgørelse, der angives at være truffet i medfør af  

 de anførte bestemmelser i Socialministeriets bilbekendtgørelse.
Heller ikke  

 Den Sociale Ankestyrelses udtalelse af 13. juni 1997 belyser spørgsmålet  

 nærmere.
Den Sociale Ankestyrelse har  

 hverken i sit brev til Dem af 28. september 1995 eller i sin senere udtalelse  

 til mig taget klart stilling til dette fortolkningsspørgsmål og dermed heller  

 ikke taget klart stilling til Deres sag.
Jeg har derfor henstillet til Den  

 Sociale Ankestyrelse at Ankestyrelsen genoptager sagen og meddeler Dem en  

 afgørelse, hvori Ankestyrelsen tager konkret stilling til, om revaliderings-  

 og pensionsnævnets bevilling af 5. april 1995 skal bortfalde og det allerede  

 udbetalte lån opsiges som følge af Ankestyrelsens afgørelse om at De ikke  

 opfyldte betingelserne for støtte til køb af bil.
Hvis Den Sociale  

 Ankestyrelse  

 er af den opfattelse at opsigelsen af lånet og kravet om indfrielse af  

 restgælden  

 er en automatisk følge af afgørelsen om at De ikke opfyldte betingelserne for  

 støtte til køb af bil, har jeg henstillet til Ankestyrelsen at styrelsen  

 giver  

 Dem en uddybende begrundelse for lovgrundlaget (hjemmelsgrundlaget) herfor.  

 Hvis Den Sociale Ankestyrelse er af den opfattelse at opsigelsen af lånet og  

 kravet om indfrielse af restgælden forudsætter at Ankestyrelsen træffer en  

 konkret afgørelse herom, har jeg henstillet til Ankestyrelsen at styrelsen  

 giver Dem en uddybende begrundelse for de kriterier, som indgår i  

 Ankestyrelsens  

 skønsudøvelse med hensyn til om lån skal opsiges og kræves tilbagebetalt.
 Jeg har gjort Den Sociale  

 Ankestyrelse bekendt med min opfattelse, og jeg har samtidigt anmodet  

 Ankestyrelsen om at blive underrettet om styrelsens nye afgørelse i sagen.
 Endeligt har jeg meddelt  

 Ankestyrelsen at det i sig selv er en fejl, at styrelsen i brevet af 28.  

 september  

 1995 om Ankestyrelsens afgørelse af 21. september 1995 undlod at henvise til  

 bistandslovens § 15 b, stk. 3. Jeg har henvist til det følger af  

 forvaltningslovens  

 § 22 og § 24, stk. 1, at forvaltningsmyndigheder, når de træffer afgørelser  

 hvor borgeren ikke får fuldt ud medhold, skal henvise til de retsregler som  

 afgørelsen er truffet efter.
 Jeg må bede Dem afvente Den  

 Sociale Ankestyrelses nye afgørelse, før De tager stilling til om der  

 eventuelt er grundlag for at klage til mig igen.
Den Sociale Ankestyrelse  

 skrev i Ankestyrelsens udtalelse til mig af 13. juni 1997 at Højesterets dom  

 af 13. november 1996 ikke ses at have betydning for Deres sag.
Efter en  

 nærmere gennemgang af dommen og Deres sag må jeg erklære mig enig i at  

 Højesterets dom ikke har betydning for Deres sag.
Det er for så vidt  

 beklageligt at Deres sag var sat i bero herpå uden at dommen 'førte til  

 noget',  

 men på den anden side kunne det ikke ganske udelukkes at dommen kunne få  

 betydning.
3. Spørgsmålet om en eventuel afdragsordning I Deres ovenfor citerede brev  

 til mig af 4. august 1997 skrev De under henvisning til Den Sociale  

 Ankestyrelses udtalelse af 13. juni 1997 bl.a. at De fandt det forkert, at  

 hverken kommunen eller Ankestyrelsen havde nævnt muligheden for en  

 afdragsordning  

 i forbindelse med Den Sociale Ankestyrelses afgørelse.
Ombudsmanden kan ikke  

 behandle klager over forhold som den pågældende myndighed ikke har taget  

 konkret stilling til.
Ombudsmanden kan heller ikke behandle klager over  

 forhold  

 der kan indbringes for en højere forvaltningsmyndighed, før denne myndighed  

 har truffet afgørelse (§ 14 i lov nr. 473 af 12. juni 1996 om Folketingets  

 Ombudsmand).
De har - så vidt jeg kan se -  

 ikke klaget til Varde Kommune over at kommunen ikke tilbød Dem en  

 afdragsordning for Deres lån til bil.
Varde Kommunes afgørelse kan indbringes  

 for Det Sociale Ankenævn for Ribe Amt, Puggaardsgade 7, 6760 Ribe, hvis  

 afgørelse  

 i øvrigt kan påklages til Den Sociale Ankestyrelse, som dog kun  

 realitetsbehandler klager, der er af principiel eller generel betydning.
Hvis De fortsat ønsker at  

 klage over at Varde Kommune ikke tilbød Dem en afdragsordning, må jeg henvise  

 Dem til at klage over dette til Varde Kommune.
Jeg beder Dem i givet fald  

 afvente kommunens afgørelse og - hvis De er utilfreds med afgørelsen -  

 udnytte de nævnte klagemuligheder, før De tager stilling til om der er  

 grundlag  

 for at klage til mig.
