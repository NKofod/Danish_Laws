Nr BTL 73 Betænkning over Forslag til lov om ændring af lov om patientforsikring  

  

 Nr L 73 1991-92, 1. samling Afgivet af Sundhedsudvalget Afgivet: 19920319 Udvalget har behandlet lovforslaget i nogle møder og har herunder stillet spørgsmål til sundhedsministeren, som denne har besvaret skriftligt.
Et af udvalgets spørgsmål til sundhedsministeren og dennes skriftlige svar herpå er optrykt som bilag til denne betænkning.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et flertal inden for flertallet (Socialdemokratiets og Socialistisk  

 Folkepartis medlemmer af udvalget) ønsker at bemærke følgende:
 Socialdemokratiet og Socialistisk Folkeparti kan tilslutte sig  

 lovforslaget, idet vi gør opmærksom på, at vi forventer, at ministeren  

 administrerer honorering af medlemmerne i Patientskadeankenævnet efter de  

 retningslinier, der er skitseret i ministerens besvarelse af udvalgets  

 spørgsmål nr. 1, som er optrykt som bilag til betænkningen.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Hanne Andersen (S) Dorte Bennedsen (S) Martin Glerup (S) Anna-Marie Hansen  

 (S) Tove Lindbo Larsen (S) Torben Lund (S) nfmd.
Lone Møller (S) Birgitte  

 Husmark (SF) Lis Noer Holmberg (CD) Karen Højte Jensen (KF) Fischer (KF)  

 Mariann Fischer Boel (V) Anders Mølgaard (V) Jørgen Winther (V) Køpke  

 Christensen (FP) fmd.
Elisabeth Arnold (RV) Inger Stilling Pedersen  

 (KRF) Bilag Et af udvalgets spørgsmål til sundhedsministeren og dennes besvarelse  

 heraf Spørgsmål 1:
»Ministeren bedes udarbejde et ændringsforslag, der angiver, hvordan  

 Patientskadeankenævnet skal honoreres.« Svar:
 Patientforsikringslovens § 14, stk. 1, om nævnets sammensætning har  

 følgende indhold:
 »Sundhedsministeren nedsætter et patientskadeankenævn, der består af:
1) En af sundhedsministeren udnævnt formand, som skal være dommer, 2) 2 medlemmer udpeget af sundhedsministeren, 3) 2 sagkyndige medlemmer inden for lægevidenskab udpeget af  

 Sundhedsstyrelsen, 4) 2 medlemmer udpeget i fællesskab af Amtsrådsforeningen i Danmark og  

 Københavns og Frederiksberg Kommuner, 5) 2 medlemmer udpeget af De Samvirkende Invalideorganisationer.« Patientskadeankenævnet er et offentligt kollegialt organ nedsat af  

 sundhedsministeren.
Honorering af nævnets medlemmer anses som sådan for  

 omfattet af Finansministeriets cirkulære af 4. juni 1986 om særskilt  

 vederlæggelse m.v.
Herefter kan særskilt vederlæggelse som udgangspunkt ske  

 til ikkestatsansatte medlemmer, idet der dog ikke, jf. cirkulærets pkt. 4.1,  

 kan ydes særskilt vederlag til personer, for hvem varetagelsen af særlige  

 organisationsinteresser, politiske interesser og lignende må anses for  

 overvejende i forhold til de hensyn, der ligger til grund for udpegningen af  

 den pågældende.
I de tilfælde, hvor de pågældende er udpeget af eller efter  

 indstilling fra vedkommende interesseorganisation m.v., er der en  

 forhåndsformodning om, at interessevaretagelsen er det overvejende hensyn.
 Efter Finansministeriets praksis bør denne forhåndsformodning om  

 interessevaretagelse imidlertid afkræftes, når der er tale om nævn, råd m.v.  

 af domstolslignende karakter, der træffer afgørelse i tvister mellem borgerne  

 indbyrdes eller mellem borgere og forvaltningen.
 Efter patientforsikringslovens § 14, stk. 1, udpeges 2 medlemmer til  

 nævnet af Amtsrådsforeningen samt Københavns og Frederiksberg Kommuner i  

 fællesskab, og 2 medlemmer udpeges af De Samvirkende Invalideorganisationer.
 Sundhedsministeriet finder imidlertid ikke, at nogle af disse særligt  

 udpegede medlemmer i Patientskadeankenævnet varetager ovennævnte  

 organisationsinteresser m.v.
Patientskadeankenævnet varetager helt klart efter Sundhedsministeriets  

 opfattelse en sådan domstolslignende funktion.
Der er her tale om afgørelser  

 i forvaltningsretlig forstand, hvor de medlemmer, der deltager i sagens  

 behandling, er undergivet de almindelige krav om upartiskhed m.v.
 Samtlige nævnsmedlemmer bortset fra statsligt ansatte bør derfor kunne  

 komme i betragtning for særskilt vederlæggelse m.v. efter Finansministeriets  

 cirkulære efter en ordning, der herom nærmere fastsættes efter ansøgning af  

 Finansministeriet.
Det må i øvrigt bero på en nærmere vurdering, efter hvilke kriterier en  

 honorering skal fastsættes.
Heri vil bl.a. indgå antallet af sager, der med  

 rimelighed kan samles til det enkelte møde, sagernes art osv.
Det bemærkes i denne forbindelse, at samtlige udgifter til  

 Patientskadeankenævnets drift m.v., herunder også evt. honorering af  

 medlemmerne, efter lovens § 14, stk. 5, skal afholdes af  

 forsikringsselskaberne og de selvforsikrende myndigheder.
Der bliver derfor  

 ikke tale om en statslig udgift (bortset fra den del af udgifterne, der  

 vedrører Rigshospitalets m.fl. betaling til patientforsikringsforeningen).
 Idet der henvises til Sundhedsudvalgets spørgsmål, bemærkes, at det ikke  

 anses for normalt at optage regler om honorering for de enkelte råd og nævn  

 direkte i lovgivningen, men såfremt dette alligevel ønskes, vil en  

 bestemmelse herom kunne formuleres således:
»De medlemmer af Patientskadeankenævnet, der ikke udfører hvervet som  

 led i deres tjenstlige arbejde, ydes vederlæggelse og godtgørelse for  

 befordring i lighed med ikkestatsansatte, der modtager særskilt  

 vederlæggelse.
Udgiften hertil afholdes efter stk. 6.« En sådan bestemmelse kunne indsættes som nyt stk. 5 i  

 patientforsikringslovens § 14, hvorefter det eksisterende stk. 5 bliver stk.  

 6.
 Finansministeriet har tilsluttet sig ovenstående besvarelse.
