Bekendtgørelse om ændring af bekendtgørelse om begrænsning i anvendelse af visse farlige kemiske stoffer og produkter til specielt angivne formål § 1 I bekendtgørelse nr. 857 af 5. september 2009 om begrænsning i anvendelse af visse farlige kemiske stoffer og produkter til specielt angivne formål foretages følgende ændringer:
 1. I § 1 indsættes som stk. 2:
»Stk. 2. Procentangivelser i denne bekendtgørelse er vægtprocent.« 2. § 2 ophæves.
 3. § 6 affattes således:
 »§ 6. Stoffer, der skal klassificeres som meget giftige, giftige, kræftfremkaldende i kategori 1 eller 2, reproduktionstoksiske i kategori 1 eller 2 eller mutagene i kategori 1 eller 2 i henhold til Rådets direktiv 1967/548/EØF om tilnærmelse af medlemsstaternes lovgivning om klassificering, emballering og mærkning af farlige stoffer, må ikke anvendes i spraydåser (aerosolbeholdere).
 Stk. 2. Stoffer, der skal klassificeres som akut toksiske i kategori 1, 2 eller 3, specifik målorgantoksiske som følge af en enkelt eksponering i kategori 1 (STOT SE 1), kræftfremkaldende i kategori 1A eller 1B, reproduktionstoksiske i kategori 1A eller 1B eller mutagene i kategori 1A eller 1B i henhold til Europa-Parlamentets og Rådets forordning (EF) nr. 1272/2008 om klassificering, mærkning og emballering af stoffer og blandinger m.v., må ikke anvendes i spraydåser (aerosolbeholdere).
Stk. 3. Forbuddet i stk. 1 og 2 berører ikke de bestemmelser, der følger af anden lovgivning vedrørende anvendelse af disse stoffer.« 4. I § 12, nr. 1, indsættes efter »§ 6, stk. 1«: »og 2«.
§ 2 Bekendtgørelsen træder i kraft den 15. oktober 2010.
