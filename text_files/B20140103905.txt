 Bekendtgørelse om ændring af bekendtgørelse om betaling for kontrol af fødevarer, foder og levende dyr m.v.
§ 1 I bekendtgørelse nr. 1649 af 27. december 2013 om betaling for kontrol af fødevarer, foder og levende dyr m.v., som ændret ved bekendtgørelse nr. 112 af 29. januar 2014, bekendtgørelse nr. 290 af 26. marts 2014 og bekendtgørelse nr. 905 af 29. juli 2014, foretages følgende ændringer:
 1. I indledningen ændres »§ 31, § 53 og § 57 i lov om hold af dyr« til: »§ 31, § 53, § 57, stk. 2, og § 66, stk. 4, i lov om hold af dyr«.
 2. Efter § 69 og før kapitel 15 indsættes som nyt kapitel:
»Kapitel 14 a Identifikationsdokumenter for heste (hestepas) § 69 a.
Dansk Landbrugsrådgivning, Landscentret, Heste, Udkærsvej 15, Skejby, 8200 Århus N, opkræver et gebyr for udstedelse af identifikationsdokumenter (pas) til dyr af hesteslægten i henhold til § 3 i bekendtgørelse nr. 1448 af 15. december 2009 om identifikation af dyr af hesteslægten, jf. artikel 4, stk. 3, og artikel 5, stk. 1, i Kommissionens forordning (EF) nr. 504 af 6. juni 2008 om gennemførelse af Rådets direktiv 90/426/EØF og 90/427/EØF for så vidt angår metoder til identifikation af enhovede dyr.
Gebyret beregnes for hvert dokument på grundlag af de i bilag 4 anførte satser.« 3. Som bilag 4 indsættes bilag 1 til denne bekendtgørelse.
§ 2 Bekendtgørelsen træder i kraft den 1. oktober 2014.
