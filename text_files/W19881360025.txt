 Da muligheden for at fortsætte mælkeproduktion på den hidtidige  

 ejendom på grund af placeringen af ejendommen ikke længere var til stede,  

 blev der søgt om at flytte basisandelen til en ny gård, hvorfra der ikke  

 havde været mælkeproduktion i en periode på 5 år.
 Landbrugsministeriet meddelte tilladelse til tildeling af en  

 basisandel på den ny bedrift svarende til den mængde, der var på den  

 hidtidige ejendom, hvorefter der blev foretaget en inddragelse af den  

 hidtidige mængde og med den forudsætning, at der ikke senere kunne foretages  

 tildeling af basisandel på den bedrift, som blev fraflyttet.
De har ansøgt Landbrugsministeriet om tilladelse til at medtage den til  

 Deres nuværende ejendom tilhørende basisandel (afgiftsfri mælkeleverance) i  

 forbindelse med flytning.
I den forbindelse har De oplyst, at De påtænker at  

 erhverve »Vårbygård« ved Slagelse.
De har endvidere oplyst, at der  

 ikke har været mælkeproduktion på »Vårbygård« inden for de sidste 5  

 år, og at De har til hensigt at videreføre Deres nuværende mælkeproduktion på  

 denne ejendom.
 I anledning af de særlige forhold, der foreligger i den konkrete sag, kan  

 Landbrugsministeriet meddele, at der ved erhvervelse af »Vårbygård«  

 kan tildeles en basismængde, der svarer til den basismængde, der er tildelt  

 Deres nuværende ejendom under forudsætning af, at De overflytter Deres  

 besætning til »Vårbygård«.
Der er ved denne afgørelse lagt vægt på, at De har gjort opmærksom på, at  

 Deres nuværende ejendom på grund af placeringen ikke egner sig som  

 mælkeproduktionsenhed.
Den basisandel, der er tilknyttet Deres nuværende  

 bedrift, vil derfor i forbindelse med Deres flytning blive inddraget, og den  

 vil ikke kunne gøres til genstand for overdragelse.
Det er en forudsætning for tildelingen af basisandel  

 til »Vårbygård«, at De gør en eventuel køber af Deres nuværende  

 ejendom opmærksom på, at der ikke vil kunne foretages en tildeling af  

 basisandel til denne.
Manglende opfyldelse af de anførte forudsætninger for  

 tildelingen kan føre til inddragelse af denne.Ved overtagelse  

 af »Vårbygård« skal De rette henvendelse til Danske Mejeriers  

 Mælkeudvalg om tildeling af basisandel.
 P.M.V.
