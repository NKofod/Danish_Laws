 Den 11. Marts 1948 er der i Stockholm afsluttet følgende  

 Vareudvekslingsaftale mellem Danmark og Sverige:
 OVERENSKOMST vedrørende vareudviklingen mellem Danmark og Sverige.
 Med det Formaal at fremme Vareudvekslingen mellem Danmark og Sverige er  

 der truffet følgende Overenskomst:
 Artikel I.
 Den danske Regering og den svenske Regering vil træffe alle saadanne  

 Foranstaltninger, der er egnede til at fremme Vareudvekslingen mellem de to  

 Lande.
 Artikel II.
 Vareudvekslingen skal finde Sted i Overensstemmelse med de i hvert af  

 Landene gældende almindelige Import- og Eksportbestemmelser.
 Artikel III.
 Begge Regeringer vil efter derom truffet Overenskomst kunne fastsætte  

 Kontingenter for visse Varer eller for Vareudvekslingen i sin Helhed, naar  

 dette findes muligt og ønskeligt.
 Artikel IV.
 Begge Regeringer forpligter sig til indenfor Rammerne af de Kontingenter,  

 som maatte blive fastsat, at udstede nødvendige Ind- og Udførselstilladelser.
 Artikel V.
 Denne Overenskomst skal provisorisk finde anvendelse fra og med den 1.  

 Februar 1948.
 Den træder definitivt i Kraft den Dag, da begge Regeringer ved Udveksling  

 af Noter har konstateret, at vedkommende danske respektive svenske  

 Myndigheder har godkendt den.
 Overenskomsten er gældende til og med den 31. Januar 1949. Dersom den ikke  

 er opsagt af en af de kontraherende Parter senest en Maaned før dens Udløb,  

 skal Overenskomsten automatisk forlænges, hver Gang for en Periode af eet  

 aar.
Udfærdiget i Stockholm i to Eksemplarer paa det danske og det svenske  

 Sprog, idet begge Tekster skal have samme Gyldighed, den 11. Marts.1948.
For den danske Regering (sign.) Nils Svenningsen.
For den svenske Regering (sign.) Østen Unden.
 Tillægsprotokol.
 I Medfør af artikel III i den i Dag undertegnede Overenskomst vedrørende  

 Vareudvekslingen mellem Danmark og Sverige har den danske Regering og den  

 svenske Regering truffet følgende Overenskomst:
 For Perioden fra og med den 1. Februar 1948 til og med den 31. Januar 1949  

 er de i vedlagte Lister I og II anførte Kontingenter fastsat for den svenske  

 Eksport til Danmark og den danske Eksport til Sverige.
Udfærdiget i Stockholm i to Eksemplarer paa det danske og det svenske  

 Sprog, idet begge Tekster skal have samme Gyldighed, den 11. Marts 1948.
For den danske Regering (sign.) Nils Svenningsen.
For den svenske Regering (sign.) Østen Unden.
LISTE I (* 1) Svenske Varer, som indføres i Danmark.
 (* 1) Den svenske Tekst til Varelisterne udelades her.
 (* 2) Jfr. vedlagte Specifikation.
 (* 3) Indtil videre intet Ferrokrom.
 (* 4) Deriblandt 300 Tons Valsetraad (hovedsagelig sur Kvalitet).
(* 5) Hovedsageligt Kvalitetsmateriale (* 6) Heraf 12.500 Tons af Høst 1947.
