Bilag 1 Betænkning afgivet af Finansudvalget den 28. oktober 2010 Betænkning over Forslag til finanslov for finansåret 2011 [af finansministeren (Claus Hjort Frederiksen)] 1. Udvalgsarbejdet Forslag til finanslov for 2011 blev fremsat den 24. august 2010 som lovforslag nr. 225 og var til 1. behandling den 7. september 2010. Lovforslaget blev efter 1. behandling henvist til behandling i Finansudvalget.
Med udgangen af folketingsåret 2009-10 bortfaldt forslaget.
Finanslovforslaget blev genfremsat uændret af finansministeren som lovforslag nr.
L 1 den 5. oktober 2010. L 1 var til 1. behandling den 7. oktober 2010 og blev herefter henvist til behandling i Finansudvalget.
Møder Den 1. og 2. september 2010 foretog Finansudvalget en teknisk gennemgang af L 225 med deltagelse af ministre og embedsmænd fra 17 ministerier.
Udvalget stillede herunder en lang række spørgsmål, hvoraf hovedparten blev besvaret mundtligt i forbindelse med gennemgangen.
Udvalget har endvidere stillet en række spørgsmål til ministrene til skriftlig besvarelse.
Finansudvalget har herefter behandlet finanslovforslaget i 2 møder.
Spørgsmål Finansudvalget har til L 225 stillet spørgsmål til skriftlig besvarelse til følgende ministre:
 Statsministeren (1 spørgsmål)  Ministeren for Udviklingsbistand (2 spørgsmål)  Finansministeren (29 spørgsmål)  Økonomi- og Erhvervsministeren (1 spørgsmål)  Skatteministeren (4 spørgsmål)  Justitsministeren (1 spørgsmål)  Forsvarsministeren (1 spørgsmål)  Indenrigs- og Sundhedsministeren (3 spørgsmål)  Beskæftigelsesministeren (5 spørgsmål)  Ministeren for Flygtninge, Indvandrere og Integration (1 spørgsmål)  Ministeriet for Videnskab, Teknologi og Udvikling (6 spørgsmål)  Undervisningsministeren (2 spørgsmål)  Kulturministeren (5 spørgsmål)  Miljøministeren (1 spørgsmål)  Ministeren for Fødevarer, Landbrug og Fiskeri (3 spørgsmål)  Klima- og Energiministeren (1 spørgsmål) Bilag 1) Oversigt over bilag vedrørende L 1.
 2) Samtlige Finansudvalgets spørgsmål til ministrene og ministrenes svar herpå.
 3) Oversigt over anlægsprojekter på finanslovforslag 2011, hvor der søges hjemmel til nyt projekt, eller hvor der er sket en ændring i projektets totaludgift på mindst 10 pct. eller 10 mio. kr. i forhold til finanslov 2010.
 4) Oversigt over væsentlige budgetændringer fra finanslov 2010 til finanslovforslag 2011.
 5) Oversigt over hovedbevægelser på finanslovforslaget 2011 i forhold til finanslov 2010.
 (Bilag 2-5 vil blive omdelt i den trykte udgave af betænkningen).
2. Indstillinger Finansudvalget indstiller finanslovforslaget for 2011 til vedtagelse.
Finansudvalget fremhæver dog, at der med afgivelsen af nærværende betænkning ikke fra nogen side i udvalget er taget stilling til den endelige udformning af finansloven.
Partiernes stilling til finanslovforslaget og de enkelte dele heraf vil som i tidligere år afhænge af det videre udvalgsarbejde, herunder de ændringsforslag, der stilles i og uden for udvalgets tillægsbetænkning til finanslovforslaget.
 En oversigt over Folketingets sammensætning er optrykt i betænkningen.
Torsten Schack Pedersen (V) Flemming Damgaard Larsen (V) nfmd.
Karsten Lauritzen (V) Kim Andersen (V) Jacob Jensen (V) Kristian Thulesen Dahl (DF) fmd.
Tina Petersen (DF) Mike Legarth (KF) Carina Christensen (KF) Morten Bødskov (S) Klaus Hækkerup (S) Jens Peter Vernersen (S) Nick Hækkerup (S) Ole Sohn (SF) Malene Søgaard-Andersen (SF) Morten Østergaard (RV) Frank Aaen (EL) Liberal Alliance, Kristendemokraterne, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
