 I henhold til § 2, stk. 1, i universitetsloven, jf.
lovbekendtgørelse nr. 334 af 27. maj 1993 og § 8, stk. 1, i lov om handelshøjskoler og handelshøjskoleafdelinger, jf. lovbekendtgørelse nr. 675 af 29. juli 1992, som ændret ved § 14, stk. 1, litra 6, i universitetsloven, jf. lovbekendtgørelse nr. 334 af 27. maj 1993, fastsættes:
Uddannelsens formål og struktur § 1.  Formålet med den erhvervsøkonomiske  

 bacheloruddannelse er at give de studerende et bredt anlagt og alsidigt  

 overblik over private og offentlige virksomheders hovedproblemer.
 Stk. 2.  Uddannelsen giver dimittenderne umiddelbar  

 erhvervskompetence og skal samtidig være forudsætning for kandidatuddannelse.
 § 2.  Den erhvervsøkonomiske bacheloruddannelse er på  

 3 år.
Stk. 2.  Uddannelseslængden angiver det antal årsværk,  

 der skal lægges til grund for planlægningen af uddannelsen.
Et årsværk er en  

 fuldtidsstuderendes arbejde i et år.
§ 3.  I uddannelsen skal den studerende gennem  

 opøvelse i behandling af virksomheds- og samfundsøkonomiske problemstillinger  

 og under anvendelse af samfundsvidenskabelige teorier og metoder have opnået  

 evne til selvstændigt og i samarbeje med andre § 4.  Uddannelsen består af en 1. del på 1 år og en 2.  

 del på 2 år, jf. § 20, stk. 1. Uddannelsen afsluttes med et projekt eller en  

 anden større opgave.
 Stk. 2.  Ved Roskilde Universitetscenter varer  

 uddannelsen dog 41 måneder, og består af en 1. del på 2 år og en 2. del på  

 11/2 år, jf. bekendtgørelse om uddannelser på Roskilde Universitetscenter.  

 Den almene erhvervsøkonomiske uddannelse ved Roskilde Universitetscenter  

 følger i øvrigt reglerne i denne bekendtgørelse.
 § 5.  Den erhvervsøkonomiske bacheloruddannelse giver  

 ret til betegnelsen BA samt til at anvende bogstaverne HA som betegnelse for  

 uddannelsen.
 § 6.  Institutionen kan tillade, at studerende fra  

 andre videregående uddannelser følger dele af den erhvervsøkonomiske  

 bacheloruddannelse og aflægger prøve som led i deres egen uddannelse.
 Stk. 2.  I forbindelse med den erhvervsøkonomiske  

 bacheloruddannelse kan en institution tilbyde afrundede uddannelsesdele af 1  

 til 3 semestres varighed, der kan indgå i andre uddannelser ved de  

 videregående uddannelsesinstitutioner.
Uddannelsens indhold § 7.  Uddannelsen består af en samfundsøkonomisk  

 fagblok, en erhvervsøkonomisk fagblok og en redskabsfaglig blok.
 Stk. 2.  Minimumskravene til omfanget af de enkelte  

 fagblokke er:
 Stk. 3.  Det endelige omfang af de enkelte fagblokke  

 fastlægges af institutionen i studieordningen.
 § 8.  Den samfundsøkonomiske bloks område er  

 samfundets økonomiske struktur, udvikling og internationale relationer.
Stk. 2.  Blokkens centrale fag er samfundsøkonomi.
I  

 faget integreres metodeorienteret behandling af offentligt og andet  

 datamateriale med teoretiske elementer.
Faget indeholder en mikroteoretisk og  

 en makroteoretisk del.
 Stk. 3.  Den mikroteoretiske del omfatter markedet og  

 dets funktion, herunder prisdannelse, ressourceallokering og  

 markedsregulering.
Stk. 4.  Den makroteoretiske del omfatter teorier om den  

 nationale økonomis struktur og udvikling, herunder indkomstdannelsens teori  

 og nationalregnskabsstatistikken og teorier om internationale økonomiske  

 forhold, herunder markedsdannelser.
I tilknytning hertil behandles teorier om  

 og mål med styringen af den nationale økonomi.
 Stk. 5.  I blokken kan indgå yderligere fag af  

 perspektiverende karakter, som økonomiske samfundssystemer, teorihistorisk  

 udvikling og internationale forhold.
 § 9.  Den erhvervsøkonomiske bloks område er den  

 enkelte virksomhed eller gruppe af virksomheder med særligt henblik på  

 økonomiske og organisatoriske forhold og relationer til det omgivende  

 samfund.
Stk. 2.  Blokkens centrale fag er erhvervsøkonomi.
I  

 faget behandles og integreres de væsentligste teorier og metoder inden for  

 omkostningslære, investering og finansiering, afsætningsøkonomi, organisation  

 og regnskabsvæsen med henblik på løsning af erhvervsøkonomiske problemer.
 Stk. 3.  I blokken kan indgå yderligere fag, f.eks.  

 systemanalyse, økonomisk psykologi og arbejdssociologi.
 § 10.  Den redskabsfaglige blok indeholder fag, der er  

 forudsætninger for arbejdet i de øvrige blokke, og som er af betydning for  

 behandling af praktiske erhvervsøkonomiske problemstillinger.
 Stk. 2.  Blokkens centrale fag er erhvervsret, statistik  

 og databehandling.
 Stk. 3.  Erhvervsret omfatter retsområder af relevans  

 for erhvervsøkonomiske problemstillinger med særlig vægt på civilrettens  

 centrale dele.
 Stk. 4.  Statistik omfatter metoder til at indsamle,  

 bearbejde og analysere data med henblik på at belyse erhvervs- og  

 samfundsøkonomiske forhold og at tilvejebringe grundlag for beslutningstagen.  

 I faget lægges særlig vægt på dataanalyse og læren om statistisk inferens  

 baseret på sandsynlighedsteori.
Stk. 5.  Databehandling omfatter datamatiske  

 anvendelsesområder i erhvervs- og samfundsøkonomiske problemstillinger.
I  

 faget lægges særlig vægt på systemkonstruktion, programmering og  

 implementering.
 Stk. 6.  I blokken kan indgå yderligere fag såsom  

 matematik, bogføring, fremmedsprog og videnskabsteori.
§ 11.  Med Undervisningsministeriets godkendelse kan  

 der oprettes særlige kombinationslinier, i hvilke erhvervsøkonomi kombineres  

 med et andet fag.
Minimumskravene til omfanget af de enkelte fagblokke på  

 kombinationslinierne er:
 Stk. 2.  For tiden er kombinationslinierne HA (jur), HA  

 (dat), HA (int) og HA (mat) godkendt.
 Stk. 3.  For hver af kombinationslinierne fastsættes i  

 studieordningen nærmere regler om uddannelsens indhold, studieforløb og  

 eksamensfordringer.
§ 12.  I uddannelsen kan indgå praktik.
Nærmere regler  

 om praktikkens omfang og placering om rapporteringsformen fastlægges i  

 studieordningen.
§ 13.  Uddannelsen skal indeholde tilvalgsfag, der  

 vælges af den enkelte studerende.
Det fastsættes i studieordningen inden for  

 hvilke fagblokke, der oprettes tilvalgsfag.
Bedømmelse § 14.  De kvalifikationer, der er erhvervet i  

 uddannelsen, dokumenteres ved prøver, herunder bedømmelse af  

 afløsningsopgaver, projekter og deltagelse i seminarer og øvelsesrækker.
 Stk. 2.  Prøveformerne skal tilgodese uddannelsens  

 formål og sikre, at der sker individuel bedømmelse af den studerende.
 § 15.  Prøver er enten interne eller eksterne.
§ 16.  Mindst 1/3 af uddannelsen, skal dokumenteres  

 ved eksterne prøver.
Disse skal omfatte uddannelsens væsentlige områder.
§ 17.  Prøverne tilrettelægges normalt som  

 individuelle prøver.
I studieordningen kan dog fastsættes, at bestemte prøver  

 afholdes som gruppeprøver.
Samtidig fastsættes regler om gruppestørrelse.
Stk. 2.  Der skal indgå eksamination af hver enkelt  

 deltager i en mundtlig gruppeprøve, også hvor den er baseret på et skriftligt  

 oplæg.
I en skriftlig gruppeprøve skal den enkelte deltagers bidrag kunne  

 konstateres umiddelbart, så individuel bedømmelse kan foretages.
 § 18.  Ved bedømmelsen gives karakter efter 13-skalaen  

 efter de fælles regler om karaktergivningen ved de højere  

 uddannelsesinstitutioner, eller bedømmelsen Bestået/Ikke bestået.
 Stk. 2.  Bedømmelsen Bestået/Ikke bestået kan højst  

 anvendes ved prøver, der dækker 1/3 af uddannelsen.
 § 19.  En studerende kan forlange en studieaktivitet,  

 der alene er bedømt af en lærer, efterprøvet af en censor, såfremt der ikke  

 er opnået karakteren 6 eller derover eller bedømmelsen »Bestået«.  

 Anmodning herom skal være skriftlig og begrundet og skal være indgivet senest  

 ugedagen efter, at bedømmelsen er meddelt den studerende.
 § 20.  1. og 2. del bestås hver for sig efter reglerne  

 i stk. 2-4, jf. dog stk. 5.
 Stk. 2.  For at bestå kræves:
 Stk. 3.  Det bestemmes i studieordningen, hvilke  

 karakterer som er opnået for deltagelse i seminarer og øvelsesrækker, der  

 indgår i karaktergennemsnittet.
Stk. 4.  Regler for vægtning af karakterer, som indgår i  

 et karaktergennemsnit, fastsættes i studieordningen.
Fastsættelsen sker på  

 grundlag af fagets andel af henholdsvis 1. og 2. dels samlede  

 studieaktiviteter.
 Stk. 5.  Det kan bestemmes i studieordningen, at prøver  

 skal bestås hver for sig, jf. § 14.
§ 21.  En studerende kan højst indstille sig 3 gange  

 til samme prøve eller anden form for bedømmelse.
Institutionen kan tillade  

 indstilling en fjerde gang.
 Stk. 2.  Tredje og fjerde gang en studerende indstiller  

 sig til en intern prøve, der bedømmes af læreren, kan den studerende  

 forlange, at der medvirker en ministerielt beskikket censor.
 Stk. 3.  Senest ved udgangen af 2. semester efter  

 studiestart på baheloruddannelsen skal den studerende indstille sig til og  

 bestå uddannelsens 1. del, jf. § 4, for at kunne fortsætte studierne, jf.  

 bekendtgørelse om en 1. årsprøve.
§ 22.  Hver prøve kan tages om for sig.
Beståede  

 uddannelseselementer, herunder prøver, der indgår i beståede deleksaminer,  

 kan ikke tages om.
 Stk. 2.  En studerende, der ikke har bestået en prøve,  

 skal have mulighed for genindstilling i samme eksamenstermin eller i  

 umiddelbar forlængelse heraf, såfremt prøve i faget aflægges i den  

 afsluttende eksamenstermin.
 Stk. 3.  Ved fornyet deltagelse i prøver, seminarer og  

 øvelsesrækker er den sidst opnåede karakter gældende.
§ 23.  Institutionen udsteder bevis for gennemført  

 uddannelse.
Beviset skal indeholde en beskrivelse af den konkrete uddannelses  

 faglige sammensætning.
Kombinationsbetegnelsen skal anføres.  

 Kombinationsbetegnelsen påføres eksamensbeviset i parentes efter betegnelsen  

 HA, jf. § 11, stk. 2.
 Stk. 2.  Studerende, der forlader uddannelsen uden at  

 have gennemført denne, har ret til at få attestation for beståede prøver.
Andre bestemmelser § 24.  Institutionen fastsætter inden for  

 bekendtgørelsens rammer nærmere regler om uddannelsen i en studieordning, jf.  

 universitetsloven, § 8.
 Stk. 2.  Studieordningen skal indholde bestemmelser om:
 Stk. 3.  Institutionen kan dispensere fra de regler i  

 studieordningen, der alene er fastsat af institutionen.
Stk. 4.  Inden studieordningen fastsættes og ved  

 væsentlige ændringer af studieordningen, tager institutionen kontakt til  

 aftagerrepræsentanter herunder censorer.
De øvrige institutioner orienteres  

 med henblik på koordinering af uddannelserne.
 Stk. 5.  Studieordninger og væsentlige ændringer heraf  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til de andre institutioner, censorerne og Undervisningsministeriet,  

 til orientering.
 § 25.  Institutionerne kan nedsætte et fællesudvalg,  

 der er rådgivende om uddannelsen over for institutionerne og ministeriet.
§ 26.  Institutionen kan beslutte, at beståede  

 uddannelseselementer eller dele heraf i den erhvervsøkonomiske  

 bacheloruddannelse ved en af institutionerne ækvivalerer tilsvarende  

 uddannelseselementer eller dele heraf ved de andre institutioner.
Med hensyn  

 til overførsel med karakter eller som »Bestået« følges reglerne i  

 stk. 3.
 Stk. 2.  Institutionen kan i hvert enkelt tilfælde eller  

 ved almindelige regler i studieordningen godkende, at gennemførte/beståede  

 uddannelseselementer fra en anden dansk eller udenlandsk videregående  

 uddannelse træder i stedet for uddannelseselementer i den erhvervsøkonomiske  

 bacheloruddannelse.
Stk. 3.  Ved godkendelse efter stk. 2, anses  

 uddannelseselementet for gennemført, hvis det er bestået efter reglerne om  

 den pågældende uddannelse.
Bedømmelsen overføres som »Bestået«  

 eller som karakterer efter 13-skalaen, jf. § 19, stk. 1. Forudsætningen for  

 overførsel med karakter efter 13-skalaen er, at den pågældende studieenhed  

 bedømmes efter denne skala ved begge uddannelsesinstitutioner, med mindre de  

 involverede institutioner aftaler andet.
§ 27.  Undervisningsministeriet kan tillade afvigelser  

 fra bekendtgørelsen som led i studieforsøg.
Samtidig fastsættes forsøgets  

 varighed og rapporteringsformen.
 Stk. 2.  Undervisningsministeriet kan dispensere fra  

 bekendtgørelsen, når det findes begrundet i usædvanlige forhold.
§ 28.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål indbringes for  

 Undervisningsministeriet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter bekendtgørelse  

 om behandling af eksamensklager ved de højere uddannelsesinstitutioner.
 Ikrafttræden m.v.
 § 29.  Bekendtgørelsen træder i kraft den 1. september  

 1993.
 Stk. 2.  Bekendtgørelse nr. 73 af 18. februar 1987 om  

 den almene erhvervsøkonomiske uddannelse (HA) ophæves.
 Stk. 3.  Institutionen fastsætter overgangsregler for  

 studerende, der er begyndt på uddannelsen inden 1. september 1993, og som  

 ønsker at færdiggøre uddannelsen efter reglerne i denne bekendtgørelse.
 Stk. 4.  Studerende, der færdiggør uddannelsen efter de  

 hidtidige regler, skal senest afslutte uddannelsen ved sommereksamen 1997.
