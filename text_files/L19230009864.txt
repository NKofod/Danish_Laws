Under 6. November 1922 har det behaget Hans Majestæt Kongen allernaadigst  

 at ratificere den mellem Danmark og forskellige andre Stater den 6. Oktober  

 1921 afsluttede Konvention om Ændringer i den i Paris den 20. Maj 1875  

 underskrevne internationale Meterkonvention med tilhørende Reglement afsluttet mellem Tyskland, Republiken Argentina, Østrig, Belgien, Brasilien, Bulgarien,  

 Kanada, Chile, Danmark, Spanien, De Forenede Stater i Amerika, Finland,  

 Frankrig, Storbritanien, Ungarn, Italien, Japan, Meksiko, Norge, Peru,  

 Portugal, Rumænien, Den Serbo-Kroato-Slovenske Stat, Siam, Sverige, Schweiz  

 og Uruguay.
 Konventionen er saalydende:
 Undertegnede, befuldmægtigede Delegerede for ovennævnte Landes Regeringer,  

 forsamlede til Konference i Paris, har vedtaget følgende:
 Art. 1.
 Artiklerne 7 og 8 i Konventionen af 20. Maj 1876 erstattes af følgende  

 Bestemmelser:
 Art. 7. - Naar Komiteen er skredet til at foretage Sammenstillinger af  

 Maalinger vedrørende de elektriske Enheder, og naar Fællesforsamlingen  

 enstemmigt har vedtaget Bestemmelser desangaaende, paahviler det Bureauet at  

 fremskaffe og opbevare de elektriske Normal-Enheder med dertil hørende  

 Certificater samt endvidere at sammenligne de nationale Normaler eller andre  

 Præcisions-Maal med hine Normal-Enheder.
 Bureauet skal endvidere udføre Bestemmelser vedrørende fysiske Konstanter,  

 hvor et mere indgaaende Kendskab til disse kan tjene til at fremme  

 Nøjagtigheden og til bedre at sikre Ensartetheden indenfor de Omraader,  

 hvorunder ovenfor nævnte Enheder hører. (Art. 6 og 1ste Stykke af Art. 7).
 Endelig paahviler det Bureauet at sammenstille lignende Bestemmelser, som  

 maatte være udført af andre Instituter.
 Art. 8. - De internationale Prototyper og Normaler med tilhørende  

 Certifikater opbevares i Bureauet og Adgangen til dem er udelukkende  

 forbeholdt den internationale Komite.
 Art. 2.
 Artiklerne 6, 8, 9, 10, 11, 12, 15, 17, 18 og 20 i det til Konventionen af  

 20. Maj 1875 hørende Reglement erstattes af følgende Bestemmelser:
 Art. 6. - De aarlige Tilskud til det internationale Bureau bestaar af et  

 fast Tilskud og af et Tillægs-Tilskud.
Det faste Tilskud andrager normalt 250 000 Frcs., men kan, dersom Komiteen  

 enstemmigt vedtager det, forhøjes til 300 000 Frcs.
Dette Tilskud ydes af  

 alle Stater og selvstyrende Kolonier, der har tiltraadt Meter-Konventionen  

 inden den 6te Fællesforsamlings Afholdelse.
 Tillægs-Tilskuddet dannes af de Bidrag, der ydes af de Stater og  

 selvstyrende Kolonier, der har tiltraadt Meter-Konventionen efter nævnte  

 Fællesforsamling.
Komiteen skal efter Direktørens Forslag udfærdige det aarlige Budget, der  

 ikke maa overstige det Beløb, der er fastsat i nærværende Artikels 2det og  

 3die Stykke.
Dette Budget skal hvert Aar opføres i en særlig Finans-Rapport  

 til Underretning for de høje kontraherende Parters Regeringer.
Dersom Komiteen maatte anse det for nødvendigt enten at forhøje det faste  

 aarlige Tilskud udover de nævnte 300 000 Frcs. eller at ændre Beregningen  

 vedrørende de i nærværende Reglements Art. 20 fastsatte Bidrag, maa Komiteen  

 give de respektive Regeringer Meddelelse derom saa betids, at disse kan give  

 de nødvendige Instrukser til deres Delegerede paa den følgende  

 Fællesforsamling, for at de Bestemmelser, denne træffer, kan have fuld  

 Gyldighed.
Bestemmelsen er kun gyldig, naar ingen af de kontraherende Stater  

 har tilkendegivet eller paa Fællesforsamlingen tilkendegiver en modsat  

 Opfattelse.
Dersom et Land i 3 Aar har undladt at betale sit Bidrag, bliver dette  

 fordelt mellem de andre Lande i Forhold til disse Landes egne Bidrag.
Disse  

 Tillægs-Beløb, der saaledes betales af Staterne, for at Tilskuddet til  

 Bureauet kan naa den fastsatte Størrelse, betragtes som et Udlæg for det  

 Land, der er i Restance, og dersom dette Land senere betaler sin Restance,  

 tilbagebetales de udlagte Beløb de paagældende Lande.
 De Fordele og Rettigheder, som erhverves ved Tiltrædelse af Meter-  

 Konventionen, sættes foreløbig ud af Kraft for de Staters Vedkommende, der i  

 3 Aar ikke har betalt deres pligtige Bidrag.
 Efter Forløbet af yderligere 3 Aar bliver den Stat, der fremdeles er i  

 Restance med sine Bidrag, udelukket fra at paaberaabe sig Konventionen, og  

 Beregningen af de forskellige Staters Bidrag fastsættes paany i Henhold til  

 Bestemmelserne i nærværende Reglements Art. 20.
 Art. 8. - Den i Konventionens Art. 3 omtalte internationale Komite skal  

 bestaa af 18 Medlemmer, alle henhørende til forskellige Lande.
Ved Fornyelse af den internationale Komite afgaar hver Gang Halvdelen af  

 Medlemmerne, hvorved iagttages, at de Medlemmer, der paa Grund af Vakance  

 midlertidigt i Tidsrummet mellem 2 Fællesforsamlinger er blevet indvalgt i  

 Komiteen, først afgaar.
Det bestemmes ved Lodtrækning, hvilke af de andre der  

 skal fratræde.
 De udtrædende Medlemmer kan genvælges.
Art. 9. - Den internationale Komite konstituerer sig, idet den selv ved  

 hemmelig Afstemning vælger sin Formand og sin Sekretær.
Disse Udnævnelser  

 skal meddeles de høje kontraherende Parters Regeringer.
 Komiteens Formand og Sekretær og Bureauets Direktør skal tilhøre  

 forskellige Stater.
 Er den internationale Komite først konstitueret, kan der ikke foretages  

 nye Valg eller Udnævnelser til Komiteen, før 3 Maaneder efter at alle  

 Medlemmer er bleven underrettet om den indtrufne Vakance, der giver Anledning  

 til Nyvalg.
 Art. 10. - Den internationale Komite leder alle de metrologiske Arbejder,  

 som de høje kontraherende Parter maatte træffe Bestemmelse om at lade udføre  

 i Fællesskab.
 Det paahviler desuden Komiteen at føre Tilsyn med Opbevaringen af de  

 internationale Prototyper og Normaler.
 Endelig kan den optage Samarbejde med Specialister paa det metrologiske  

 Omraade og sammenstille Resultaterne af disses Arbejder.
 Art. 11. - Komiteen samles mindst een Gang hvert andet Aar.
Art. 12. - Ved Afstemning indenfor Komiteen træffes Afgørelserne efter  

 almindelig Stemmeflerhed; i Tilfælde af Stemmelighed gør Formandens Stemme  

 Udslaget.
Beslutningerne er kun gyldige, dersom Antallet af de  

 tilstedeværende Medlemmer udgør i det mindste Halvdelen af de i Komiteen  

 indvalgte Medlemmer.
Med dette Forbehold har de fraværende Medlemmer Ret til at overdrage deres  

 Stemmeret til tilstedeværende Medlemmer, der i saa Tilfælde skal godtgøre  

 saadan Bemyndigelse.
Det samme gælder med Hensyn til Udnævnelser ved hemmelig  

 Afstemning.
 Direktøren for Bureauet har Stemmeret i Komiteen.
 Art. 15. - Den internationale Komite udarbejder et detailleret Reglement  

 vedrørende Bureauets Organisation og Arbejdsprogram, og fastsætter Taksten  

 for den Betaling, der skal erlægges for, de i Konventionen Art. 6 og 7 nævnte  

 særlige Arbejder.
Betalingen herfor skal anvendes til Forbedring af Bureauets videnskabelige  

 Materiel.
Til Pensionsfonden kan der aarlig forlods afsættes et Beløb af de  

 af Bureauet oppebaarne samlede Afgifter.
 Art. 17. - For Antallet af Bureauets Personale fastsættes der ved et af  

 Komiteen udarbejdet Reglement et Maksimum for hver enkelt Gruppe af  

 Tjenestemænd.
Direktøren og hans Assistenter (adjoints) vælges af den internationale  

 Komitee ved hemmelig Afstemning.
Deres Udnævnelse skal meddeles til de høje  

 kontraherende Parters Regeringer.
 Direktøren udnævner det øvrige Personale indenfor de af det i nærværende  

 Artikels 1ste Stykke nævnte Reglement fastsatte Grænser.
 Tillægs-Bidraget beregnes ligeledes paa Basis af Indbyggerantallet og er  

 lig det Beløb, som de Stater, der tidligere har tiltraadt Konventionen,  

 betaler under lige Forhold.
 Dersom en Stat, der har tiltraadt Konventionen, erklærer at ville udvide  

 de derved vundne Fordele til en eller flere af dens ikke-selvstyrende  

 Kolonier, skal de paagældende Koloniers Indbyggerantal, ved Beregningen af  

 Bidrags-Skalaen, medregnes i Statens Indbyggerantal.
 Naar en Koloni, der er anerkendt som selvstyrende, maatte ønske at  

 tiltræde Konventionen, skal den ved dens Tiltræden af Konventionen betragtes,  

 alt efter Moderlandets Bestemmelse, enten som en af dette afhængig Koloni,  

 eller som en kontraherende Stat.
 Art. 3.
 Enhver Stat kan tiltræde nærværende Konvention ved at underrette den  

 franske Regering om sin Tiltrædlelse, og denne giver da Meddelelse herom til  

 alle de kontraherende Stater ud til Formanden for den internationale Komite  

 for Vægt og Maal.
 Enhver ny Tiltrædelse af Konventionen af 20. Maj 1875 medfører  

 obligatarisk Tilslutning til nærværende Konvention.
 Art. 4.
Nærværende Konvention skal ratificeres.
Enhver Stat skal snarest muligt  

 sende sin Ratifikation til den franske Regering, der giver Meddelelse herom  

 til de andre Signatarmagter.
Ratifikationerne skal deponeres i den franske  

 Regerings Arkiv.
Nærværende Konvention træder i Kraft for hver Signatarmagts  

 Vedkommende, samme Dag, det paagældende Lands Ratifikation deponeres.
Udfærdiget i Seevres, den 6. Oktober  

 1921, i et enkelt Eksemplar, der forbliver deponeret i den franske  

 Regerings Arkiv, og hvoraf Nævnte Eksemplar, dateret som ovenfor nævnt, kan underskrives indtil 31.  

 Marts 1922.
 Til Bekræftelse heraf har nedennævnte befuldmægtigede Delegerede, hvis  

 Fuldmagter er befundne at være i god og behørig Form, underskrevet nærværende  

 Konvention:
 For Tyskland: Forster, Køsters.
- Republiken Argentina: M.
T. de Alvear, Luis Bemberg.
 - Østrig: Mayrhauser.
- Belgien: Ern.
Pasquier.
- Brasilien: Franc.
Ramos de Andrade Neves.
 - Bulgarien: Savoff.
- Kanada: Hardinge of Penshurst, J.
E.
Sears, jr.
- Chile: M.
Amunategui.
- Danmark: K.
Prytz.
 - Spanien: Severo Gomez Nunez.
 - De Forenede Stater i Amerika: Sheldon Whitehouse, Samuel-  

 W.Stratton.
- Finland: G.
Melander.
- Frankrig: P.
Appell, Paul Janet A.
Perot, J.
Violle.
- Storbritanien: Hordinge of Penshurst, J.
E.
Sears jr., P.
A.
Mac  

 Mahon.
 - Ungarn: Bodola Lajos.
 - Italien: Vito Volterra, Napoleone Reggiani.
- Japan: A.
Tanakadate, Saishiro Koshida.
- Meksiko: Juan F.
Urquidi.
- Norge: D.
Isaachsen.
- Peru: G.
Tirado.
 - Portugal: Armando Navarro.
- Rumænien: St.
Hepites, C.
Statescu.
 - Den Serbo-Kroato-Slovenske Stat: M.Bochkovitch, Celestin  

 Kargatchin.
 - Siam: Damras.
- Sverige: K.
A.
Wallroth, Ivar Fredholm.
 - Schweiz: Raoul Gautier.
- Uruguay: J.-C.
Blanco.
Handelsministeriet, den 26. Marts 1923 Jørgen Christensen.
 Gustav Arendrup.
