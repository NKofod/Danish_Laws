Tillægsbetænkning afgivet af Udvalget for Videnskab og  

 Teknologi den 22. maj 2003 Tillægsbetænkning over Forslag til lov om et videnskabsetisk komitésystem og  

 behandling af biomedicinske forskningsprojekter [af  

 videnskabsministeren (Helge Sander)] 1. Ændringsforslag Videnskabsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 5. december 2002 og var til 1.  

 behandling den 9. januar 2003. Lovforslaget blev efter 1. behandling henvist  

 til behandling i Udvalget for Videnskab og Teknologi.
Udvalget afgav  

 betænkning  

 den 8. maj 2003. Lovforslaget var til 2. behandling den 20. maj 2003,  

 hvorefter  

 det blev henvist til fornyet behandling i Udvalget for Videnskab og  

 Teknologi.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
Spørgsmål Udvalget har under den fornyede behandling af lovforslaget  

 stillet 1 spørgsmål til videnskabsministeren til skriftlig besvarelse, som  

 denne har besvaret.
3. Indstillinger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

    

  

 videnskabsministeren,  

  

 tiltrådt af  

  

 udvalget:
Til § 8 1)  

  

 Efter stk. 5 indsættes som nyt  

 stykke:
»Stk. 6  

  

 . Stk. 4 og 5 gælder ikke ved forsøg vedrørende  

 anvendelse af befrugtede æg, stamceller og stamcellelinjer herfra, der har  

 til  

 formål at opnå ny viden, som vil kunne forbedre mulighederne for behandling  

 af  

 sygdomme hos mennesker, jf. lov om kunstig befrugtning i forbindelse med  

 lægelig behandling, diagnostik og forskning m.v.  

 « [Præcisering af procedure] Til § 27 2)  

  

 Efter 1. pkt.  


  

 indsættes som nyt punktum:
»Ministeren kan i den  

 forbindelse bestemme, at § 8, stk. 4 og 5, ikke gælder for et sådant  

 specifikt,  

 nyt forskningsområde.  

 « [Hjemmel til at undtage forskningsområder fra § 8, stk. 4] Bemærkninger Til nr. 1 Det er over for Udvalget for Videnskab og Teknologi med brev af  

 20. maj 2003 fra Indenrigs- og Sundhedsministeriet præciseret, at alle  

 forskningsprojekter med forsøg på embryonale stamceller og stamcellelinjer  

 skal  

 godkendes i det videnskabsetiske komitésystem, jf. indenrigs- og  

 sundhedsministerens lovforslag nr.
L 209 om ændring af lov om kunstig  

 befrugtning i forbindelse med lægelig behandling, diagnostik og forskning  

 m.v.  

 (Forskning på embryonale stamceller). Dette gælder også fortsat forskning på  

 en  

 stamcellelinje, efter at denne er dannet.
 Dette fremgår af § 27, stk. 2, i lov nr. 460 af 10. juni 1997 om  

 kunstig befrugtning i forbindelse med lægelig behandling, diagnostik og  

 forskning m.v., hvorefter  

 »forskningsprojekter  

 efter lovens § 25 skal godkendes i det videnskabsetiske komitésystem, der  

 forud  

 for eventuel godkendelse vurderer, om projekterne har det tilladte formål.  

 «  

 Dette gælder også embryonale  

 stamcellelinjer, hvad enten de er importerede eller tilvejebragt i Danmark.
Det foreslås i lovforslagets § 8, stk. 4, at forskning på  

 cellelinjer ikke skal anmeldes til det videnskabsetiske komitésystem, hvis  

 cellelinjerne stammer fra et forsøg med indsamling af celler eller væv, som  

 har  

 opnået den nødvendige godkendelse.
Denne procedure vil ikke komme til at  

 gælde  

 for forskningsprojekter, hvori der indgår embryonale stamcellelinjer, jf.  

 ovenfor  

 nævnte lovforslag nr.
L 209. I modsætning til andre celler findes der ved de  

 embryonale stamcellelinjer og embryonale stamceller bestemte  

 forskningsformål,  

 hvis overholdelse skal påses.
Efter ønske fra Udvalget for Videnskab og Teknologi foreslås  

 denne retstilstand også præciseret i lovforslaget.
Det foreslås på den  

 baggrund, at der indsættes et nyt stykke efter § 8, stk. 5, således at det  

 fremgår, at undtagelsen i lovforslagets § 8, stk. 4, ikke gælder for de  

 forsøg,  

 som er omfattet af  

  

 § 1, nr. 1, (§ 25, stk. 1, nr. 3) i lovforslag nr.
L 209 om ændring af lov om  

 kunstig befrugtning i forbindelse med lægelig behandling, diagnostik og  

 forskning m.v. (Forskning på embryonale stamceller).
Til nr. 2 Med ændringsforslaget bemyndiges videnskabsministeren til, i  

 forbindelse med at der  efter indstilling fra Den Centrale  

 Videnskabsetiske  

 Komité  udstedes regler til de regionale komiteer om den  

 videnskabsetiske  

 bedømmelse af forskningsprojekter inden for specifikke, nye  

 forskningsområder,  

 tillige at fastsætte regler om, at disse forskningsområder ikke skal være  

 omfattet af undtagelsesbestemmelsen i lovforslagets § 8, stk. 4.
 Med denne hjemmel kan ministeren sikre, at forsøg på cellelinjer  

 eller lignende, som stammer fra forsøg med indsamling af celler eller væv  

 inden  

 for nye og fagligt vanskelige samt etisk ømtålelige områder, altid anmeldes  

 til  

 og bedømmes af komitésystemet.
 Når undtagelsen til lovforslagets § 8, stk. 4, foreslås  

 gennemført ved bekendtgørelse, er det af retssikkerhedsmæssige grunde.  

 Brugerne  

 af komitésystemet må have fuld klarhed over, hvornår de er  

 anmeldelsespligtige,  

 idet en overtrædelse heraf kan være strafsanktioneret, jf. lovforslagets §  

 29.
Gitte Lillelund Bech (V)  

    

 Flemming Damgaard Larsen (V)  

    

 Tina Nedergaard (V)  

    

 Hanne Severinsen (V)  

  

  fmd.  

  

    

 Jesper Langballe (DF)  

    

 Søren Krarup (DF)  

    

 Pia Christmas‑Møller (KF)  

    

 Carina Christensen (KF)  

    

 Bodil Kornbek (KRF)  

    

 Jytte Wittrock (S)  

    

 Lene Jensen (S)  

    

 Pernille Blach Hansen (S)  

    

 Thomas Adelskov (S)  

  

  nfmd.  

  

    

 Torben Hansen (S)  

    

 Anne Grete Holmsgaard (SF)  

    

 Marianne Jelved (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 107 omdelt efter  

 afgivelse af betænkning Bilagsnr.
