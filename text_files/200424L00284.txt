Betænkning afgivet af Socialudvalget den 28. april 2005 Betænkning over Forslag til lov om ændring af lov om social  

 service (Forbedring af muligheden for madordninger i  

 daginstitutioner mod fuld forældrebetaling) [af familie‑ og forbrugerministeren  

 (Lars Barfoed)] 1. Ændringsforslag Socialdemokratiet har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 10. marts 2005. Lovforslaget blev efter 1. behandling henvist  

 til  

 behandling i Socialudvalget.
Tidligere behandling Lovforslaget er en genfremsættelse af lovforslag nr.
L 74 fra  

 folketingsåret 2004-05, 1. samling.
Udvalget har fået omdelt det materiale,  

 der  

 forelå i forbindelse med behandlingen af L 74. Materialet er omdelt som bilag  

 1  

 på L 74, herunder de høringssvar, som familie- og forbrugerministeren sendte  

 til udvalget.
Møder Udvalget har behandlet lovforslaget i 3 møder.
Spørgsmål Udvalget har stillet 3 spørgsmål til familie- og  

 forbrugerministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.  

  

 Flertallet vil stemme imod de stillede ændringsforslag.
Dansk Folkepartis  

 medlemmer af udvalget ønsker at efterkomme de ønsker, som forældre til børn i  

 dagtilbud måtte have, derfor ser Dansk Folkeparti positivt på at udvide den  

 nuværende ordning, så det i fremtiden vil være muligt at indføre en  

 madordning  

 til børn i aldersgruppen 0-2 år.
Derudover skal der være mulighed for at  

 oprette private madordninger, hvis den enkelte kommune ikke har et offentligt  

 tilbud på området.
 Flere store kommuner har  

 ikke et sådant tilbud, og derfor ønsker Dansk Folkeparti at give  

 forældrebestyrelser  

 en ekstra mulighed.
 Et  

  

 mindretal  

  

 i udvalget (S og RV) indstiller lovforslaget til  

  

 vedtagelse  

  

 med de stillede ændringsforslag.
 Såfremt de stillede  

 ændringsforslag ikke vedtages, indstiller mindretallet lovforslaget til  

 forkastelse  

 ved 3. behandling.
Socialdemokratiets medlemmer af udvalget støtter som  

 udgangspunkt lovforslaget om en daglig madordning i daginstitutionerne.
Det  

 er  

 et skridt i den rigtige retning.
Det er naturligvis væsentligt for børns  

 fysiske udvikling, at de hver dag får et sundt og nærende måltid i  

 daginstitutionen.  

 Men også i forbindelse med den mentale udvikling  overskud til læring  

 og  

 indlæring samt muligheder for at indgå i sociale sammenhænge  spiller  

 den  

 rette kost en vigtig rolle.
Uden ordentlig ernæring vil et barn simpelthen  

 ikke  

 have energien til at klare sig godt igennem og få udbytte af de lange dage i  

 daginstitution.
Imidlertid er der grund til at gøre opmærksom på de  

 problemer,  

 forslaget kan medføre.
Først og fremmest, at det ikke vil være alle familier,  

 der vil have råd til at deltage i ordningen.
Men også, at forslaget  

 potentielt  

 kan risikere at forringe allerede eksisterende ordninger for de 0-2-årige.
 Socialdemokratiet stiller 2 ændringsforslag fordi  

 Socialdemokratiet vil undgå, at lovforslaget medfører en social slagside:
 Socialdemokratiet foreslår, at forældre med et forhøjet  

 tilskud til børnenes ophold i dagtilbuddene på grund af deres økonomiske  

 forhold ligeledes får et forhøjet tilskud i forbindelse med en madordning.  

 Børn  

 med økonomisk friplads til pasningen skal altså også have økonomisk friplads  

 i  

 forbindelse med maden.
Socialdemokratiet foreslår, at lovforslaget ikke  

 inkluderer vuggestuebørn, dvs. børn i alderen 0 til 2 år.
I dag indgår  

 madordninger som en naturlig del af pasningsordningen i mange vuggestuer.
Den  

 situation vil Socialdemokratiet gerne have fortsætter.
Vedtages dette  

 lovforslag  

 frygter Socialdemokratiet, at de vuggestuer, der i dag allerede tilbyder mad,  

 vælger at afskaffe eksisterende ordninger og i stedet oprette forældrebetalte  

 madordninger.
Gennemføres disse to ændringsforslag, stemmer Socialdemokratiet  

 ja til lovforslaget.
Hvis ikke, er Socialdemokratiet desværre nødsaget til at  

 stemme nej.
 Et  

  

 andet mindretal  

  

 (SF) indstiller lovforslaget til  

  

 forkastelse  

  

 og vil stemme imod de  

 stillede ændringsforslag.
 Et  

  

 tredje mindretal  

  

 (EL) indstiller lovforslaget til  

  

 forkastelse,  

  

 men vil stemme for de  

 stillede ændringsforslag.
 Regeringen kalder forslaget en forbedring for muligheden for at  

 få madordninger i daginstitutionerne, men den mangler at sige, at det kun  

 gælder børn fra familier med høje indkomster.
 Børnefamilier med lave indkomster vil nemlig få det problem, at  

 de ikke har råd til den øgede brugerbetaling, som vil kunne indføres med  

 denne  

 ordning.
Enhedslisten ønsker en solidarisk finansiering over skatten, så  

 alle børn får mulighed for en madordning, der er økologisk og sund.
Det,  

 regeringen gør, er at indføre mere brugerbetaling til børnefamilierne med den  

 ene hånd, og samtidig deler den skattelettelser ud til dem med høje  

 indkomster  

 med den anden hånd.
Og derfor rammes dem med de laveste indkomster.
 Enhedslisten stemmer imod dette usolidariske forslag.
 Inuit Ataqatigiit, Siumut, Tjóðveldisflokkurin og  

 Fólkaflokkurin var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 et mindretal  

  

 (S), tiltrådt af  

  

 et  

 mindretal  

  

 (RV og EL).
Til § 1 1)  

  

 I den under  

  

 nr. 2  

  

 foreslåede affattelse af  

  

 § 15 b, stk. 1, 1. pkt.,  

  

 indsættes efter »11«: »til børn i alderen fra 3 år og derover«.
[Ændring af lovens målgruppe, så den ikke omfatter de  

 0-2-årige] 2)  

  

 Efter nr. 2 indsættes som nyt  

 nummer:
 »01.  

  

 I  

  

 §  

 15 b  

  

 indsættes som  

  

 stk. 4:
»Stk. 4.  

  

 Forældre, der får forhøjet tilskud til børns ophold i  

 dagtilbud under hensyn til forældrenes økonomiske forhold, jf. § 15, stk. 6,  

 skal have et tilsvarende forhøjet tilskud til brug for betalingen til en  

 madordning.«« [Sikring af friplads] Bemærkninger Til nr. 1 Ændringsforslaget indebærer, at der ikke kan etableres  

 forældrebetalte madordninger for børn i alderen 0-2 år, men kun for børn fra  

 3  

 år og opefter.
Forældre til børn i alderen 0-2 år, der går i  

 daginstitutioner,  

 hvor maden ikke indgår, kan således ikke vælge at betale for en madordning i  

 institutionen, men skal give barnet mad med hjemmefra.
Økonomiske og administrative konsekvenser for  

 det offentlige Ændringsforslaget vurderes ikke at have økonomiske og  

 administrative konsekvenser for mellemværendet mellem stat og kommune.
 Ændringsforslaget skal forhandles med de kommunale parter.
Til nr. 2 Ændringsforslaget indebærer, at forældre, der får forhøjet  

 tilskud til børns ophold i dagtilbud under hensyn til forældrenes økonomiske  

 forhold, og som vælger at benytte en madordning i stedet for at give barnet  

 mad  

 med hjemmefra, også vil være berettiget til at få tilskud fra kommunen til  

 hel  

 eller delvis dækning af udgiften til madordningen.
Tilskuddet fra kommunen  

 vil  

 procentuelt svare til det forhøjede tilskud, jf. bekendtgørelse nr. 890 af 6.  

 november 2003 om kommunens tilskud til brug for dagtilbud til børn,  

 forældrenes  

 egenbetaling og fripladstilskud m.v.
 Bortfalder retten til forhøjet tilskud til børns ophold i  

 dagtilbud, bortfalder også tilskuddet til madordningen.
Administrative og økonomiske konsekvenser for  

 det offentlige Det skønnes, at ændringsforslaget vil medføre en årlig kommunal  

 udgift til nedsættelse af betalingen for madordninger svarende til ca. 19  

 mio.  

 kr.
Hertil kommer udgifter til administration som følge af ændringsforslaget.
Ved skønnet er forudsat, at 25 pct. af de 0-5-årige børn i  

 vuggestuer, børnehaver og andre institutioner efter serviceloven, som ikke  

 allerede er omfattet af en madordning med frokost, der tilbydes som en del af  

 daginstitutionens almindelige tilbud, vil blive omfattet af en madordning med  

 fuld forældrebetaling.
Det er forudsat, at udgiften ved madordningerne udgør  

 11  

 kr. pr. barn pr. dag i gennemsnit.
Ca. 23 pct. af de 0-2-årige og ca. 21 pct. af de 3-5-årige vil  

 modtage tilskud til delvis nedsættelse af betalingen for madordningen, og ca.  

 6  

 pct. af de 0-2-årige og ca. 4 pct. af de 3-5-årige vil modtage et tilskud,  

 der  

 fuldt ud dækker udgiften ved at deltage i madordningen.
Det er i beregningen  

 forudsat,  

 at forældre, der får tildelt hel eller delvis friplads af økonomiske grunde,  

 vil få en tilsvarende relativ nedsættelse af betalingen for madordningen.
 Kommunerne skal kompenseres for merudgifterne. Ændringsforslaget  

 skal forhandles med de kommunale parter.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Birthe Skaarup (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Hüseyin Arac (S)   

 Lise von Seelen (S)   

 Mette Frederiksen (S)   

 John Dyrby (S)   

 Lone Dybkjær (RV)   

 Ole Glahn (RV)   

 Anne Baastrup (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 26 Bilagsnr.
Titel 1 Omdeling af det materiale, der forelå i forbindelse med  

 den tidligere behandling af lovforslaget i 2004-05, 1. samling (L 74) 2 Tidsplan for udvalgets behandling af lovforslaget 3 1. udkast til betænkning Oversigt over spørgsmål og svar vedrørende L 26 Spm.nr.
