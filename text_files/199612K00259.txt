Nr LSF 259 Forslag til Lov om ændring af lov om arbejdsmiljø(Gennemførelse af  

 handlingsprogrammet »Rent Arbejdsmiljø År 2005« m.v.) Fremsat af arbejdsministeren (Jytte Andersen) den 7. maj 1997 Vedtaget ved tredjebehandling den 30. maj 1997 Lov nr. 379 af 10/06/1997 § 1 I lov om arbejdsmiljø, jf. lovbekendtgørelse nr. 184 af 22. marts 1995,  

 som ændret ved lov nr. 458 af 12. juni 1996 og lov nr. 1196 af 27. december  

 1996, foretages følgende ændringer:
 1. I § 5 ændres »1-9 ansatte« til: »1-4  

 ansatte«.
 2. I § 6, stk. 1, ændres »10 ansatte« til:  

 »5 ansatte«.
 3. I § 13 indsættes efter stk. 2 som nyt stykke:
»Stk. 3. En bedriftssundhedstjeneste efter stk. 1 og 2 skal  

 godkendes efter regler fastsat af arbejdsministeren.« Stk. 3-5 bliver herefter stk. 4-6.
 4. I § 13, stk. 4 og 5, der bliver stk. 5 og 6,  

 ændres »stk. 3« til: »stk. 3 og 4«.
 5. I § 13 indsættes som stk. 7:
»Stk. 7. Arbejdsministeren iværksætter forsøg om  

 bedriftssundhedstjenesternes opbygning, opgaver, funktion og finansiering  

 m.v.« 6. Overskriften til kapitel 3 affattes således:
 »Branchearbejdsmiljøråd ».
 7. § 14 affattes således:
 » § 14. Arbejdsministeren godkender efter udtalelse fra  

 Arbejdsmiljørådet, jf. § 66, stk. 2, 2. pkt., et antal  

 branchearbejdsmiljøråd, der skal medvirke ved løsning af sikkerheds- og  

 sundhedsspørgsmål inden for en eller flere brancher.
Stk. 2. Arbejdstager- og arbejdsgiverorganisationer inden for de  

 brancher, som det enkelte branchearbejdsmiljøråd dækker, skal hver udpege  

 lige mange medlemmer til rådet.
Det enkelte råd bestemmer selv antallet af  

 medlemmer.
Hvis der ikke kan opnås enighed herom, fastsætter  

 arbejdsministeren antallet af medlemmer.
Medlemmer og stedfortrædere for  

 disse udpeges for fire år ad gangen og kan genudpeges.
Finder udpegning sted  

 i løbet af en periode, gælder den kun til periodens udløb.
Stk. 3. Det enkelte branchearbejdsmiljøråd vælger blandt sine  

 medlemmer en formand og en næstformand.
Arbejdstager- og arbejdsgiversiden  

 har på skift henholdsvis formandsposten og næstformandsposten for to år ad  

 gangen.
 Stk. 4. For branchearbejdsmiljørådenes virksomhed gælder  

 forvaltningsloven og lov om offentlighed i forvaltningen.
 Stk. 5. Det enkelte branchearbejdsmiljøråd fastsætter selv sin  

 forretningsorden og etablerer et sekretariat.
Stk. 6. Det enkelte branchearbejdsmiljøråd afgiver hvert år en  

 redegørelse om sin virksomhed til Arbejdsmiljørådet.« 8. Efter § 14 indsættes:
» § 14 a.
Det enkelte branchearbejdsmiljøråd udarbejder til  

 Arbejdsmiljørådet forslag til mål, plan og budget for rådets del af den  

 samlede partsindsats, jf. stk. 2 og 3.
Stk. 2. Det enkelte branchearbejdsmiljøråd har inden for rådets  

 område til opgave at bistå branchens enkelte virksomheder ved løsning af  

 arbejdsmiljømæssige spørgsmål, herunder 1) at udarbejde information og branchevejledninger, herunder vejledninger  

 til brug for virksomhedernes udarbejdelse af arbejdspladsvurderinger, 2) at kortlægge branchens særlige arbejdsmiljøproblemer og medvirke ved  

 udarbejdelsen af branchedokumentation, 3) at stille forslag til Arbejdsmiljørådet om at iværksætte  

 forskningsprojekter og 4) at udvikle og gennemføre oplysnings- og uddannelsesaktiviteter.
Stk 3. Det enkelte branchearbejdsmiljøråd kan 1) udtale sig om eller stille forslag til Arbejdsmiljørådet om ændrede og  

 nye regler, 2) deltage i og gennemføre indsatser og kampagner og 3) danne og deltage i lokale arbejdsmiljøfora.
 Stk. 4. Arbejdsministeren fastsætter nærmere regler om  

 branchearbejdsmiljørådenes opbygning, sammensætning og virksomhed, herunder  

 om rådenes opgaver og funktion.
Stk. 5. Efter forhandling med miljø- og energiministeren kan  

 rådenes opgaver udvides til at omfatte miljøspørgsmål i direkte tilknytning  

 til virksomhederne.
Arbejdsministeren kan fastsætte nærmere regler, der  

 sikrer løsningen af virksomhedernes arbejdsmiljøspørgsmål.« 9. Efter § 15 indsættes:
» § 15 a.
Arbejdsgiveren skal sørge for, at der udarbejdes en  

 skriftlig arbejdspladsvurdering af sikkerheds- og sundhedsforholdene på  

 arbejdspladsen under hensyntagen til arbejdets art, de arbejdsmetoder og  

 arbejdsprocesser, der anvendes, samt virksomhedens størrelse og organisering.  

 Arbejdspladsvurderingen skal forefindes i virksomheden og være tilgængelig  

 for virksomhedens ledelse, de ansatte og Arbejdstilsynet.
En  

 arbejdspladsvurdering skal revideres, når der sker ændringer i arbejdet,  

 arbejdsmetoder og arbejdsprocesser m.v. og disse ændringer har betydning for  

 sikkerhed og sundhed under arbejdet, dog senest hvert tredje år.
Stk. 2. En arbejdspladsvurdering skal omfatte en stillingtagen til  

 virksomhedens arbejdsmiljøproblemer, og hvordan de løses.
Vurderingen skal  

 indeholde følgende elementer:
 1) Identifikation og kortlægning af virksomhedens arbejdsmiljøforhold.
 2) Beskrivelse og vurdering af virksomhedens arbejdsmiljøproblemer.
 3) Prioritering og opstilling af en handlingsplan til løsning af  

 virksomhedens arbejdsmiljøproblemer.
 4) Retningslinjer for opfølgning på handlingsplanen.
 Stk. 3. Arbejdsgiveren skal inddrage sikkerhedsorganisationen  

 eller de ansatte i planlægningen, tilrettelæggelsen og gennemførelsen af samt  

 opfølgningen på arbejdspladsvurderingen, jf. stk. 1 og 2.
Stk. 4. Arbejdsministeren fastsætter nærmere regler om  

 arbejdsgiverens pligter efter stk. 1-3.« 10. I § 63, stk. 3, udgår », den ansatte«.
 11. Overskriften til kapitel 12 affattes således:
 » Arbejdsmiljørådet ».
 12. Overskriften til § 66 udgår.
 13. § 66 affattes således:
 » § 66. Arbejdsmiljørådet deltager i tilrettelæggelsen og  

 gennemførelsen af den samlede arbejdsmiljøindsats gennem rådgivning af  

 arbejdsministeren og afgiver indstilling til arbejdsministeren om:
 1) Planlægning af parternes del af arbejdsmiljøindsatsen, herunder  

 fastsættelse af mål for det næste finansårs indsats og prioritering af  

 indsatsområder.
 2) Udmelding af planer og tilskudsrammer til branchearbejdsmiljørådene for  

 deres del af indsatsen.
 3) Tværgående aktiviteter.
 4) Opfølgning på Arbejdsmiljørådets og branchearbejdsmiljørådenes indsats.
Stk. 2. Arbejdsmiljørådet drøfter på eget initiativ spørgsmål, som  

 det finder af betydning for arbejdsmiljøet, og udtaler sig herom til  

 arbejdsministeren.
Rådet udtaler sig, inden arbejdsministeren godkender  

 branchearbejdsmiljøråd efter § 14, stk. 1.
Stk. 3. Arbejdsmiljørådet udtaler sig om og giver forslag til  

 lovændringer og nye regler.
Ved udarbejdelse af regler i henhold til  

 bemyndigelse i denne lov skal Arbejdsmiljørådet medvirke gennem  

 repræsentanter udpeget af rådet inden for eller uden for dettes medlemskreds.  

 Endvidere skal rådets udtalelse indhentes, forinden reglerne fastsættes.
Stk. 4. Arbejdsmiljørådet afgiver hvert år en redegørelse til  

 arbejdsministeren om udviklingen på arbejdsmiljøområdet og om de  

 forbedringer, som rådet finder ønskelige.« 14. Efter § 66 indsættes:
» § 66 a.
Arbejdsmiljørådet udarbejder til arbejdsministeren  

 forud for hvert finansår forslag til mål, plan og budget for  

 Arbejdsmiljørådets og branchearbejdsmiljørådenes samlede indsats.
Rådet  

 udarbejder endvidere til arbejdsministeren forslag til fordeling af midler,  

 der er tilvejebragt efter § 68, mellem branchearbejdsmiljørådene og  

 Arbejdsmiljørådet.
 Stk. 2. I grundlaget for Arbejdsmiljørådets forslag indgår  

 branchearbejdsmiljørådenes forslag til mål, plan og budget for rådenes  

 indsats, jf. § 14 a, stk. 1.
Stk. 3. Arbejdsmiljørådet udmelder inden for de tilskudsrammer,  

 som er udmeldt af arbejdsministeren, og på baggrund af den af  

 arbejdsministeren godkendte plan for parternes indsats, planerne for  

 branchearbejdsmiljørådenes indsats til rådene, jf. § 68 a.« 15. § 67 affattes således:
 » § 67. Arbejdsmiljørådet består af en formand og følgende  

 andre medlemmer:
 1) Seks medlemmer indstillet af Landsorganisationen i Danmark.
 2) To medlemmer indstillet af Funktionærernes og Tjenestemændenes  

 Fællesråd.
 3) To medlemmer indstillet af Akademikernes Centralorganisation.
 4) Fire medlemmer indstillet af Dansk Arbejdsgiverforening.
 5) Et medlem indstillet af Ledernes Hovedorganisation.
 6) Et medlem indstillet af Sammenslutningen af Landbrugets  

 Arbejdsgiverforeninger og Landbrugsraadet i fællesskab.
 7) Et medlem indstillet af Finanssektorens Arbejdsgiverforening.
 8) To medlemmer indstillet af Kommunernes Landsforening,  

 Amtsrådsforeningen i Danmark og Københavns og Frederiksberg Kommuner i  

 fællesskab.
 9) Et medlem indstillet af Finansministeriet.
 Stk. 2. Formanden og de øvrige medlemmer samt stedfortrædere for  

 disse udpeges af arbejdsministeren for fire år ad gangen og kan genudpeges.  

 Finder udpegning sted i løbet af en periode, gælder den kun til periodens  

 udløb.
Stk. 3. Afgørelser i Arbejdsmiljørådet træffes ved stemmeflertal  

 blandt de tilstedeværende medlemmer.
Ved stemmelighed er formandens stemme  

 afgørende.
 Stk. 4. Følgende deltager med hver en repræsentant uden stemmeret  

 i rådet:
 1) Arbejdsministeriet.
 2) Arbejdstilsynet.
 3) Arbejdsmiljøinstituttet.
 4) Sundhedsministeriet.
 5) Socialministeriet.
 6) Miljø- og Energiministeriet.
 Stk. 5. Rådet kan nedsætte arbejdsudvalg og udpege medlemmer til  

 disse, også uden for rådets medlemskreds.
 Stk. 6. Rådet kan indhente erklæringer fra sagkyndige og  

 iværksætte undersøgelser til brug for sit arbejde.
 Stk. 7. Arbejdsministeren godkender rådets forretningsorden.
Stk. 8. Til varetagelse af de i § 66, stk. 1, nr. 3, nævnte  

 tværgående aktiviteter etableres under Arbejdsmiljørådet en formidlings- og  

 informationsenhed.
Arbejdsministeren ansætter efter indstilling fra  

 Arbejdsmiljørådet den daglige leder af enheden.
Stk. 9. Arbejdsministeren sørger i øvrigt for varetagelsen af  

 sekretariatsfunktionen for Arbejdsmiljørådet.« 16. Efter § 67 indsættes:
»Kapitel 12 a Finansieringen m.v. af parternes arbejdsmiljøindsats«.
 17. § 68 affattes således:
 »§ 68. Midler til gennemførelse af Arbejdsmiljørådets  

 tværgående aktiviteter efter § 66, stk. 1, nr. 3, og  

 branchearbejdsmiljørådenes indsats til forbedring af arbejdsmiljøet  

 tilvejebringes ved bidrag, jf. stk. 2-5, fra staten og forsikringsselskaber,  

 der er godkendt til at tegne arbejdsskadeforsikring, samt fra kommuner og  

 arbejdsgivere, der ikke har tegnet forsikring, jf. §§ 45 og 74 i lov om  

 forsikring mod følger af arbejdsskade.
Stk. 2. Bidraget efter stk. 1 skal fremgå af den årlige finanslov  

 og består af et beløb på 45 mio. kr., der reguleres af arbejdsministeren  

 efter indstilling fra Arbejdsmiljørådet.
Beløbet fordeles forholdsmæssigt på  

 de bidragspligtige efter stk. 1 ud fra deres andele af de samlede  

 godtgørelser for men og erstatninger for erhvervsevnetab, som  

 Arbejdsskadestyrelsen har tilkendt efter lov om forsikring mod følger af  

 arbejdsskade.
 Stk. 3. Bidraget efter stk. 1 består endvidere af et beløb, som  

 udgør 2 pct. af de godtgørelser for men og erstatninger for erhvervsevnetab,  

 som Arbejdsskadestyrelsen for hver af de bidragspligtige har tilkendt i  

 arbejdsulykkesager efter lov om forsikring mod følger af arbejdsskade.  

 Beløbet opkræves hos de bidragspligtige efter stk. 1.
 Stk. 4. Til dækning af bidrag efter stk. 1 kan  

 forsikringsselskaberne forhøje præmierne for lovpligtig  

 arbejdsskadeforsikring forholdsmæssigt uanset de trufne forsikringsaftaler.
Stk. 5. Arbejdsministeren fastsætter nærmere regler for beregning,  

 opkrævningsperiode og indbetaling af bidrag efter stk. 1.« 18. Efter § 68 indsættes:
» § 68 a.
Arbejdsministeren fordeler efter indstilling fra  

 Arbejdsmiljørådet de tilvejebragte midler efter § 68 og melder tilskudsrammer  

 ud til Arbejdsmiljørådets tværgående aktiviteter efter § 66, stk. 1, nr. 3,  

 og til de enkelte branchearbejdsmiljøråd samt fastlægger nærmere vilkår for  

 midlernes anvendelse.
 Stk. 2. Arbejdsmiljørådet og de enkelte branchearbejdsmiljøråd  

 træffer inden for de udmeldte tilskudsrammer, de fastlagte vilkår samt den af  

 Arbejdsmiljørådet udmeldte plan for det enkelte branchearbejdsmiljøråds  

 indsats efter § 66 a, stk. 3, bestemmelse om, hvilke aktiviteter der skal  

 gennemføres.
 Stk. 3. Arbejdsministeren kan bestemme, at tilskud tilbageholdes,  

 bortfalder eller kræves tilbagebetalt, såfremt vilkår for midlernes  

 anvendelse ikke overholdes.
 Stk. 4. Uforbrugte midler, herunder bortfaldne eller  

 tilbagebetalte tilskud efter stk. 3, indgår i en fornyet fordeling efter  

 reglerne i stk. 1.
Stk. 5. Arbejdsministeren fastsætter nærmere regler om udbetaling  

 af tilskud, regnskabsaflæggelse m.v. og kan i den forbindelse bestemme, at  

 tilskud kan udbetales a conto.
Revisionen af regnskaberne varetages af  

 Rigsrevisionen.
§ 68 b.
Arbejdsmiljøfondets aktiver pr. 1. januar 1999 overføres  

 pr. 1. januar 1999 til anvendelse til Arbejdsmiljørådets tværgående  

 aktiviteter efter § 66, stk. 1, nr. 3, og til branchearbejdsmiljørådenes  

 indsats, jf. § 14 a, og fordeles efter reglerne i § 68 a, dog således at der  

 forlods afsættes de nødvendige midler til opfyldelse af de kontrakter, som  

 Arbejdsmiljøfondet har indgået for tiden efter 1. januar 1999.« 19. I § 70, stk. 1, udgår », et  

 arbejdsmiljøinstitut«.
 20. § 70 affattes således:
» § 70. Arbejdstilsynet er et direktorat under  

 Arbejdsministeriet og består af en central afdeling samt et antal lokale  

 afdelinger.
Direktøren for Arbejdstilsynet fastlægger opgavernes fordeling  

 mellem afdelingerne.« 21. I § 72, nr. 1, ændres »branchesikkerhedsråd«  

 til: »branchearbejdsmiljøråd«.
22. I § 73, 2. pkt., ændres »§ 66, stk. 1, nr. 3 og  

 4« til: »§ 66, stk. 2, 2. pkt., og § 66, stk. 3.« 23. § 79, stk. 1, affattes således:
»Myndigheder og personer, der udøver opgaver efter §§ 13-14 a og  

 kapitel 11, 12, 13-14, samt enhver, der i øvrigt yder bistand hertil, er  

 underkastet tavshedspligt efter borgerlig straffelovs § 152 og 152 b, stk.  

 1.« 24. Efter § 80 indsættes som nyt kapitel:
»Kapitel 13 a Arbejdsmiljøinstituttet § 80 a.
Arbejdsmiljøinstituttet er en sektorforskningsinstitution  

 under Arbejdsministeriet.« 25. § 81 affattes således:
 » § 81. Klage over en afgørelse truffet af Arbejdstilsynet i  

 henhold til denne lov kan indbringes for Arbejdsmiljøklagenævnet inden fire  

 uger efter, at afgørelsen er meddelt den pågældende.
Stk. 2. Klagen sendes til Arbejdstilsynet.
Hvis Arbejdstilsynet  

 fastholder afgørelsen, videresendes klagen til behandling i  

 Arbejdsmiljøklagenævnet.
 Stk. 3. Rettidig klage har opsættende virkning, indtil  

 Arbejdsmiljøklagenævnets afgørelse foreligger, eller nævnet bestemmer andet.  

 Klager over afgørelser om forhold efter § 77, stk. 1, som skal bringes i  

 orden straks, samt afgørelser efter § 77, stk. 2 og 3, har ikke opsættende  

 virkning.
 Stk. 4. Når særlige grunde taler derfor, kan  

 Arbejdsmiljøklagenævnet behandle en klage og tillægge denne opsættende  

 virkning, selv om klagen ikke er fremkommet rettidigt.
Stk. 5. Afgørelser truffet af Arbejdsmiljøklagenævnet kan ikke  

 indbringes for anden administrativ myndighed.« 26. Efter § 81 indsættes:
» § 81 a.
Arbejdsmiljøklagenævnet består af en formand og af  

 følgende beskikkede medlemmer:
 1) Tre medlemmer indstillet af Landsorganisationen i Danmark.
 2) Et medlem indstillet af Funktionærernes og Tjenestemændenes Fællesråd.
 3) Et medlem indstillet af Akademikernes Centralorganisation.
 4) Et medlem indstillet af Dansk Arbejdsgiverforening.
 5) Et medlem indstillet af Sammenslutningen af Landbrugets  

 Arbejdsgiverforeninger og Landbrugsraadet i fællesskab.
 6) Et medlem indstillet af Finanssektorens Arbejdsgiverforening.
 7) Et medlem indstillet af Kommunernes Landsforening, Amtsrådsforeningen i  

 Danmark, Københavns og Frederiksberg Kommuner samt Finansministeriet i  

 fællesskab.
 8) Et medlem indstillet af Ledernes Hovedorganisation.
 9) Et medlem med særlig juridisk sagkundskab indstillet af  

 Justitsministeriet.
 10) Et medlem med særlig teknisk sagkundskab indstillet af Danmarks  

 Tekniske Universitet.
 11) Et medlem med særlig arbejdsmedicinsk sagkundskab indstillet af  

 Sundhedsministeriet.
Stk. 2. Formanden og dennes stedfortræder ansættes af  

 arbejdsministeren.
Begge skal ved udpegningen have bestået juridisk,  

 nationaløkonomisk eller anden dermed ligestillet eksamen.
Stk. 3. De beskikkede medlemmer samt stedfortrædere for disse  

 udpeges af arbejdsministeren for fire år ad gangen og kan genudpeges.
Finder  

 udpegning sted i løbet af en periode, gælder den kun til periodens udløb.
Stk. 4. Arbejdsmiljøklagenævnets afgørelser træffes af formanden  

 eller dennes stedfortræder og de i stk. 1, nr. 1-8, beskikkede medlemmer af  

 nævnet eller deres stedfortrædere.
Afgørelser træffes ved stemmeflertal.
Ved  

 stemmelighed er formandens eller dennes stedfortræders stemme afgørende.
De  

 enkelte beskikkede medlemmer kan møde med en eller flere bisiddere uden  

 stemmeret.
 Stk. 5. Formanden eller dennes stedfortræder kan træffe afgørelse  

 på nævnets vegne i følgende sager:
 1) Klager som alene vedrører fristen for efterkommelse af påbud efter §  

 77, stk. 1.
 2) Afgørelser i henhold til § 81, stk. 3, 1. pkt., om fratagelse af en  

 klages opsættende virkning.
 3) Afgørelser i henhold til § 81, stk. 4, om behandling af en for sent  

 indgivet klage.
 Stk. 6. Formanden eller dennes stedfortræder kan efter en  

 skriftlig høring af nævnets beskikkede medlemmer træffe afgørelse på nævnets  

 vegne i sager, hvor der er en fast praksis, eller som i øvrigt ikke giver  

 anledning til tvivl.
 Stk. 7. Medlemmerne af nævnet skal orienteres om alle klagesager,  

 der forelægges nævnet til afgørelse, og kan anmode om, at en sag behandles af  

 hele klagenævnet.
 Stk. 8. Arbejdsmiljøklagenævnet afgiver hvert år en beretning om  

 sin virksomhed til Arbejdsmiljørådet og arbejdsministeren.
 Stk. 9. Sekretariatsbetjeningen af Arbejdsmiljøklagenævnet  

 varetages af sekretariatet for Arbejdsmarkedets Ankenævn.
Stk. 10. Arbejdsmiljøklagenævnets forretningsorden fastsættes af  

 arbejdsministeren.« 27. § 82, stk. 1, nr. 1, affattes således:
 »1) overtræder § 15, § 15 a, § 16, § 17, stk. 1 og 2, § 18, § 19, §  

 20, stk. 1, § 21, § 23, §§ 25-34, § 37, stk. 1, § 38, stk. 1, § 42, stk. 1, §  

 45, stk. 1, § 48, stk. 1, § 63, stk. 5, § 75, stk. 3, eller § 76, stk.  

 1,».
 28. § 82, stk. 2, affattes således:
»Stk. 2. Straffen kan stige til hæfte eller fængsel i indtil  

 2 år, hvis overtrædelsen er begået forsætligt eller ved grov  

 uagtsomhed.« 29. I § 82 indsættes efter stk. 2 som nye stykker:
»Stk. 3. Ved straffens udmåling efter stk. 1 og 2 skal det  

 betragtes som en skærpende omstændighed, 1) at der ved overtrædelsen er sket skade på liv eller helbred eller  

 fremkaldt fare herfor, 2) at der tidligere er afgivet påbud efter § 77, stk. 1 eller 2, for det  

 samme eller tilsvarende forhold, eller 3) at der ved overtrædelsen er opnået eller tilsigtet opnået en økonomisk  

 fordel for den pågældende selv eller andre.
Stk. 4. Det skal betragtes som en særlig skærpende omstændighed,  

 at der for unge under 18 år er sket skade på liv eller helbred eller  

 fremkaldt fare herfor, jf. stk. 3, nr. 1.« Stk. 3 og 4 bliver herefter stk. 5 og 6.
 30. I § 82, stk. 3, der bliver stk. 5, udgår », jf.  

 stk. 2, nr. 2«.
 31. I § 82 indsættes som stk. 7:
»Stk. 7. Forældelsesfristen for strafansvaret er 5 år ved  

 overtrædelse af §§ 30, 31, 32, 33 eller 34 samt regler udstedt i henhold til  

 § 35.« 32. I § 83 indsættes efter »§ 15,»: »§ 15  

 a,», og »ham« ændres til: »arbejdsgiveren«.
 33. I § 83 indsættes som stk. 2:
»Stk. 2. Ved bødens udmåling finder § 82, stk. 3 og 4, tilsvarende  

 anvendelse.« § 2 Stk. 1. § 1, nr. 3-5, 9, 10, 19, 24 og 27-33, træder i kraft den  

 1. januar 1998.
 Stk. 2. § 1, nr. 1 og 2, træder i kraft den 1. juli 1998.
 Stk. 3. § 1, nr. 6-8, 11-18, 20-23, 25 og 26, træder i kraft den  

 1. januar 1999.
§ 3 Stk. 1. Bedriftssundhedstjenester, der er oprettet inden den 1.  

 januar 1998, skal være godkendt inden udgangen af 1998.
 Stk. 2. Arbejdsgivere, som har fem eller flere ansatte, og som  

 ikke efter de hidtil gældende regler har været omfattet af et krav om  

 udarbejdelse af en skriftlig arbejdspladsvurdering, jf. bekendtgørelse nr.  

 867 af 13. oktober 1994 om arbejdets udførelse, skal inden udgangen af 1998  

 opfylde de krav, som fremgår af § 15 a i lov om arbejdsmiljø som affattet ved  

 denne lovs § 1, nr. 9. Arbejdsgivere, som har færre end fem ansatte, og som  

 ikke efter de hidtil gældende regler har været omfattet af et krav om  

 udarbejdelse af en skriftlig arbejdspladsvurdering, jf. bekendtgørelse nr.  

 867 af 13. oktober 1994 om arbejdets udførelse, skal opfylde samme krav inden  

 udgangen af år 2000.
 Stk. 3. For klager over afgørelser truffet i henhold til  

 arbejdsmiljøloven, som er under behandling den 1. januar 1999, gælder  

 følgende:
1) Arbejdstilsynet træffer afgørelse i sager, hvor klage er rejst over for  

 Direktoratet for Arbejdstilsynet.
Arbejdstilsynets afgørelse kan påklages til  

 Arbejdsmiljøklagenævnet, jf. § 81, stk. 1, i lov om arbejdsmiljø som affattet  

 ved denne lovs § 1, nr. 25.
 2) Arbejdsministeren træffer afgørelse i sager, hvor klage er rejst over  

 for arbejdsministeren, og hvor Arbejdsmiljørådets udtalelse foreligger.  

 Arbejdsministerens afgørelse kan ikke påklages til Arbejdsmiljøklagenævnet.
 3) Arbejdsmiljøklagenævnet træffer afgørelse i sager, hvor klage er rejst  

 over for arbejdsministeren, men hvor Arbejdsmiljørådets udtalelse ikke  

 foreligger.
Oprindeligt fremsat forslag § 1 I lov om arbejdsmiljø, jf. lovbekendtgørelse nr. 184 af 22. marts 1995,  

 som ændret ved lov nr. 458 af 12. juni 1996 og ved lov nr. 1196 af 27.  

 december 1996, foretages følgende ændringer:
 1. I § 13 indsættes efter stk. 2 som nyt stykke:
 » Stk. 3. En bedriftssundhedstjeneste efter stk. 1 og 2 skal  

 godkendes efter regler fastsat af arbejdsministeren.«.
 Stk. 3-5 bliver herefter stk. 4-6.
 2. I § 13, stk. 4 og 5, der bliver stk. 5 og 6, ændres  

 »stk. 3« til: »stk. 3 og 4«.
 3. I § 13 indsættes som stk. 7:
 » Stk. 7. Arbejdsministeren iværksætter forsøg om  

 bedriftssundhedstjenesternes opbygning, opgaver, funktion og finansiering  

 m.v.«.
 4. Overskriften til kapitel 3 affattes således:
 » Branchearbejdsmiljøråd ».
 5. § 14 affattes således:
 » § 14. Arbejdsministeren godkender efter udtalelse fra  

 Arbejdsmiljørådet, jf. § 66, stk. 2, 2. pkt., et antal  

 branchearbejdsmiljøråd, der skal medvirke ved løsning af sikkerheds- og  

 sundhedsspørgsmål inden for en eller flere brancher.
Stk. 2. Arbejdstager- og arbejdsgiverorganisationer inden for de  

 brancher, som det enkelte branchearbejdsmiljøråd dækker, skal hver udpege  

 lige mange medlemmer til rådet.
Det enkelte råd bestemmer selv antallet af  

 medlemmer.
Hvis der ikke kan opnås enighed herom, fastsætter  

 arbejdsministeren antallet af medlemmer.
Medlemmer og stedfortrædere for  

 disse udpeges for fire år ad gangen og kan genudpeges.
Finder udpegning sted  

 i løbet af en periode, gælder den kun til periodens udløb.
Stk. 3. Det enkelte branchearbejdsmiljøråd vælger blandt sine  

 medlemmer en formand og en næstformand.
Arbejdstager- og arbejdsgiversiden  

 har på skift henholdsvis formandsposten og næstformandsposten for to år ad  

 gangen.
 Stk. 4. For branchearbejdsmiljørådenes virksomhed gælder  

 forvaltningsloven og lov om offentlighed i forvaltningen.
 Stk. 5. Det enkelte branchearbejdsmiljøråd fastsætter selv sin  

 forretningsorden og etablerer et sekretariat.
 Stk. 6. Det enkelte branchearbejdsmiljøråd afgiver hvert år en  

 redegørelse om sin virksomhed til Arbejdsmiljørådet.«.
 6. Efter § 14 indsættes:
» § 14a.
Det enkelte branchearbejdsmiljøråd udarbejder til  

 Arbejdsmiljørådet forslag til mål, plan og budget for rådets del af den  

 samlede partsindsats, jf. stk. 2 og 3.
Stk. 2. Det enkelte branchearbejdsmiljøråd har inden for rådets  

 område til opgave at bistå branchens enkelte virksomheder ved løsning af  

 arbejdsmiljømæssige spørgsmål, herunder 1) at udarbejde information og branchevejledninger, herunder vejledninger  

 til brug for virksomhedernes udarbejdelse af arbejdspladsvurderinger, 2) at kortlægge branchens særlige arbejdsmiljøproblemer og medvirke ved  

 udarbejdelsen af branchedokumentation, 3) at stille forslag til Arbejdsmiljørådet om at iværksætte  

 forskningsprojekter og 4) at udvikle og gennemføre oplysnings- og uddannelsesaktiviteter.
Stk 3. Det enkelte branchearbejdsmiljøråd kan 1) udtale sig om eller stille forslag til Arbejdsmiljørådet om ændrede og  

 nye regler, 2) deltage i og gennemføre indsatser og kampagner og 3) danne og deltage i lokale arbejdsmiljøfora.
 Stk. 4. Arbejdsministeren fastsætter nærmere regler om  

 branchearbejdsmiljørådenes opbygning, sammensætning og virksomhed, herunder  

 om rådenes opgaver og funktion.
Stk. 5. Efter forhandling med miljøministeren kan rådenes opgaver  

 udvides til at omfatte miljøspørgsmål i direkte tilknytning til  

 virksomhederne.
Arbejdsministeren kan fastsætte nærmere regler, der sikrer  

 løsningen af virksomhedernes arbejdsmiljøspørgsmål.«.
 7. Efter § 15 indsættes:
» § 15a.
Arbejdsgiveren skal sørge for, at der udarbejdes en  

 skriftlig arbejdspladsvurdering af sikkerheds- og sundhedsforholdene på  

 arbejdspladsen under hensyntagen til arbejdets art, de arbejdsmetoder og  

 arbejdsprocesser, der anvendes, samt virksomhedens størrelse og organisering.  

 Arbejdspladsvurderingen skal forefindes i virksomheden og være tilgængelig  

 for virksomhedens ledelse, de ansatte og Arbejdstilsynet.
En  

 arbejdspladsvurdering skal revideres, når der sker ændringer i arbejdet,  

 arbejdsmetoder og arbejdsprocesser m.v., og disse ændringer har betydning for  

 sikkerhed og sundhed under arbejdet, dog senest hvert tredie år.
Stk. 2. En arbejdspladsvurdering skal omfatte en stillingtagen til  

 virksomhedens arbejdsmiljøproblemer, og hvordan de løses.
Vurderingen skal  

 indeholde følgende elementer:
 1) Identifikation og kortlægning af virksomhedens arbejdsmiljøforhold.
 2) Beskrivelse og vurdering af virksomhedens arbejdsmiljøproblemer.
 3) Prioritering og opstilling af en handlingsplan for løsning af  

 virksomhedens arbejdsmiljøproblemer.
 4) Retningslinier for opfølgning på handlingsplanen.
 Stk. 3. Arbejdsgiveren skal inddrage sikkerhedsorganisationen  

 eller de ansatte i planlægningen, tilrettelæggelsen og gennemførelsen af samt  

 opfølgningen på arbejdspladsvurderingen, jf. stk. 1 og 2.
 Stk. 4. Arbejdsministeren fastsætter nærmere regler om  

 arbejdsgiverens pligter efter stk. 1-3.«.
 8. I § 63, stk. 3, udgår: », den ansatte«.
 9. Overskriften til kapitel 12 affattes således:
 » Arbejdsmiljørådet ».
 10. Overskriften til § 66 ophæves.
 11. § 66 affattes således:
 » § 66. Arbejdsmiljørådet deltager i tilrettelæggelsen og  

 gennemførelsen af den samlede arbejdsmiljøindsats gennem rådgivning af  

 arbejdsministeren og afgiver indstilling til arbejdsministeren om:
 1) Planlægning af parternes del af arbejdsmiljøindsatsen, herunder  

 fastsættelse af mål for det næste finansårs indsats og prioritering af  

 indsatsområder.
 2) Udmelding af planer og tilskudsrammer til branchearbejdsmiljørådene for  

 deres del af indsatsen.
 3) Tværgående aktiviteter.
 4) Opfølgning på Arbejdsmiljørådets og branchearbejdsmiljørådenes indsats.
Stk. 2. Arbejdsmiljørådet drøfter på eget initiativ spørgsmål, som  

 det finder af betydning for arbejdsmiljøet, og udtaler sig herom til  

 arbejdsministeren.
Rådet udtaler sig, inden arbejdsministeren godkender  

 branchearbejdsmiljøråd efter § 14, stk. 1.
Stk. 3. Arbejdsmiljørådet udtaler sig om og giver forslag til  

 lovændringer og nye regler.
Ved udarbejdelse af regler i henhold til  

 bemyndigelse i denne lov skal Arbejdsmiljørådet medvirke gennem  

 repræsentanter, udpeget af rådet inden for eller uden for dettes  

 medlemskreds.
Endvidere skal rådets udtalelse indhentes, forinden reglerne  

 fastsættes.
 Stk. 4. Arbejdsmiljørådet afgiver hvert år en redegørelse til  

 arbejdsministeren om udviklingen på arbejdsmiljøområdet og om de  

 forbedringer, som rådet finder ønskelige.«.
 12. Efter § 66 indsættes:
» § 66a.
Arbejdsmiljørådet udarbejder til arbejdsministeren  

 forud for hvert finansår forslag til mål, plan og budget for  

 Arbejdsmiljørådets og branchearbejdsmiljørådenes samlede indsats.
Rådet  

 udarbejder endvidere til arbejdsministeren forslag til fordeling af midler,  

 der er tilvejebragt efter § 68, mellem branchearbejdsmiljørådene og  

 Arbejdsmiljørådet.
 Stk. 2. I grundlaget for Arbejdsmiljørådets forslag indgår  

 branchearbejdsmiljørådenes forslag til mål, plan og budget for rådenes  

 indsats, jf. § 14a, stk. 1.
 Stk. 3. Arbejdsmiljørådet udmelder inden for de tilskudsrammer,  

 som er udmeldt af arbejdsministeren, og på baggrund af den af  

 arbejdsministeren godkendte plan for parternes indsats, planerne for  

 branchearbejdsmiljørådenes indsats til rådene, jf. § 68a.«.
 13. § 67 affattes således:
 » § 67. Arbejdsmiljørådet består af en formand og følgende  

 andre medlemmer:
 1) Seks medlemmer indstillet af Landsorganisationen i Danmark.
 2) To medlemmer indstillet af Funktionærernes og Tjenestemændenes  

 Fællesråd.
 3) To medlemmer indstillet af Akademikernes Centralorganisation.
 4) Fire medlemmer indstillet af Dansk Arbejdsgiverforening.
 5) Et medlem indstillet af Ledernes Hovedorganisation.
 6) Et medlem indstillet af Sammenslutningen af Landbrugets  

 Arbejdsgiverforeninger og Landbrugsrådet i fællesskab.
 7) Et medlem indstillet af Finanssektorens Arbejdsgiverforening.
 8) To medlemmer indstillet af Kommunernes Landsforening,  

 Amtsrådsforeningen i Danmark og Københavns og Frederiksberg kommuner i  

 fællesskab.
 9) Et medlem indstillet af Finansministeriet.
 Stk. 2. Formanden og de øvrige medlemmer samt stedfortrædere for  

 disse udpeges af arbejdsministeren for fire år ad gangen og kan genudpeges.  

 Finder udpegning sted i løbet af en periode, gælder den kun til periodens  

 udløb.
Stk. 3. Afgørelser i Arbejdsmiljørådet træffes ved stemmeflertal  

 blandt de tilstedeværende medlemmer.
Ved stemmelighed er formandens stemme  

 afgørende.
 Stk. 4. Følgende deltager med hver en repræsentant uden stemmeret  

 i rådet:
 1) Arbejdsministeriet.
 2) Arbejdstilsynet.
 3) Arbejdsmiljøinstituttet.
 4) Sundhedsministeriet.
 5) Socialministeriet.
 6) Miljøministeriet.
 Stk. 5. Rådet kan nedsætte arbejdsudvalg og udpege medlemmer til  

 disse, også uden for rådets medlemskreds.
 Stk. 6. Rådet kan indhente erklæringer fra sagkyndige og  

 iværksætte undersøgelser til brug for sit arbejde.
 Stk. 7. Arbejdsministeren godkender rådets forretningsorden.
Stk. 8. Til varetagelse af de i § 66, stk. 1, nr. 3, nævnte  

 tværgående aktiviteter, etableres under Arbejdsmiljørådet en formidlings- og  

 informationsenhed.
Arbejdsministeren ansætter efter indstilling fra  

 Arbejdsmiljørådet den daglige leder af enheden.
 Stk. 9. Arbejdsministeren sørger i øvrigt for varetagelsen af  

 sekretariatsfunktionen for Arbejdsmiljørådet.«.
 14. Efter § 67 indsættes:
 »Kapitel 12a.
Finansieringen m.v. af parternes arbejdsmiljøindsats. » 15. § 68 affattes således:
 »§ 68. Midler til gennemførelse af Arbejdsmiljørådets  

 tværgående aktiviteter efter § 66, stk. 1, nr. 3, og  

 branchearbejdsmiljørådenes indsats til forbedring af arbejdsmiljøet  

 tilvejebringes ved bidrag, jf. stk. 2-5, fra staten og forsikringsselskaber,  

 der er godkendt til at tegne arbejdsskadeforsikring, samt fra kommuner og  

 arbejdsgivere, der ikke har tegnet forsikring, jf. §§ 45 og 74 i  

 arbejdsskadeforsikringsloven.
Stk. 2. Bidraget efter stk. 1 skal fremgå af den årlige finanslov  

 og består af et beløb på 45 mio. kr., der reguleres af arbejdsministeren  

 efter indstilling fra Arbejdsmiljørådet.
Beløbet fordeles forholdsmæssigt på  

 de bidragspligtige efter stk. 1 ud fra deres andele af de samlede  

 godtgørelser for men og erstatninger for erhvervsevnetab, som  

 Arbejdsskadestyrelsen har tilkendt efter arbejdsskadeforsikringsloven.
Stk. 3. Bidraget efter stk. 1 består endvidere af et beløb, som  

 udgør to procent af de godtgørelser for men og erstatninger for  

 erhvervsevnetab, som Arbejdsskadestyrelsen for hver af de bidragspligtige har  

 tilkendt i arbejdsulykkesager efter arbejdsskadeforsikringsloven.
Beløbet  

 opkræves hos de bidragspligtige efter stk. 1.
 Stk. 4. Til dækning af bidrag efter stk. 1 kan  

 forsikringsselskaberne forhøje præmierne for lovpligtig  

 arbejdsskadeforsikring forholdsmæssigt uanset de trufne forsikringsaftaler.
 Stk. 5. Arbejdsministeren fastsætter nærmere regler for beregning,  

 opkrævningsperiode og indbetaling af bidrag efter stk. 1.«.
 16. Efter § 68 indsættes:
» § 68a.
Arbejdsministeren fordeler efter indstilling fra  

 Arbejdsmiljørådet de tilvejebragte midler efter § 68 og melder tilskudsrammer  

 ud til Arbejdsmiljørådets tværgående aktiviteter efter § 66, stk. 1, nr. 3,  

 og til de enkelte branchearbejdsmiljøråd samt fastlægger nærmere vilkår for  

 midlernes anvendelse.
 Stk. 2. Arbejdsmiljørådet og de enkelte branchearbejdsmiljøråd  

 træffer inden for de udmeldte tilskudsrammer, de fastlagte vilkår samt den af  

 Arbejdsmiljørådet udmeldte plan for det enkelte branchearbejdsmiljøråds  

 indsats efter § 66a, stk. 3, bestemmelse om, hvilke aktiviteter der skal  

 gennemføres.
 Stk. 3. Arbejdsministeren kan bestemme, at tilskud tilbageholdes,  

 bortfalder eller kræves tilbagebetalt, såfremt vilkår for midlernes  

 anvendelse ikke overholdes.
 Stk. 4. Uforbrugte midler, herunder bortfaldne eller  

 tilbagebetalte tilskud efter stk. 3, indgår i en fornyet fordeling efter  

 reglerne i stk. 1.
Stk. 5. Arbejdsministeren fastsætter nærmere regler om udbetaling  

 af tilskud, regnskabsaflæggelse m.v. og kan i den forbindelse bestemme, at  

 tilskud kan udbetales a conto.
Revisionen af regnskaberne varetages af  

 statens revisionsmyndighed.
§ 68b.
Arbejdsmiljøfondets aktiver pr. 1. januar 1999 overføres  

 pr. 1. januar 1999 til anvendelse til Arbejdsmiljørådets tværgående  

 aktiviteter efter § 66, stk. 1, nr. 3, og til branchearbejdsmiljørådenes  

 indsats, jf. § 14a, og fordeles efter reglerne i § 68a, dog således at der  

 forlods afsættes de nødvendige midler til opfyldelse af de kontrakter, som  

 Arbejdsmiljøfondet har indgået for tiden efter 1. januar 1999.«.
 17. I § 70, stk. 1, udgår: », et  

 arbejdsmiljøinstitut«.
 18. § 70 affattes således:
» § 70. Arbejdstilsynet er et direktorat under  

 Arbejdsministeriet og består af en central afdeling samt et antal lokale  

 afdelinger.
Direktøren for Arbejdstilsynet fastlægger opgavernes fordeling  

 mellem afdelingerne.«.
 19. I § 72, nr. 1, ændres »branchesikkerhedsråd«  

 til: »branchearbejdsmiljøråd«.
 20. I § 73, 2. pkt., ændres »§ 66, stk. 1, nr. 3 og  

 4« til: »§ 66, stk. 2, 2. pkt., og § 66, stk. 3.«.
 21. § 79, stk. 1, affattes således:
 »§ 79. Myndigheder og personer, der udøver opgaver efter §§  

 13-14a og kap. 11, 12 og 13-14, samt enhver, der i øvrigt yder bistand  

 hertil, er underkastet tavshedspligt efter borgerlig straffelovs § 152 og  

 152b, stk. 1.«.
 22. Efter § 80 indsættes som nyt kapitel:
 »Kapitel 13a.
Arbejdsmiljøinstituttet § 80a.
Arbejdsmiljøinstituttet er en sektorforskningsinstitution  

 under Arbejdsministeriet.«.
 23. § 81 affattes således:
 » § 81. Klage over en afgørelse truffet af Arbejdstilsynet i  

 henhold til denne lov kan indbringes for Arbejdsmiljøklagenævnet inden fire  

 uger efter, at afgørelsen er meddelt den pågældende.
Stk. 2. Klagen sendes til Arbejdstilsynet.
Hvis Arbejdstilsynet  

 fastholder afgørelsen, videresendes klagen til behandling i  

 Arbejdsmiljøklagenævnet.
 Stk. 3. Rettidig klage har opsættende virkning, indtil  

 Arbejdsmiljøklagenævnets afgørelse foreligger, eller nævnet bestemmer andet.  

 Klager over afgørelser om forhold efter § 77, stk. 1, som skal bringes i  

 orden straks, samt afgørelser efter § 77, stk. 2 og 3, har ikke opsættende  

 virkning.
 Stk. 4. Når særlige grunde taler derfor, kan  

 Arbejdsmiljøklagenævnet behandle en klage og tillægge denne opsættende  

 virkning, selvom klagen ikke er fremkommet rettidigt.
 Stk. 5. Afgørelser truffet af Arbejdsmiljøklagenævnet kan ikke  

 indbringes for anden administrativ myndighed.«.
 24. Efter § 81 indsættes:
» § 81a.
Arbejdsmiljøklagenævnet består af en formand og af  

 følgende beskikkede medlemmer:
 1) Tre medlemmer indstillet af Landsorganisationen i Danmark.
 2) Et medlem indstillet af Funktionærernes og Tjenestemændenes Fællesråd.
 3) Et medlem indstillet af Akademikernes Centralorganisation.
 4) Et medlem indstillet af Dansk Arbejdsgiverforening.
 5) Et medlem indstillet af Sammenslutningen af Landbrugets  

 Arbejdsgiverforeninger og Landbrugsrådet i fællesskab.
 6) Et medlem indstillet af Finanssektorens Arbejdsgiverforening.
 7) Et medlem indstillet af Kommunernes Landsforening, Amtsrådsforeningen i  

 Danmark, Københavns og Frederiksberg kommuner samt Finansministeriet i  

 fællesskab.
 8) Et medlem indstillet af Ledernes Hovedorganisation.
 9) Et medlem med særlig juridisk sagkundskab indstillet af  

 Justitsministeriet.
 10) Et medlem med særlig teknisk sagkundskab indstillet af Danmarks  

 Tekniske Universitet.
 11) Et medlem med særlig arbejdsmedicinsk sagkundskab indstillet af  

 Sundhedsministeriet.
Stk. 2. Formanden og dennes stedfortræder ansættes af  

 arbejdsministeren.
Begge skal ved udpegningen have bestået juridisk,  

 statsvidenskabelig, økonomisk eller anden dermed ligestillet eksamen.
Stk. 3. De beskikkede medlemmer samt stedfortrædere for disse  

 udpeges af arbejdsministeren for fire år ad gangen og kan genudpeges.
Finder  

 udpegning sted i løbet af en periode, gælder den kun til periodens udløb.
Stk. 4. Arbejdsmiljøklagenævnets afgørelser træffes af formanden  

 eller dennes stedfortræder og de i stk. 1, nr. 1 - 8 beskikkede medlemmer af  

 nævnet eller deres stedfortrædere.
Afgørelser træffes ved stemmeflertal.
Ved  

 stemmelighed er formandens eller dennes stedfortræders stemme afgørende.
De  

 enkelte beskikkede medlemmer kan møde med en eller flere bisiddere uden  

 stemmeret.
 Stk. 5. Formanden eller dennes stedfortræder kan træffe afgørelse  

 på nævnets vegne i følgende sager:
 1) Klager som alene vedrører fristen for efterkommelse af påbud efter §  

 77, stk. 1.
 2) Afgørelser i henhold til § 81, stk. 3, 1. pkt., om fratagelse af en  

 klages opsættende virkning.
 3) Afgørelser i henhold til § 81, stk. 4, om behandling af en for sent  

 indgivet klage.
 Stk. 6. Formanden eller dennes stedfortræder kan efter en  

 skriftlig høring af nævnets beskikkede medlemmer træffe afgørelse på nævnets  

 vegne i sager, hvor der er en fast praksis eller som i øvrigt ikke giver  

 anledning til tvivl.
 Stk. 7. Medlemmerne af nævnet skal orienteres om alle klagesager,  

 der forelægges nævnet til afgørelse, og kan anmode om, at en sag behandles af  

 hele klagenævnet.
 Stk. 8. Arbejdsmiljøklagenævnet afgiver hvert år en beretning om  

 sin virksomhed til Arbejdsmiljørådet og arbejdsministeren.
 Stk. 9. Sekretariatsbetjeningen af Arbejdsmiljøklagenævnet  

 varetages af sekretariatet for Arbejdsmarkedets Ankenævn.
 Stk. 10. Arbejdsmiljøklagenævnets forretningsorden fastsættes af  

 arbejdsministeren.«.
 25. § 82, stk. 1, nr. 1, affattes således:
 »1) overtræder § 15, § 15a, § 16, § 17, stk. 1 og 2, § 18, § 19, §  

 20, stk. 1, § 21, § 23, §§ 25-34, § 37, stk. 1, § 38, stk. 1, § 42, stk. 1, §  

 45, stk. 1, § 48, stk. 1, § 63, stk. 5, § 75, stk. 3, eller § 76, stk.  

 1,».
 26. § 82, stk. 2, affattes således:
 » Stk. 2. Straffen kan stige til hæfte eller fængsel i indtil  

 2 år, hvis overtrædelsen er begået forsætligt eller ved grov  

 uagtsomhed.«.
 27. I § 82 indsættes efter stk. 2 som nye stykker:
» Stk. 3. Ved straffens udmåling efter stk. 1 og 2 skal det  

 betragtes som en skærpende omstændighed, 1) at der ved overtrædelsen er sket skade på liv eller helbred eller  

 fremkaldt fare herfor, 2) at der tidligere er afgivet påbud efter § 77, stk. 1 eller 2, for det  

 samme eller tilsvarende forhold, eller 3) at der ved overtrædelsen er opnået eller tilsigtet opnået en økonomisk  

 fordel for den pågældende selv eller andre.
 Stk. 4. Det skal betragtes som en særligt skærpende omstændighed,  

 at der for unge under 18 år er sket skade på liv eller helbred eller  

 fremkaldt fare herfor, jf. stk. 3, nr. 1.«.
 Stk. 3 og 4 bliver herefter stk. 5 og 6.
 28. I § 82, stk. 3, der bliver stk. 5, udgår: », jf.  

 stk. 2, nr. 2«.
 29. I § 82 indsættes som stk. 7:
 » Stk. 7. Forældelsesfristen for strafansvaret er 5 år ved  

 overtrædelse af §§ 30, 31, 32, 33 eller 34 samt regler udstedt i henhold til  

 § 35.«.
 30. I § 83 indsættes efter »§ 15,»: »§  

 15a,», og »ham« ændres til: »arbejdsgiveren«.
 31. I § 83 indsættes som stk. 2:
 » Stk. 2. Ved bødens udmåling finder § 82, stk. 3 og 4,  

 tilsvarende anvendelse.«.
§ 2 Stk. 1. § 1, nr. 1, 2, 3, 7, 8, 17, 22, 25, 26, 27, 28, 29, 30 og  

 31 træder i kraft den 1. januar 1998.
 Stk. 2. § 1, nr. 4, 5, 6, 9, 10, 11, 12, 13, 14, 15, 16, 18, 19,  

 20, 21, 23 og 24 træder i kraft den 1. januar 1999.
§ 3 For klager over afgørelser truffet i henhold til arbejdsmiljøloven, som er  

 under behandling den 1. januar 1999, gælder følgende:
1) Arbejdstilsynet træffer afgørelse i sager, hvor klage er rejst over for  

 Direktoratet for Arbejdstilsynet.
Arbejdstilsynets afgørelse kan påklages til  

 Arbejdsmiljøklagenævnet, jf. § 81, stk. 1, i lov om arbejdsmiljø, som  

 affattet ved denne lovs § 1, nr. 23.
 2) Arbejdsministeren træffer afgørelse i sager, hvor klage er rejst over  

 for arbejdsministeren, og hvor Arbejdsmiljørådets udtalelse foreligger.  

 Arbejdsministerens afgørelse kan ikke påklages til Arbejdsmiljøklagenævnet.
 3) Arbejdsmiljøklagenævnet træffer afgørelse i sager, hvor klage er rejst  

 over for arbejdsministeren, men hvor Arbejdsmiljørådets udtalelse ikke  

 foreligger.
Bemærkninger til lovforslaget Almindelige bemærkninger Lov nr. 681 af 23. december 1975 om arbejdsmiljø er senest bekendtgjort  

 ved lovbekendtgørelse nr. 184 af 22. marts 1995 og efterfølgende ændret ved  

 lov nr. 458 af 12. juni 1996 og ved lov nr. 1196 af 27. december 1996.
 I relation til lovens vedtagelse i 1975 henvises til Folketingstidende  

 1973-74 (2. samling), FF sp. 7827-7830 og Tillæg A sp. 3239-3346,  

 Folketingstidende 1974-75 (1. samling), FF sp. 1019-1021, FF sp. 2273-2296 og  

 Tillæg A sp. 1251-1352, Folketingstidende 1974-75 (2. samling), FF sp. 78-79,  

 FF sp. 595-610, Tillæg A sp. 993-1094 og Tillæg B sp. 1697-1866, samt  

 Folketingstidende 1975-76, FF sp. 59-60, FF sp. 382-383, FF sp. 3033-3110, FF  

 sp. 3261-3274, Tillæg A sp. 65-166, Tillæg B sp. 161-284 og Tillæg C sp.  

 85-110. Øvrige relevante henvisninger fremgår af bemærkningerne neden for til  

 de enkelte elementer i forslaget.
 Det bemærkes, at arbejdsministeren den 30. januar 1997 har fremsat forslag  

 om ændring af lov om arbejdsmiljø (L 154). Dette forslag har på to punkter en  

 sammenhæng med nærværende forslag, idet begge forslag indeholder forslag til  

 en ændring af § 79, stk. 1, og § 82, stk. 1. Der henvises til bemærkningerne  

 til nærværende forslags § 1, nr. 21 og 25.
1. Forslagets indhold Forslaget består af forskellige elementer.
Forslaget er dels en opfølgning  

 på handlingsprogrammet Rent arbejdsmiljø år 2005, som regeringen fremlagde i  

 maj 1996, dels opfølgning på finansloven for 1997. Herudover indeholder  

 forslaget enkelte andre ændringer.
2. Opfølgning på regeringens handlingsprogram Rent arbejdsmiljø år  

 2005 Regeringen fremlagde i sin redegørelse af 15. maj 1996 om rent  

 arbejdsmiljø år 2005 et handlingsprogram, der opstiller de overordnede mål  

 for indholdet i den fremtidige arbejdsmiljøindsats og udgør en fælles ramme  

 for alle arbejdsmiljøaktørers indsats de næste ti år.
Ved præsentationen af redegørelsen og programmet understregede  

 arbejdsministeren, at der er to faser i arbejdet.
Første fase har form af syv  

 forebyggelsesvisioner om konkrete problemer, der skal løses i arbejdsmiljøet.  

 De syv visioner handler om at reducere eller helt undgå:
* Dødsulykker som følge af arbejdsmiljøforhold * Arbejdsbetinget udsættelse for kræftfremkaldende kemiske stoffer og  

 arbejdsbetingede hjerneskader på grund af udsættelse for organiske  

 opløsningsmidler eller tungmetaller * Skader blandt børn og unge i forbindelse med arbejdet * Skader som følge af tunge løft eller arbejdsbetingede lidelser som følge  

 af ensidigt, gentaget arbejde * Høreskader som følge af støjende arbejde * Helbredsskader på grund af psykosociale risikofaktorer på arbejdet * Sygdomme eller alvorlige gener på grund af dårligt indeklima på  

 arbejdspladsen Arbejdsmarkedets parter og regeringen er enige om, at forebyggelsen først  

 og fremmest skal sættes ind på disse syv områder, så disse alvorlige  

 problemer kan reduceres, ligesom der er enighed om, at den helt afgørende  

 indsats for realisering af visionerne skal udføres i virksomhederne.
Denne  

 enighed har også fundet Folketingets tilslutning.
 I handlingsprogrammet understreges således arbejdsmiljølovens principper  

 om at:
 * Arbejdsgiveren på den enkelte virksomhed har ansvaret for, at arbejdet  

 planlægges, tilrettelægges og udføres på fuldt forsvarlig vis.
 * Arbejdsmiljøarbejdet skal foregå i et samarbejde mellem arbejdsgivere og  

 medarbejdere.
 * Virksomhederne skal selv løse problemerne, men med vejledning fra såvel  

 bedriftssundhedstjeneste som branchesikkerhedsråd (efter forslaget  

 branchearbejdsmiljøråd) og organisationer på arbejdsmarkedet samt efter  

 vejledning og kontrol fra Arbejdstilsynet.
En målrettet indsats for at forbedre arbejdsmiljøet i Danmark må derfor  

 tage sit udgangspunkt i at styrke og udvikle virksomhedernes arbejde for  

 arbejdsmiljøet.
Samtidig skal samspillet mellem virksomhederne og de øvrige  

 aktører, der rådgiver virksomhederne om arbejdsmiljø, effektiviseres.
Rådgivning til virksomhederne om arbejdsmiljø gives i dag af blandt andet  

 bedriftssundhedstjenesten (BST), branchesikkerhedsrådene og  

 Arbejdsmiljøfondet.
Det er fastlagt i arbejdsmiljøloven fra 1975. Igennem  

 årene har disse rådgivere opbygget en betydelig faglig ekspertise med hensyn  

 til løsning af konkrete problemer i arbejdsmiljøet.
Men denne ekspertise  

 udnyttes ikke altid optimalt.
Og meget har ændret sig på arbejdsmarkedet og i  

 arbejdsmiljøet siden 1975, hvor arbejdsmiljøloven blev vedtaget og  

 retningslinierne for rådgivningen af virksomhederne blev fastlagt.
 Derfor er der behov for at ændre regelgrundlaget, således at samspillet  

 mellem de forskellige rådgivere og virksomhederne kan komme til at fungere  

 med større effektivitet, og således at de forskellige aktørers ekspertise kan  

 udnyttes bedre.
Handlingsprogrammets anden fase Anden fase af handlingsprogrammet koncentrerer sig derfor om at skabe  

 kvalitet og helhed i den samlede indsats og sikre en optimal udnyttelse af  

 ressourcerne, så de syv visioner i handlingsprogrammet kan blive til  

 virkelighed.
 Forslaget tager udgangspunkt i følgende elementer:
 * Virksomhedernes arbejdsmiljøarbejde skal udvikles og styrkes.
 * Ledelse og medarbejdere skal samarbejde om forbedringerne.
 * Alle virksomheder med ansatte skal udarbejde en skriftlig  

 arbejdspladsvurdering (APV).
 * Den rådgivning, som virksomhederne får fra BST, skal kvalitetssikres.
 * Der skal åbnes muligheder for at iværksætte forsøg med andre former for  

 medlemskab af BST ved fortsat udbygning.
 * Arbejdstilsynets virksomhed skal tage udgangspunkt i virksomhedens egne  

 forudsætninger og indholdet i APV.
 * Arbejdstilsynet skal i højere grad koncentrere sig om de  

 »tunge« virksomheder.
 * Den partsstyrede arbejdsmiljøindsats skal styrkes og koordineres.
 * Den partsstyrede indsats for brancher og virksomheder skal styrkes, så  

 indsatsen orienteres mod at udvikle løsninger for virksomhederne og deres  

 ansatte.
Alle virksomheder med ansatte skal udarbejde en skriftlig  

 arbejdspladsvurdering (APV) Virksomhedernes eget arbejdsmiljøarbejde er omdrejningspunktet i den  

 fremtidige indsats.
Med udgangspunkt i dette princip er formålet med  

 forslaget om at lovfæste kravet om en arbejdspladsvurdering (APV) at sikre,  

 at virksomhedernes arbejdsmiljøarbejde omfatter alle relevante  

 arbejdsmiljøproblemer, og at der arbejdes systematisk og vedvarende med at  

 løse problemerne.
 Den enkelte virksomhed bestemmer selv, hvordan en arbejdspladsvurdering  

 gennemføres, men arbejdspladsvurderingerne skal opfylde visse minimumskrav  

 med hensyn til processen, hvorunder de er blevet udarbejdet, og de  

 indholdsmæssige elementer.
Kravet om, at virksomhederne skal udarbejde en arbejdspladsvurdering,  

 stammer fra Rådets direktiv 89/391/EØF af 12. juni 1989 (kaldet  

 rammedirektivet) om iværksættelse af foranstaltninger til forbedring af  

 arbejdstagernes sikkerhed og sundhed under arbejdet.
Direktivet pålægger  

 arbejdsgiveren en række generelle forpligtelser, herunder blandt andet en  

 forpligtelse til at foretage en generel helhedsvurdering af de sikkerheds- og  

 sundhedsmæssige forhold på arbejdspladsen (arbejdspladsvurdering). Som  

 opfølgning herpå er der med Arbejdsministeriets bekendtgørelse nr. 1182 af  

 18. december 1992 om arbejdets udførelse indført regler om  

 arbejdspladsvurderinger.
Disse regler er senere videreført uændret i  

 Arbejdsministeriets bekendtgørelse nr. 867 af 13. oktober 1994  

 (bekendtgørelsens §§ 4, 6 og 22).
 Arbejdspladsvurderingerne udgør fundamentet for, at virksomhedernes  

 arbejdsmiljøarbejde omfatter helheden af relevante arbejdsmiljøproblemer.  

 Derfor bør kravet om udførelse af arbejdspladsvurderinger også lovfæstes.  

 Kravet vil dermed være omfattet af de almindelige pligter, som arbejdsgiveren  

 har efter loven.
En arbejdspladsvurdering skal først og fremmest ses som en  

 arbejdsmetode og en dynamisk proces , hvor arbejdsgiveren og de ansatte i  

 fællesskab arbejder for at opnå et bedre arbejdsmiljø i virksomheden.  

 Virksomhederne kan fortsat tilrettelægge deres APV-indsats med udgangspunkt i  

 deres egne forudsætninger og muligheder.
APV-arbejdet skal udvikles til at  

 fremme virksomhedernes interne dialog om arbejdsmiljø. APV-arbejdet skal  

 dermed bidrage til en holdningsudvikling i den enkelte virksomheds  

 organisation og til en fremadrettet systematisk arbejdsmiljøindsats.
Samtidig  

 vil det være naturligt, at Arbejdstilsynet i sin tilsynsvirksomhed tager  

 udgangspunkt i virksomhedernes arbejdspladsvurderinger.
Arbejdstilsynet vil  

 påse, om der er udarbejdet en skriftlig arbejdspladsvurdering, jf. lovens  

 krav, og påtale, hvis det ikke er tilfældet.
Arbejdspladsvurderingen er  

 imidlertid ikke et selvstændigt tilsynsobjekt, men må ses i sammenhæng med de  

 faktiske arbejdsmiljøforhold på virksomheden.
Såvel store som små virksomheder, som har ansatte, skal fremover udarbejde  

 en skriftlig arbejdspladsvurdering.
Dermed er kravet om en  

 arbejdspladsvurdering med til at sikre, at der også i de små virksomheder  

 uden organiseret sikkerheds- og sundhedsarbejde bliver taget stilling til  

 arbejdsmiljøet på en systematisk måde.
Vurderingerne skal imidlertid  

 udarbejdes under hensyntagen til arbejdsmiljøproblemernes art og  

 virksomhedernes størrelse.
Kravene til arbejdspladsvurderingen skal udformes  

 således, at de administrative byrder for især de små virksomheder bliver så  

 begrænsede som muligt.
En APV skal altid være skriftlig navnlig for at sikre, at  

 der altid sker den forudsatte kortlægning af virksomhedens  

 arbejdsmiljøforhold, at der tages stilling til de konstaterede  

 arbejdsmiljøproblemer i virksomheden, og at der udarbejdes en plan for  

 løsning af problemerne samt opfølgningen herpå.
Endvidere er kravet om  

 skriftlighed en naturlig konsekvens af, at arbejdspladsvurderingen altid skal  

 være tilgængelig for medarbejderne, ligesom kravet om skriftlighed sikrer, at  

 der er en synlig ansvarsfordeling i forbindelse med arbejdspladsvurderingen  

 og opfølgningen herpå.
 Omkring en fjerdedel af virksomheder med ansatte skal allerede i dag  

 udarbejde en skriftlig arbejdspladsvurdering, men det antages, at væsentlig  

 flere virksomheder af praktiske grunde selv har valgt at bruge  

 arbejdspladsvurderingen som et naturligt redskab i deres arbejdsmiljøarbejde.
Kvalitetssikring af bedriftssundhedstjenesterne (BST) Med det formål at sikre kvaliteten af den rådgivning, som virksomhederne  

 får fra bedriftssundhedstjenesterne (BST), foreslås indført en  

 godkendelsesordning.
Det skal ske ved, at der stilles krav til BST om, at  

 de skal bedømmes og godkendes af et dertil kompetent organ, der bekræfter, at  

 BST's aktiviteter udføres i overensstemmelse med de krav, som dels stilles af  

 Arbejdstilsynet, dels følger af internationalt anerkendte standarder for  

 kvalitetsstyring.
 Endvidere lægges der med forslaget op til, at arbejdsministeren  

 iværksætter forsøg med henblik på at udvikle virksomhedernes brug af  

 BST's rådgivning.
Formålet med den nuværende BST-ordning er at forebygge  

 arbejdsskader og at fremme de ansattes sikkerhed og sundhed, fysisk og  

 psykisk.
BST er virksomhedens egen rådgiver, hvis drift virksomheden  

 har indflydelse på gennem bestyrelsesarbejdet og den årlige  

 generalforsamling.
BST har ifølge de gældende regler til opgave at rådgive om og deltage i at  

 planlægge og gennemføre foranstaltninger, der kan have indflydelse på  

 arbejdsmiljøet.
BST stiller også forslag til forbedringer af arbejdsmiljøet.  

 Opgaverne udformes på den enkelte virksomhed i et samarbejde mellem  

 arbejdsgiveren, arbejdsledere og øvrige medarbejdere.
 Den nuværende BST-ordning har imidlertid nogle svagheder:
* Kun en mindre del af virksomhederne og de beskæftigede er omfattet af  

 BST.
Og det har ikke været muligt at opnå enighed blandt parterne om en  

 fortsat udbygning af ordningen.
 * Mange virksomheder bruger ikke BST, selvom de er lovpligtige medlemmer  

 og betaler kontingent.
 * Der er store forskelle i kvaliteten på den rådgivning, de enkelte BST'er  

 tilbyder.
Den foreslåede godkendelsesordning af BST's rådgivning skal sikre, at BST  

 er i stand til at løfte den opgave, som de er forpligtet til at løse over for  

 virksomhederne, de ansatte og samfundet.
Samtidig skabes der med den  

 foreslåede forsøgsbestemmelse mulighed for at afklare, hvordan man kan udvide  

 BST's virkefelt til en bredere kreds af virksomheder.
Parternes indsats skal styrkes og effektiviseres Handlingsprogrammet Rent arbejdsmiljø år 2005 lægger op til, at alle  

 aktører skal bidrage aktivt for at opnå de ambitiøse mål.
Det gælder både i  

 forhold til Arbejdstilsynet, men også i forhold til den partsstyrede  

 arbejdsmiljøorganisation, som udover BST i dag består af 12  

 branchesikkerhedsråd, Arbejdsmiljørådet og Arbejdsmiljøfondet.
 Parternes indsats er således en vigtig brik i det af regeringen opstillede  

 handlingsprogram både på overordnet niveau i Arbejdsmiljørådet og på  

 brancheniveau.
 Med forslaget understreges betydningen af parternes egenindsats ved at  

 opdele arbejdsmiljøindsatsen i to søjler: Parternes indsats og  

 Arbejdstilsynets indsats, som hver for sig og i et samspil skal understøtte  

 det forebyggende arbejdsmiljøarbejde, som udføres i virksomhederne.
Ministeren opstiller de overordnede mål for den samlede  

 arbejdsmiljøindsats og er ansvarlig for styringen og koordineringen af den  

 samlede indsats.
Det vil sige både den indsats, der styres af  

 Arbejdsmiljørådet, og den indsats som Arbejdstilsynet som myndighed står for.
 Det er af stor betydning for gennemførelsen af handlingsprogrammet Rent  

 Arbejdsmiljø år 2005, at Arbejdstilsynets planer og parternes  

 arbejdsmiljøplaner koordineres, således at der opnås størst mulig effekt af  

 de indsatser og aktiviteter, der iværksættes.
Nye branchearbejdsmiljøråd (BAR) For at sikre at partssystemet forpligtes i forhold til  

 handlingsprogrammet, foreslås en forenkling og effektivisering af indsatsen  

 også på brancheniveau gennem et antal nye branchearbejdsmiljøråd, som  

 samtidig knyttes tættere til Arbejdsmiljørådet.
 Samtidig foreslås en effektivisering af partsindsatsen ved, at  

 Arbejdsmiljøfondets og branchesikkerhedsrådenes brancherettede opgaver samles  

 i branchearbejdsmiljørådene.
 Branchearbejdsmiljørådenes vigtigste opgave skal være at sørge for, at  

 virksomhederne kan få information og vejledning af høj kvalitet, som er  

 tilpasset den enkelte branche.
 Tværgående opgaver, som vedrører flere branchearbejdsmiljøråd, forudsættes  

 udført af de berørte branchearbejdsmiljøråd i fællesskab eller af den  

 foreslåede nye formidlings- og informationsenhed under Arbejdsmiljørådet.
Arbejdsmiljørådets styrende og koordinerende rolle styrkes Med forslaget lægges der endvidere op til at styrke Arbejdsmiljørådets  

 styrende og koordinerende rolle i den samlede partsindsats.
 Arbejdsmiljørådet skal fortsat have til opgave at rådgive  

 arbejdsministeren og være med ved udformningen af den overordnede  

 arbejdsmiljøpolitik, ligesom rådet også fortsat skal inddrages i  

 regelarbejdet.
Efter forslaget bliver rådets væsentligste opgave den overordnede styring  

 og koordinering af partsindsatsen på arbejdsmiljøområdet.
Det betyder, at  

 Arbejdsmiljørådet både får ansvaret for og kompetencen til at tage sig af den  

 samlede partsindsats.
Dels i form af planer for parternes indsats for de  

 næste fire år, dels i form af en indstilling til arbejdsministeren om  

 fordelingen af midler til den samlede partsindsats.
Arbejdsmiljørådet skal tage sig af tværgående opgaver.
Dels iværksættelse  

 af forskningsprojekter, bl.a. på grundlag af forslag fra  

 branchearbejdsmiljørådene, dels andre opgaver, som er af mere generel  

 karakter, og som ikke kan løses på brancheniveau.
Til varetagelsen af disse  

 opgaver etableres en formidlings- og informationsenhed under  

 Arbejdsmiljørådet.
En ny planprocedure Det partsstyrede arbejdsmiljøapparats mere offensive rolle afspejles også  

 i et forslag om en ny planprocedure, hvor der i højere grad end i dag  

 fokuseres på de samlede arbejdsmiljøaktiviteter.
Planproceduren skal som udgangspunkt tilgodese følgende behov: For det  

 første skal proceduren være enkel og smidig.
For det andet skal den sikre, at  

 alle relevante aktører inddrages, og at der er en klar opgave-, ansvars- og  

 kompetencefordeling mellem aktørerne.
For det tredie skal planproceduren  

 sikre, at myndighedsindsatsen og parternes indsats koordineres.
Og endelig  

 skal arbejdsministerens mulighed for at godkende de partsinitierede  

 aktiviteter og kvaliteten heraf sikres.
Finansieringen af partsindsatsen Arbejdsmiljørådets tværgående opgaver og branchearbejdsmiljørådenes  

 indsats forudsættes finansieret via de midler, der hidtil er gået til  

 Arbejdsmiljøfondets aktiviteter og de tilskud, som staten hidtil har ydet til  

 branchesikkerhedsrådene.
Hertil kommer midler fra en afgift på to procent af  

 erstatningsudgifterne ved arbejdsulykker i henhold til  

 arbejdsskadelovgivningen.
Denne afgift er anbefalet af Arbejdsskadeudvalget i  

 Betænkning nr. 1282 fra 1994 om arbejdsskadeforsikring m.v.
Hovedparten af  

 afgiften på to procent forventes fordelt til branchearbejdsmiljørådenes  

 informations- og kampagneindsats.
Det forudsættes herudover, at parterne som  

 hidtil på frivillig basis bidrager til finansieringen af indsatsen.
Et mere effektivt, ensartet og virksomhedsorienteret Arbejdstilsyn Med forslaget understreges det, at Arbejdstilsynet er en myndighed,  

 der arbejder med de samme generelle mål.
Det er hele myndighedens  

 hovedformål direkte eller indirekte at støtte tilsynsarbejdet og kontakten  

 til virksomhederne.
Arbejdstilsynet vil fortsat bestå af en central afdeling  

 og en række lokale afdelinger, der ligesom i dag benævnes  

 »tilsynskredse«.
Det samlede Arbejdstilsyn ledes af en direktør,  

 som alle afdelinger refererer til.
 Fundamentet for Arbejdstilsynets virke er at være den statslige myndighed,  

 der fører tilsyn med danske arbejdspladsers sikkerheds- og sundhedsmæssige  

 forhold.
Arbejdstilsynet skal således også i fremtiden som myndighed kontrollere,  

 at arbejdsmiljøloven bliver overholdt.
Som led i regeringens handlingsprogram  

 Rent arbejdsmiljø år 2005 vil Arbejdstilsynet opprioritere den direkte  

 kontakt til den enkelte virksomhed og dens medarbejdere.
Arbejdstilsynets indsats skal være ensartet og helhedsorienteret.
Tilsynet  

 vil tage udgangspunkt i virksomhedernes egne forudsætninger og vilje til at  

 forbedre arbejdsmiljøet samt de forskelligheder, der følger heraf.  

 Arbejdstilsynets aktiviteter skal samtidig bygge på, at mange af  

 arbejdsmiljøproblemerne kan forebygges ved en tæt kontakt og en åben og  

 konstruktiv dialog med virksomhederne med fokus på de væsentligste  

 arbejdsmiljøproblemer.
Den styrkelse af Arbejdstilsynets samlede bemanding, der er indeholdt i  

 finansloven for 1997 og de kommende år, vil først og fremmest blive brugt til  

 at styrke det direkte virksomhedsrettede arbejde.
Arbejdstilsynet vil i sin  

 organisation og arbejdstilrettelæggelse i højere grad tage udgangspunkt i  

 kredsarbejdet.
Hovedopgaven for Arbejdstilsynets centrale afdeling vil  

 således være at understøtte denne indsats.
Styrkelsen af det virksomhedsrettede arbejde betyder også, at  

 Arbejdstilsynet vil sætte ind med kontant kontrol og påbud over for de  

 virksomheder, der ikke overholder arbejdsmiljøloven og ikke lever op til  

 deres ansvar.
Der vil også blive fulgt konsekvent og hurtigt op på påbud, der  

 ikke efterkommes.
Arbejdstilsynet har en særlig forpligtelse i forhold til de  

 virksomheder, der ikke viser vilje og evne til at løse problemerne med  

 arbejdsmiljøet.
Men også virksomheder, hvor risikoen for arbejdsulykker og  

 arbejdsskader er særlig stor, vil blive underkastet et mere effektivt og  

 skærpet tilsyn.
 At Arbejdstilsynet er en myndighed betyder blandt andet, at de forskellige  

 afdelinger frit kan udveksle fortrolige oplysninger, jf. dog  

 forvaltningslovens § 29 og § 32, og at der som udgangspunkt ikke er ret til  

 aktindsigt i brevveksling mellem de forskellige afdelinger, jf.  

 offentlighedslovens § 7, nr. 2. Dette udelukker ikke, at man ud fra en  

 konkret vurdering kan imødekomme et ønske om aktindsigt, jf.  

 offentlighedslovens § 4, stk. 1, sidste pkt.
Økonomiske incitamenter til at styrke arbejdsmiljøindsatsen For at styrke indsatsen for et bedre arbejdsmiljø vil der, som led i de  

 planlagte ændringer af arbejdsskadeforsikringsloven, blive indført en  

 belønningsordning for virksomheder, der gør en særlig indsats for at forbedre  

 arbejdsmiljøet.
 Gennemførelsen af ordningen forventes i praksis at involvere  

 Arbejdstilsynet, Arbejdsmiljørådet og branchearbejdsmiljørådene og vil  

 således forudsætte en justering af arbejdsmiljøloven, når der er taget  

 endelig stilling til udformningen af arbejdsskadeforsikringsreglerne.
Hensigten med ændringen af arbejdsskadesystemet er blandt andet at sikre,  

 at virksomheder, hvor ansatte pådrager sig mange erhvervssygdomme, betaler  

 tilsvarende flere af udgifterne til erstatning.
Mens virksomheder med få  

 erhvervssygdomme betaler mindre.
Belønningen vil bestå i en økonomisk gevinst til de virksomheder, der gør  

 noget særligt for at forbedre arbejdsmiljøet.
Det vil være en betingelse, at  

 forbedringerne skal ligge ud over det, der kræves efter de gældende  

 arbejdsmiljøregler.
Alle virksomheder skal bidrage til belønningsordningen, og ordningen skal  

 indrettes, så det sikres, at virksomhederne konkurrerer om belønning med  

 andre virksomheder inden for samme branche.
Belønningsordningen vil således  

 ikke betyde en øget økonomisk belastning for virksomhederne samlet set, da  

 pengene tilbageføres til virksomhederne i form af belønning for  

 arbejdsmiljøforbedringer.
 Virksomhederne, der modtager belønning for arbejdsmiljøet, vil også opnå  

 den fordel, der består i at kunne profilere virksomheden som en arbejdsplads  

 med et godt arbejdsmiljø.
3. Klagesystemet forenkles og reglerne om opsættende virkning strammes 1. Formålet med forslaget om at ændre reglerne om administrativ klage  

 inden for arbejdsmiljøområdet er at styrke retssikkerheden ved at  

 overføre klagesagsbehandlingen til en uafhængig klageinstans, at  

 tilstræbe en smidigere og hurtigere afgørelse af klagesagerne, og at  

 sikre at Arbejdsmiljørådet får frigjort ressourcer og dermed får mulighed for  

 at koncentrere sit arbejde om den overordnede arbejdsmiljøindsats, herunder  

 styring og koordinering af den samlede partsindsats.
Med forslaget ændres reglerne om administrativ rekurs (klage), idet der  

 etableres et to-instanssystem, hvorefter klage over Arbejdstilsynets  

 afgørelser kan indbringes for et arbejdsmiljøklagenævn.
Arbejdsmarkedets  

 parter vil gennem den foreslåede repræsentation i Arbejdsmiljøklagenævnet  

 fortsat have indflydelse på retsudviklingen.
 Mens Arbejdsmiljøklagenævnet fremover bliver eneste og sidste  

 administrative klageinstans for afgørelser truffet af Arbejdstilsynet efter  

 arbejdsmiljøloven, herunder forvaltningsretlige spørgsmål i tilknytning  

 hertil, skal arbejdsministeren fortsat behandle klager over afgørelser, som  

udelukkende angår forvaltningsretlige og administrative spørgsmål.
 Arbejdsmiljølovens regler om klagesagsbehandling har ikke været ændret  

 siden vedtagelsen af den oprindelige lov i 1975. Der henvises til  

 henvisningerne til Folketingstidende i indledningen af de almindelige  

 bemærkninger.
2. I de nuværende regler er klagemuligheden og det administrative  

 klagesystems opbygning fastsat i arbejdsmiljølovens § 81. Herefter kan en  

 afgørelse, der er truffet af en af Arbejdstilsynets kredse, påklages til  

 direktøren for Arbejdstilsynet.
Direktørens afgørelse kan ifølge lovens § 81,  

 stk. 2, påklages til arbejdsministeren.
Før arbejdsministeren afgør sagen,  

 indhentes i medfør af arbejdsmiljølovens § 66, stk. 1, nr. 4, en udtalelse  

 fra Arbejdsmiljørådet.
 Med indførelsen af et to-instans system tilstræbes en smidigere  

 klagesagsbehandling og en hurtigere afgørelse af klagesagerne.
 Sekretariatsfunktionen for Arbejdsmiljøklagenævnet varetages af  

 sekretariatet for Arbejdsmarkedets Ankenævn med formanden for  

 Arbejdsmarkedets Ankenævn som den administrative leder.
3. Med lovforslaget indføres i forbindelse med  

 klagesagsbehandlingen en remonstrationsordning, som effektiviserer  

 sagsgangen.
Klage over en afgørelse indsendes til Arbejdstilsynet.
Det vil  

 dels give Arbejdstilsynet mulighed for at revurdere den trufne afgørelse med  

 henblik på en eventuel ændring af afgørelsen, dels vil det give  

 Arbejdstilsynet mulighed for allerede ved fremsendelse af klagen til  

 klagenævnet at udtale sig om sagen.
Det forudsættes, at Arbejdstilsynet foretager den arbejdsmiljøfaglige  

 oplysning af klagesagerne, inden klagen videresendes til  

 Arbejdsmiljøklagenævnet.
Arbejdstilsynet skal i den forbindelse sikre, at  

 klagesagen er juridisk, sikkerheds- og sundhedsfagligt fuldt oplyst.
 4. For at virksomhederne ikke kan udskyde opfyldelsen af  

 Arbejdstilsynets påbud i en længere periode ved at udnytte klagemulighederne  

 og klagefristerne til det yderste, foreslås det, at udvide det område, hvor  

 klager ikke har opsættende virkning, til at omfatte klager over forhold, der  

 skal bringes i orden straks.
4. Forhøjelse af strafferammer Formålet med lovændringen er at skærpe niveauet for straf for overtrædelse  

 af arbejdsmiljølovgivningen generelt.
Da arbejdsmiljøloven blev vedtaget i december 1975 indførtes  

 hæftestraffen.
Dette var nyt i forhold til den tidligere  

 arbejderbeskyttelseslovgivning og indførtes for at »understrege den  

 betydning, der tillægges reglerne om sikkerhed og sundhed i arbejdet«.  

 Hæftestraffen skulle reserveres til grovere eller gentagne overtrædelser.
I 1990 indførtes fængsel i indtil et år i strafferammen.
Denne skærpelse  

 havde bl.a. til formål at understrege alvoren af overtrædelser af  

 arbejdsmiljølovgivningen, og at denne alvor i højere grad skulle komme til  

 udtryk ved strafudmålingen.
Desuden var formålet at hæve det generelle  

 bødeniveau, således at bøderne blev mærkbare og dermed understregede den  

 betydelige samfundsmæssige interesse i at forebygge risiko for ulykker og  

 arbejdsbetingede lidelser gennem overholdelse af arbejdsmiljølovgivningen.  

 Der henvises her til Folketingstidende 1989-90, FF sp. 4605-4606, FF sp.  

 5265-5283, FF sp. 9312-9313, FF sp. 9971, Tillæg A sp. 3267-3280, Tillæg B  

 sp. 983-994 og Tillæg C sp. 755-758.
I 1992 indførtes i § 82, stk. 2, fængsel i indtil to år under skærpende  

 omstændigheder.
Denne skærpelse blev indført på baggrund af, at bødeniveauet  

 stadig ikke var tilfredsstillende.
 Der henvises her til Folketingstidende 1991-92, FF sp. 6445, FF sp.  

 7304-7319, FF sp. 9830-9831, FF sp. 10116, Tillæg A sp. 5171-5180, Tillæg B  

 sp. 1389-1390 og Tillæg C sp. 1143-1144.
Sanktionen for overtrædelse af arbejdsmiljøloven er som udgangspunkt bøde.  

 Der har endnu ikke været idømt frihedsstraf for overtrædelse af  

 arbejdsmiljøloven, og kun i få tilfælde har det været overvejet.
Frihedsstraf  

 vil fortsat kun skulle anvendes i meget grove tilfælde.
Baggrunden for den foreslåede lovændring er, at bødeniveauet stadig ikke  

 opleves som føleligt til trods for klare tilkendegivelser fra Folketinget  

 herom.
Siden strafferammen blev udvidet i 1990 til også at omfatte fængsel,  

 har der over en femårig periode kunnet konstateres en svag stigning i det  

 gennemsnitlige bødeniveau fra ca. 11.000 kr. i 1990 til lidt over 14.000 kr.  

 i 1994.
Der har udviklet sig en fast retspraksis, hvor udgangspunktet for bøderne  

 er 10.000 kr. i en lang række sagstyper.
Der findes endvidere en række  

 sagstyper, hvor udgangspunktet er højere end 10.000 kr.
Det er blandt andet  

 sager med stor fare, hvor der er tale om flere tidligere grove overtrædelser,  

 alvorlige ulykker og lignende.
Formålet med lovændringen er at hæve dette udgangspunkt.
Det tilkommer  

 domstolene konkret at fastsætte niveauet.
Det er med lovændringen tilsigtet,  

 at stigningen skal være mærkbart større end den stigning, der kan aflæses ved  

 de tidligere skærpelser af strafferammen.
Med forslaget hæves den generelle strafferamme fra et til to års  

 fængsel på betingelse af, at overtrædelsen er sket forsætligt, eller  

 at der er udvist grov uagtsomhed.
Denne skærpelse af strafferammen skal som  

 hidtil markere områdets strafværdighed og dermed understrege, at samfundet  

 ser med større alvor end hidtil på overtrædelser af arbejdsmiljølovgivningen.  

 Samtidig vil det udvide domstolenes mulighed for i de konkrete tilfælde at  

 skærpe straffene, idet en straf på mere end et års fængsel ikke længere er  

 betinget af, at der i den konkrete sag er voldt skade på unge  

 mennesker under 18 år, at der er fremkaldt fare herfor, eller  

 at der er opnået eller tilsigtet en økonomisk fordel.
Niveauet for bøderne for overtrædelse af arbejdsmiljølovgivningen bør -  

 som anført i motiverne til tidligere ændringer - bringes op på et niveau,  

 hvor bøderne bliver mere følelige for virksomheden.
Yderligere vil en  

 skærpelse af strafferammerne virke præventivt således, at arbejdsgivere  

 afholder sig fra at overtræde arbejdsmiljølovgivningen.
 Endelig skal der ses med særlig alvor på de situationer, der er opregnet i  

 den nye bestemmelse i § 82, stk. 3 og 4. I disse tilfælde bør den konkret  

 udmålte straf yderligere skærpes.
 5. Forældelse af sager om leverandører, installatører, reparatører og  

 planlæggere m.fl.
Efter dansk ret er strafferammen afgørende for forældelsesfristens  

 længde.
Efter straffelovens § 93, stk. 1, nr. 1, er forældelsesfristen to  

 år, når der ikke er hjemlet højere straf end fængsel i et år for  

 overtrædelsen, eller når straffen for overtrædelsen ikke vil overstige bøde.  

 Efter denne regel vil forældelsesfristen for juridiske personer som  

 hovedregel være to år, fordi straffen for juridiske personer aldrig kan  

 overstige bøde.
Den foreslåede ændring, hvorefter forældelsesfristen i sager om  

 leverandører, installatører, reparatører og planlæggere m.fl. fastsættes til  

 fem år, skal ses på baggrund af, at disse sager i deres natur typisk er  

 »skjulte« overtrædelser.
Til forskel fra arbejdsgiverens ansvar er  

 leverandør- og projekteringsansvaret rettet mod fremtiden, efter at arbejdet  

 er afsluttet.
Da anklagemyndigheden også skal have tid til at vurdere sagen,  

 vil sådanne sager i mange tilfælde være forældede, inden sagerne er  

 tilstrækkelig oplyst til, at der kan rejses tiltale.
 Der er derfor behov for en længere forældelsesfrist end de to år, der  

 følger af straffeloven.
 Der findes lignende regler om en særlig 5-årig forældelsesfrist i bl.a.  

 miljøbeskyttelseslovens § 110, stk. 7.
6. Arbejdsmiljøinstituttet gøres selvstændigt Arbejdsmiljøinstituttet er fra 1. januar 1997 blevet udskilt fra  

 Direktoratet for Arbejdstilsynet.
Med forslaget lovfæstes instituttets status  

 som en selvstændig enhed - et sektorforskningsinstitut - under  

 Arbejdsministeriet.
Høring Forslaget har været forelagt følgende til udtalelse: Arbejdsmiljørådet,  

 relevante ministerier, domstolene, Dansk Selskab for Arbejds- og Miljømedicin  

 samt Assurandør-Societetet.
Økonomiske og administrative konsekvenser Den nye partsstyrede indsats Finansieringen af den nye partsstyrede indsats Finansieringen af branchearbejdsmiljørådenes og Arbejdsmiljørådets indsats  

 skal ske via det årlige bidrag fra arbejdsskadeforsikringen, som i dag går  

 til finansiering af Arbejdsmiljøfondet, og som udgør 45 mio. kr.
Den metode,  

 hvorefter statens andel af de 45 mio. kr., opgøres, ændres i forhold til de  

 nuværende regler.
Den ændrede beregningsmetode betyder, at statens andel, som  

 i 1997 udgør 4,2 mio. kr., reduceres med 1,3 procent (svarende til knap  

 580.000 kr.), hvoraf tre fjerdedele lægges over på de private  

 forsikringsselskaber (private virksomheder) og en fjerdedel på kommuner og  

 amtskommuner.
Ligeledes vil de midler, der i dag indgår i støtteordningen til  

 branchesikkerhedsråds (BSR)-konsulenter, overgå til  

 branchearbejdsmiljørådene.
Støtte hertil fra staten ydes i dag i form af  

 tilskud til de pågældendes løn, som i øvrigt betales af organisationerne.
Arbejdsmiljørådet og branchearbejdsmiljørådene vil få tilført yderligere  

 ressourcer til arbejdsmiljøindsatsen gennem den af Arbejdsskadeudvalget i  

 Betænkning nr. 1282 fra 1994 om arbejdsskadeforsikring m.v. anbefalede afgift  

 på to procent af erstatningsudgifterne ved arbejdsulykker.
Midlerne skal  

 anvendes til en målrettet informations- og kampagneindsats for et bedre  

 arbejdsmiljø.
Begrundet i EU's 3. skadesforsikringsdirektiv, som bl.a. indebærer en  

 liberalisering af forsikringsområdet, forventes erhvervssygdommene udtaget af  

 forsikringsregi med virkning fra den 1. januar 1999, hvor direktivet træder i  

 kraft.
Baggrunden er, at erhvervssygdomsområdet ikke anses for  

 forsikringsbart i gængs forstand.
 I forbindelse med ændringen af arbejdsskadeforsikringsreglerne kan det  

 vise sig nødvendigt at foretage en ændring af arbejdsmiljøloven, som sikrer  

 et uændret provenu til Arbejdsmiljørådet og branchearbejdsmiljørådene.  

 Ændringsloven skal formentlig fremsættes i begyndelsen af 1998.
Med udgangspunkt i Arbejdsskadestyrelsens statistik over udbetalte  

 erstatninger ved arbejdsulykker vurderes to-procentbidraget at tilføre  

 Arbejdsmiljørådet og branchearbejdsmiljørådene et provenu, som i 1996-niveau  

 udgør i alt ca. 27,2 mio. kr., som opkræves fra staten, forsikringsselskaber,  

 der tegner arbejdsskadeforsikringer, og selvforsikrede kommuner og  

 amtskommuner samt arbejdsgivere.
De 27,2 mio. kr. skønnes at fordele sig på  

 staten med 2 mio. kr., forsikringsselskaberne (dvs. de private virksomheder)  

 med ca. 19,7 mio. kr., og kommuner og amtskommuner (Kommunernes gensidige  

 Forsikringsselskab og selvforsikrende kommuner og amtskommuner) med ca. 5,5  

 mio. kr.
Det bemærkes, at to-procentbidragets størrelse i sagens natur kan  

 svinge fra år til år.
Finansieringen af den nye partsstyrede indsats 1) 1996-niveau Arbejdsmiljøfondets formue, som ved udgangen af 1995 er opgjort til ca. 28  

 mio. kr., vil som udgangspunkt gå til at dække udgifterne ved de kontrakter,  

 som fondet har indgået, og som rækker ud over lovens ikrafttræden.
Eventuelle  

 overskydende midler fra fondets formue forudsættes overført til  

 finansieringen af den partsstyrede arbejdsmiljøindsats.
 Udover det beløb, som det offentlige bidrager med via det nye  

 to-procentbidrag, forudsættes der således ikke tilført nye offentlige midler  

 til den nye partsstyrede indsats.
Organiseringen af den nye partsstyrede indsats Med forslaget sker der en effektivisering af partsindsatsen på  

 arbejdsmiljøområdet.
De brancherettede opgaver, som de nuværende  

 branchesikkerhedsråd og Arbejdsmiljøfondet i dag varetager, samles i et antal  

 nye branchearbejdsmiljøråd.
De nye råd er ligesom både  

 branchesikkerhedsrådene, Arbejdsmiljøfondet og Arbejdsmiljørådet  

 partsstyrede.
Arbejdsmiljørådet får ansvaret for at styre og koordinere den  

 samlede partsindsats, herunder indstille til arbejdsministeren, hvordan  

 midlerne til partsindsatsen fordeles og anvendes.
 Arbejdsmiljørådets sekretariat placeres i Arbejdsministeriet og bemandes  

 med medarbejdere fra Arbejdsministeriet inden for de eksisterende rammer.
De tværgående opgaver, som Arbejdsmiljørådet får efter forslaget, skal i  

 praksis udføres af en ny formidlings- og informationsenhed under rådet.  

 Lederen af denne enhed ansættes af arbejdsministeren, mens øvrige  

 medarbejdere bl.a. forventes overført fra Arbejdsmiljøfondet.
Finansieringen  

 af denne enheds aktiviteter sker via de midler, der afsættes til  

 Arbejdsmiljørådets tværgående aktiviteter.
Endvidere forventes det, at  

 enhedens virksomhed kan danne grundlag for indtægtsdækket virksomhed af et  

 ikke ubetydeligt omfang.
Til at varetage de daglige funktioner i branchearbejdsmiljørådene skal de  

 enkelte råd etablere et sekretariat.
Endvidere kan to eller flere råd også  

 vælge at etablere et fællessekretariat.
Udgifterne ved  

 sekretariatsbetjeningen af de nye branchearbejdsmiljøråd vil blive  

 finansieret af de midler, der tilvejebringes til finansiering af den  

 partsstyrede indsats.
Som tidligere anført forudsættes det, at  

 organisationerne fortsat bidrager til branchearbejdsmiljørådenes indsats, for  

 eksempel gennem bidrag til finansiering af branchearbejdsmiljørådenes  

 sekretariater.
Overførelsen af medarbejdere fra Arbejdsmiljøfondet til sekretariaterne  

 for de nye branchearbejdsmiljøråd og til den nye formidlings- og  

 informationsenhed, som oprettes under Arbejdsmiljørådet, vil således ikke  

 give anledning til offentlige merudgifter, idet udgifterne herved forudsættes  

 finansieret af midlerne til den partsstyrede indsats og/eller ved frivillige  

 bidrag fra organisationerne, jf. ovenfor.
Heller ikke bemandingen af  

 Arbejdsmiljørådets sekretariat eller ansættelse af lederen af den nye  

 formidlings- og informationsenhed under Arbejdsmiljørådet vil give anledning  

 til offentlige merudgifter, idet udgifterne herved finansieres inden for  

 Arbejdsministeriets budget.
 Kravet om en skriftlig arbejdspladsvurdering (APV) m.v.
En arbejdspladsvurdering er ikke noget nyt og for virksomhederne ukendt  

 instrument.
Alle virksomheder skal allerede i dag lave en  

 arbejdspladsvurdering, og det er svært at lave en ordentlig  

 arbejdspladsvurdering, uden at den opfylder de krav, der er beskrevet i  

 lovforslaget.
Mange virksomheder skal også allerede i dag lave en skriftlig  

 arbejdspladsvurdering.
Det gælder for eksempel alle de BST-pligtige  

 virksomheder, som udgør mindst en fjerdedel af alle virksomheder.  

 Dertil kommer, at der er mange flere virksomheder, som i realiteten i dag har  

 udarbejdet en skriftlig arbejdspladsvurdering, fordi de selv har  

 indset, at det er en god måde at skaffe sig et overblik over, om man lever op  

 til arbejdsmiljølovens krav.
Dybest set er kravet om en skriftlig  

 arbejdspladsvurdering m.v. således blot at betragte som en  

systematisering af det arbejde, der allerede udføres i virksomhederne.
 For de virksomheder, der arbejder seriøst med arbejdsmiljøet og er  

 indstillet på at leve op til arbejdsmiljølovens krav - og her må man formode,  

 at de offentlige virksomheder går forrest - må de økonomiske og  

 administrative byrder, der følger med ændringerne, således formodes at være  

 af relativ beskeden størrelse.
Kravet om godkendelse (kvalitetsstyring) af og forsøg med  

 bedriftssundhedstjenesterne (BST) Der er i dag en række kommunale og amtskommunale  

 bedriftssundhedstjenester, som ligesom alle andre bedriftssundhedstjenester  

 skal godkendes med de udgifter, der er forbundet hermed.
Udgiften ved den  

 foreslåede godkendelsesordning vil først blive afklaret i forbindelse med  

 udstedelse af de administrative regler herom.
 De udgifter, som BST vil få i forbindelse med en godkendelse, forudsættes  

 dækket ind gennem virksomhedernes betaling til BST for de ydelser (rådgivning  

 m.v.), som virksomhederne får fra BST.
 I forbindelse med iværksættelse af forsøg kan der blive behov for at  

 tilvejebringe forsøgsmidler.
Ændringen af klagesystemet Sekretariatsbetjeningen af det nye arbejdsmiljøklagenævn forudsættes  

 udført af sekretariatet for Arbejdsmarkedets Ankenævn, som i den forbindelse  

 må have tilført yderligere ressourcer (personale m.v.).
 Bortset fra formanden og dennes stedfortræder modsvares de ressourcekrav,  

 der følger af forslaget, af sparede personaleressourcer i Arbejdstilsynet i  

 forbindelse med omlægningen af klagesagsgangen.
 Forslagets øvrige dele har ingen administrative eller økonomiske  

 konsekvenser.
 Sammenfattende forventes forslaget ikke at give anledning til offentlige  

 merudgifter af nævneværdigt omfang.
 Spørgsmålet om, forslaget har kommunaløkonomiske konsekvenser, er endnu  

 ikke afklaret i forhold til de kommunale parter.
Erhvervsøkonomiske konsekvenser Den partsstyrede indsats Finansieringen af den nye partsstyrede indsats Det nye to-procentbidrag, som indgår i finansieringen af  

 branchearbejdsmiljørådenes og Arbejdsmiljørådets arbejdsmiljøindsats, vil  

 efter den foreslåede formulering af § 68 dels komme fra de  

 forsikringsselskaber, som tegner arbejdsskadeforsikringer, dels fra staten og  

 fra de kommuner og amtskommuner samt arbejdsgivere, der ikke har tegnet  

 forsikring.
For forsikringsselskaber, der tegner arbejdsskadeforsikringer,  

 vil beløbet i 1996-niveau udgøre ca. 19,7 mio. kr.
Efter den foreslåede  

 formulering af § 68, stk. 6, kan forsikringsselskaberne forhøje præmierne til  

 dækning af de bidrag, som forsikringsselskaberne skal indbetale.
Derfor må  

 man forvente, at det beløb, som kommer fra forsikringsselskaberne, vil blive  

 lagt over på virksomhederne.
Det nævnte bidrag vil imidlertid komme  

 virksomhederne til gode gennem de initiativer, som branchearbejdsmiljørådene  

 og Arbejdsmiljørådet iværksætter.
 Det forudsættes i øvrigt, at parterne som hidtil selv frivilligt  

 bidrager økonomisk til den indsats, som især på brancheniveau skal sikre  

 grundlaget for at styrke virksomhedernes egen arbejdsmiljøindsats - dvs.  

 navnlig de aktiviteter, som iværksættes af de nye branchearbejdsmiljøråd.
 Kravet om en skriftlig arbejdspladsvurdering (APV) m.v.
Som nævnt under de økonomiske og administrative konsekvenser ved forslaget  

 må det antages, at omkostningerne ved forslaget vil være af relativ beskeden  

 størrelse for de virksomheder, der arbejder seriøst med arbejdsmiljøet.
Og  

 det gælder det store flertal af virksomhederne.
Som tidligere nævnt er kravet  

 om en skriftlig arbejdspladsvurdering m.v. således blot at betragte som en  

systematisering af det arbejde, der allerede udføres i virksomhederne.
 Forslaget antages derfor heller ikke at få nævneværdige erhvervsøkonomiske  

 konsekvenser.
Kravet om godkendelse (kvalitetsstyring) af  

 bedriftssundhedstjenesterne (BST) Udgifterne ved den foreslåede godkendelsesordning vil først blive afklaret  

 i forbindelse med udstedelsen af de administrative regler.
De udgifter, som  

 bedriftssundhedstjenesterne vil få i forbindelse med en godkendelsesordning,  

 forudsættes dækket ind gennem virksomhedernes betaling til  

 bedriftssundhedstjenesterne for de ydelser (rådgivning m.v.), som  

 virksomhederne får fra bedriftssundhedstjenesterne.
Dette opvejes dog af, at  

 virksomhederne samtidig er garanteret et godt produkt.
 De øvrige dele af forslaget forventes ikke at have erhvervsøkonomiske  

 konsekvenser.
Forholdet til EU-retten Udover lovfæstelsen af kravet om, at virksomheder med ansatte skal  

 udarbejde en skriftlig arbejdspladsvurdering m.v., indeholder lovforslaget  

 ikke EU-retlige aspekter.
Miljømæssige konsekvenser Lovforslaget har ingen miljømæssige konsekvenser.
Bemærkninger til de enkelte bestemmelser Til § 1 Til nr. 1 (§ 13, stk. 3) Der lægges med forslaget op til, at der skal ske en styrkelse af  

 kvaliteten af bedriftssundhedstjenesternes (BST's) ydelser gennem en  

 godkendelsesordning, som skal omfatte både eksisterende og nye  

 bedriftssundhedstjenester.
 Den ordning, der foreslås etableret, skal bestå af to dele: Dels  

 formulering af krav til BST, dels bedømmelse og godkendelse af samt løbende  

 auditering af BST.
Kravene til BST forudsættes fastlagt af Arbejdstilsynet og udmøntet i en  

 bekendtgørelse.
De krav, der må stilles til BST, kan sammenfattes i følgende  

 punkter:
 * Anvendte metoder (kravenes arbejdsmiljømæssige indhold).
 * Medarbejdernes kvalifikationer.
 * Administrative systemer (kvalitetsstyring).
Opgaven med at bedømme, godkende og løbende auditere BST forudsættes  

 udført af et dertil kompetent organ, for eksempel Dansk Akkreditering  

 (DANAK), som er en del af Erhvervsfremmestyrelsen under Erhvervsministeriet.  

 Arbejdstilsynet involveres som myndighed på området.
Godkendelsen af BST vil  

 ske efter en model, som i forvejen er kendt af virksomhederne.
En bedriftssundhedstjeneste kan som i dag være landsdækkende, regionalt  

 eller lokalt dækkende og kan yde rådgivning til udvalgte brancher eller alle  

 brancher efter ønske.
Ligesom i dag kan der også være  

 bedriftssundhedstjenester, der er knyttet til en konkret virksomhed.
Også  

 disse skal godkendes.
 En bedriftssundhedstjeneste, som ikke kan godkendes, kan ikke længere  

 kalde sig en bedriftssundhedstjeneste, og virksomheder, som efter de gældende  

 regler skal være tilsluttet en bedriftssundhedstjeneste, kan ikke opfylde  

 betingelsen herom ved at være tilsluttet en  

 »bedriftssundhedstjeneste«, der ikke er godkendt.
Til nr. 2 (§ 13, stk. 5 og 6) Ændringen er en konsekvensændring af nr. 1. Tilskud fra staten, kommuner  

 og amtskommuner til etablering af en bedriftssundhedstjeneste efter § 13,  

 stk. 4 og 5, som bliver stk. 5 og 6, vil være betinget af, at den pågældende  

 bedriftssundhedstjeneste godkendes efter de af arbejdsministeren fastsatte  

 regler.
Til nr. 3 (§ 13, stk. 7) Med henblik på at intensivere en fortsat udbygning af BST-ordningen  

 foreslås det at gennemføre forsøg med BST, herunder navnlig på områder hvor  

 der har vist sig barrierer for en udbygning af ordningen.
Forsøg iværksættes  

 af arbejdsministeren efter udtalelse fra arbejdsmarkedets parter  

 (Arbejdsmiljørådet).
 Der kan for eksempel tænkes iværksat forsøg med nye former for medlemskab,  

 forsøg der i højere grad end den eksisterende ordning baseres på  

 virksomhedernes efterspørgsel og/eller særlige forsøg med BST og små  

 virksomheder uden sikkerhedsorganisation.
Principperne om inddragelse af sikkerhedsorganisationen og/eller  

 arbejdslederne og de øvrige ansatte, jf. den eksisterende BST-ordning,  

 fastholdes i de forsøg, der etableres.
Ligeledes fastholdes BST's  

 forebyggende formål.
Forsøg må ikke give anledning til konkurrenceforvridning  

 mellem virksomheder inden for samme branche.
 Der lægges vægt på, at forsøgperioden bliver af en vis varighed, og  

 forsøgene skal følges løbende undervejs og evalueres.
Til nr. 4 og 5 (§ 14) Til stk. 1.
På brancheniveau varetages den partsstyrede del af arbejdsmiljøindsatsen i  

 dag af branchesikkerhedsrådene.
Det forventes og forudsættes, at parterne på  

 brancheniveauet skal spille en mere aktiv rolle fremover, herunder navnlig i  

 forhold til virksomhedsrettede aktiviteter.
Det er derfor nødvendigt at  

 effektivisere og styrke indsatsen på brancheniveau.
 Med sigte på at styrke og udvikle den branche- og virksomhedsrettede del  

 af partssystemet foreslås de opgaver, som i dag er henlagt til  

 branchesikkerhedsrådene (BSR), overført til et antal nye  

 branchearbejdsmiljøråd, som samtidig forudsættes at overtage  

 Arbejdsmiljøfondets opgaver på brancheniveau, jf. § 1, nr. 6 og 14.  

 Branchearbejdsmiljørådene vil samtidig få tilført flere ressourcer, herunder  

 hovedparten af de midler, som hidtil er gået til Arbejdsmiljøfondets  

 aktiviteter, jf. de foreslåede §§ 68, 68a og 68b.
Det endelige antal branchearbejdsmiljøråd godkendes af arbejdsministeren  

 efter udtalelse fra Arbejdsmiljørådet.
Det samme gælder godkendelse af de  

 enkelte branchearbejdsmiljøråd.
 Til stk. 2.
 Ledernes Hovedorganisation forudsættes repræsenteret på arbejdsgiversiden.  

 Der henvises til bemærkningerne til den foreslåede § 67, stk. 1.
 Til stk. 3.
Som udgangspunkt aftales det i det enkelte råd, hvilken af parterne, der i  

 den første periode besætter henholdsvis formands- og næstformandsposten.
Kan  

 parterne ikke blive enige, har arbejdstagersiden formandsposten og  

 arbejdsgiversiden næstformandsposten i den første periode.
 Til stk. 4.
 Branchearbejdsmiljørådene er ikke en del af den offentlige  

 forvaltning.
 Det indebærer, at bl.a. offentlighedsloven, forvaltningsloven og lov om  

 offenlige myndigheders registre som udgangspunkt ikke gælder for  

 branchearbejdsmiljørådenes virksomhed.
 Da branchearbejdsmiljørådenes virksomhed i vidt omfang finansieres med  

 offentlige midler, foreslås det dog, at rådenes virksomhed omfattes af  

 forvaltningsloven og offentlighedsloven.
 Til stk. 5.
Til at varetage de daglige funktioner i branchearbejdsmiljørådene skal de  

 enkelte råd etablere et samlet sekretariat for både arbejdstagerne,  

 arbejdsgiverne og arbejdslederne.
Endvidere kan to eller flere råd også vælge  

 at etablere et fællessekretariat.
Udgifterne til sekretariatet finansieres  

 via det enkelte branchearbejdsmiljøråds årlige andel af midlerne til  

 partsindsatsen, jf. § 68a.
Rådene sikres således et minimumstilskud til  

 dækning af udgifter ved rådets sekretariatsbetjening, idet det forudsættes,  

 at arbejdsministeren kan fastsætte vilkår om, hvor stor en del af den  

 udmeldte tilskudsramme, der kan anvendes til administration.
 Branchearbejdsmiljørådene forudsættes at få tilført personale fra  

 Arbejdsmiljøfondet efter lov om lønmodtageres retsstilling ved  

 virksomhedsoverdragelse, jf. også bemærkningerne til § 1, nr. 15.
 Til stk. 6.
 Branchearbejdsmiljørådenes indsats indgår i Arbejdsmiljørådets  

 overvejelser vedrørende rådets plan for den samlede partsindsats i de(t)  

 kommende år og i rådets indstilling til arbejdsministeren om fordeling af  

 midlerne til den partsstyrede indsats.
Til nr. 6 (§ 14a) Til stk. 1.
Det enkelte branchearbejdsmiljøråd skal hvert år udarbejde forslag til  

 mål, plan og budget for rådets indsats, herunder en konkret beskrivelse af de  

 aktiviteter og indsatsområder, som det enkelte råd vil prioritere i det  

 kommende år.
Planen skal have karakter af en rullende fireårsplan, som dækker  

 det kommende finansår og budgetoverslagsårene.
 Branchearbejdsmiljørådenes plan- og budgetoplæg indgår i  

 Arbejdsmiljørådets plan- og budgetoplæg til arbejdsministeren om den samlede  

 partsindsats og danner grundlag for Arbejdsmiljørådets indstilling til  

 arbejdsministeren om fordelingen af midlerne til de partsstyrede aktiviteter,  

 jf. den foreslåede § 68a.
 Branchearbejdsmiljørådene skal i forbindelse med den årlige forelæggelse  

 af arbejdsplanerne samtidig oplyse Arbejdsmiljørådet om, hvordan de tildelte  

 ressourcer i det forløbne år er blevet anvendt, jf. forslaget til § 14, stk.  

 6. En vurdering af denne tilbagemelding skal indgå i Arbejdsmiljørådets  

 overvejelser vedrørende tildeling af midler for det næste år.
 Til stk. 2.
De opgaver, som er nævnt i stk. 2, er opgaver, som  

 branchearbejdsmiljørådene skal tage sig af.
Branchearbejdsmiljørådenes  

 primære opgave vil være aktivt at understøtte arbejdsmiljøindsatsen på  

 branche- og virksomhedsniveau hovedsagelig gennem de i bestemmelsen nævnte  

 aktiviteter.
 Det forudsættes, at branchearbejdsmiljørådene i deres virksomhed  

 samarbejder med de øvrige aktører i arbejdsmiljøindsatsen: Arbejdstilsynet,  

 bedriftssundhedstjenesterne m.fl.
Til nr. 1) Branchearbejdsmiljørådenes arbejde koncentreres om at styrke  

 vejledningsindsatsen over for virksomhederne.
 Rådene skal selv udarbejde branchevejledninger og indgå i andre  

 informationsaktiviteter på arbejdsmiljøområdet.
De vejledninger, arbejdsmiljøguides, som Arbejdstilsynet - i  

 samspil med branchearbejdsmiljørådene - udarbejder til brug for  

 virksomhederne i deres udarbejdelse af arbejdspladsvurderinger, indeholder en  

 identifikation og en beskrivelse af de enkelte branchers væsentligste  

 problemer.
Branchearbejdsmiljørådene skal på grundlag af disse  

arbejdsmiljøguides vejlede virksomhederne om, hvordan de via deres  

 arbejdspladsvurdering kan løse de problemer, der måtte være, og sikre  

 fremdriften i arbejdsmiljøarbejdet henimod det niveau, der tilstræbes i  

 handlingsprogrammet Rent arbejdsmiljø år 2005.
 Arbejdstilsynets arbejdsmiljøguides skal også indeholde oplysninger om,  

 hvor virksomhederne kan søge råd og vejledning om foranstaltninger.
 Rådene skal endvidere løbende medvirke til at udvikle nye metoder til,  

 hvordan formidlingen og kontakten til både små og store virksomheder kan  

 sikres.
Til nr. 2) Branchearbejdsmiljørådene skal medvirke i arbejdet med at kortlægge  

 arbejdsmiljøproblemerne inden for de brancher, som rådene dækker, og medvirke  

 ved udarbejdelsen af branchedokumentation.
Det kan bl.a. ske gennem  

 rådenes deltagelse i branchespecifikke indsatser sammen med Arbejdstilsynet i  

 lighed med dem, der er under gennemførelse på skibsværftsområdet,  

 autobrancheområdet og fiskeindustriområdet.
Til nr. 3) Rådene skal definere forskningsbehov og stille forslag til  

 Arbejdsmiljørådet om iværksættelse af nye forskningsprojekter.
Navnlig skal  

 branchearbejdsmiljørådene i de kommende år være en drivende kraft i forhold  

 til at definere forskningsopgaver, der støtter op om at nå målene i  

 handlingsprogrammet Rent arbejdsmiljø år 2005.
 Rådene skal medvirke til, at de forskningsopgaver, der sættes i værk, er  

 relevante i forhold til de problemer, der eksisterer i brancherne og på  

 virksomhedsniveau, og til at resultaterne af den gennemførte forskning  

 formidles til virksomheder, evt. med bistand fra den særlige formidlings- og  

 informationsenhed under Arbejdsmiljørådet, jf. den foreslåede § 67, stk. 8.
Til nr. 4) Branchearbejdsmiljørådene skal bidrage til at øge kendskabet til de  

 sikkerheds- og sundhedsmæssige risici, der kan forekomme i forbindelse med  

 arbejdets udførelse.
De skal derfor udvikle og gennemføre oplysnings- og  

 uddannelsesaktiviteter for såvel ansatte, arbejdsledere som arbejdsgivere.  

 Disse aktiviteter udgør en del af den indsats, der skal medvirke til, at  

 virksomhederne selv kan løse deres arbejdsmiljøproblemer.
De udgør endvidere  

 en del af forebyggelsesindsatsen til nedbringelse af arbejdsulykker og  

 arbejdsbetingede lidelser, idet effektive tekniske og personlige  

 beskyttelsesforanstaltninger ikke alene er tilstrækkelige til at imødegå alle  

 arbejdsmiljørisici.
Der skal også tages højde for den menneskelige faktor.
Der lægges vægt på, at branchearbejdsmiljørådene udarbejder og udbyder en  

 bred vifte af forskelligartede brancherettede arbejdsmiljørelaterede  

 oplysnings- og uddannelsesaktiviteter til brug for opkvalificering af  

 sikkerheds- og sundhedsarbejdet på virksomheden, for eksempel §  

 9-uddannelsen.
Der lægges tillige vægt på, at man i disse aktiviteter  

 inddrager flere former for formidlingsmetoder, for eksempel foredrag, film,  

 udstillinger, undervisningsmateriale, fjernundervisning m.v.
 Til stk. 3.
 I stk. 3 er listet opgaver, som rådet kan påtage sig.
Til nr. 1) Med bestemmelsen får de enkelte råd mulighed for at komme med forslag om  

 ændrede og/eller nye regler svarende til de muligheder, som  

 branchesikkerhedsrådene har i dag.
Til nr. 2) For at nå virksomhedsniveauet forventes rådene at spille en aktiv rolle i  

 forbindelse med gennemførelse af indsatser og kampagner i  

 lokalområderne .
Til nr. 3) Branchearbejdsmiljørådene kan deltage i de arbejdsmiljøkontaktudvalg, der  

 nogle steder eksisterer på lokalt plan med henblik på gensidig orientering og  

 koordinering af aktiviteter på arbejdsmiljøområdet.
 Til stk. 5.
Bestemmelsen er videreført fra den nuværende § 14, stk. 6, om  

 branchesikkerhedsrådene.
Formålet med bemyndigelsen til arbejdsministeren er  

 at give ministeren mulighed for at fastsætte regler for at sikre mod  

 forringelser af branchesikkerhedsrådenes - efter forslaget  

 branchearbejdsmiljørådenes - opgaver i relation til arbejdsmiljøet.
Til nr. 7 (§ 15a) Til stk. 1.
Arbejdsgiveren på enhver arbejdsplads har en almindelig pligt til at sikre  

 arbejdstagernes sikkerhed og sundhed i alle forhold, der har forbindelse med  

 arbejdet.
Planlægningen og tilrettelæggelsen af arbejdet kræver, at der  

 foretages en samlet vurdering af de arbejdsmiljømæssige forhold på  

 arbejdspladsen (en arbejdspladsvurdering) i forbindelse med arbejdets  

 udførelse.
 I forbindelse med rammedirektivets (Rådets direktiv 89/391/EØF af 12. juni  

 1989 om iværksættelse af foranstaltninger til forbedring af arbejdstagernes  

 sikkerhed og sundhed under arbejdet) gennemførelse i Arbejdsministeriets  

 bekendtgørelse nr. 1182 af 18. december 1992 (senere videreført i  

 bekendtgørelse nr. 867 af 13. oktober 1994) om arbejdets udførelse, blev der  

 bl.a. indført krav om delvis skriftlighed, idet arbejdspladsvurderingen efter  

 bekendtgørelsen skal foreligge i skriftlig form i den udstrækning,  

 vurderingen har særlig betydning for sikkerhed og sundhed under arbejdet.
Som en integreret del af vurderingsgrundlaget skal indgå en række  

 forebyggelsesprincipper, som er angivet i rammedirektivet.
Disse principper  

 skal medvirke til at sikre, at arbejdspladsvurderingen gennemføres på en  

 systematisk og hensigtsmæssig måde.
 Formålet med den foreslåede bestemmelse er navnlig at sikre en  

skriftlig behandlingsmåde i forbindelse med den nærmere planlægning,  

 tilrettelæggelse og gennemførelse af den arbejdspladsvurdering (APV), som  

 arbejdsgiveren har pligt til at lade udføre under inddragelse af  

 sikkerhedsorganisationen eller de ansatte.
 En skriftlig behandlingsmåde er endvidere en forudsætning for, at  

 resultatet af vurderingen gøres synlig og dermed også tilgængelig for såvel  

 virksomhedens ledelse som de ansatte samt dokumenterbar bl.a. i forbindelse  

 med Arbejdstilsynets tilsynsvirksomhed, jf. arbejdsmiljølovens § 76, stk. 1.
 En skriftlig behandlingsmåde medvirker endelig til, at udførelsen af  

 arbejdspladsvurderinger kan ske på en systematisk og hensigtsmæssig måde, og  

 sætter arbejdsgiveren i stand til effektivt at beslutte og iværksætte de  

 foranstaltninger (handlingsplaner), som er nødvendige for at sikre de  

 ansattes sikkerhed og sundhed under arbejdet.
Arbejdspladsvurderingen skal løbende ajourføres (revideres), når der sker  

 ændringer i arbejdet, arbejdsmetoder og arbejdsprocesser m.v., og disse  

 ændringer har betydning for sikkerhed og sundhed.
En arbejdsulykke kan  

 indicere, at arbejdspladsvurderingen bør tages op til revision.  

 Arbejdspladsvurderingen skal dog senest revideres hvert tredie år.
 Omfanget og indholdet af vurderingen vil afhænge af arbejdets art og  

 virksomhedens størrelse, samt de tekniske hjælpemidler, stoffer og  

 materialer, arbejdsmetoder og arbejdsprocesser m.v., som anvendes i  

 virksomheden, herunder især om de frembyder farer og risici for de ansattes  

 sikkerhed og sundhed.
 Mindre virksomheder kan normalt nøjes med at foretage en mere enkel og  

 simpel arbejdspladsvurdering, hvis der ikke er tale om væsentlige farer og  

 risici.
Hvis virksomheden ikke selv har den fornødne viden til at foretage  

 arbejdspladsvurderingen, skal virksomheden for egen regning indhente bistand  

 fra særligt sagkyndige, for eksempel en bedriftssundhedstjeneste.
Selvom  

 virksomheden henter bistand udefra, er det dog stadig virksomhedens  

 (arbejdsgiverens) ansvar, at der udarbejdes en arbejdspladsvurdering, og at  

 arbejdspladsvurderingen er fyldestgørende.
 Bestemmelsen foreslås strafsanktioneret efter § 82 og § 83, jf. forslagets  

 § 1, nr. 25 og 30.
 Til stk. 2.
Bestemmelsen fastlægger de minimumskrav, der stilles til omfang og indhold  

 af en arbejdspladsvurdering, navnlig med henblik på at sikre en systematisk  

 og hensigtsmæssig tilgang til virksomhedernes arbejde med arbejdsmiljøet og  

 dermed en ensartet behandlingsmåde i virksomhederne.
Det understreges i den  

 forbindelse, at virksomhederne har metodefrihed i arbejdet med at  

 udarbejde en arbejdspladsvurdering, og at en arbejdspladsvurdering  

ikke skal sendes til eller godkendes af Arbejdstilsynet.
Vurderingen skal først og fremmest indeholde en stillingtagen til de  

 væsentlige arbejdsmiljøproblemer, der typisk vil være forbundet med de  

 arbejdsopgaver, der er i virksomheden.
Disse væsentlige arbejdsmiljøproblemer  

 vil for eksempel fremgå af arbejdsmiljøguides udarbejdet af Arbejdstilsynet i  

 samspil med branchearbejdsmiljørådene eller anden tilgængelig dokumentation,  

 som samlet giver en dækkende beskrivelse af virksomhedernes  

 arbejdsmiljøproblemer inden for branchen.
For at sikre at arbejdet kan udføres på en forsvarlig måde, skal der  

 træffes beslutning om, hvilke løsninger (foranstaltninger) der skal  

 iværksættes til imødegåelse af konstaterede farer og påvirkninger, samt  

 risici og belastninger.
Branchearbejdsmiljørådene skal bl.a. vejlede  

 virksomhederne om, hvordan problemerne kan løses.
De nødvendige  

 foranstaltninger (handlingsplaner) angives i arbejdspladsvurderingen.
Virksomhederne kan selv vælge metoden, således at den passer til den  

 organisation og kultur, der er i virksomheden.
Ved den valgte metode skal det  

 dog som minimum sikres, at metoden og processen i forbindelse med  

 udarbejdelsen af arbejdspladsvurderingen i virksomheden indeholder fire  

 grundlæggende elementer:
 * Identifikation og kortlægning af arbejdsmiljøet er en  

 nødvendighed for at kunne danne sig et overblik over, om der er  

 arbejdsmiljøproblemer samt problemernes art og omfang.
 * Beskrivelse og vurdering af arbejdsmiljøproblemerne er endvidere  

 nødvendig for at kunne nå frem til de bedste og mest hensigtsmæssige  

 løsningsforslag.
* For at kunne opstille en realistisk handlingsplan er det  

 endvidere nødvendigt, at der prioriteres mellem eventuelle forskellige  

 løsningsforslag.
I prioriteringen indgår en vurdering af, hvad der kan  

 iværksættes nu og ikke skal med i handlingsplanen, hvad der kan sættes i gang  

 inden for en overskuelig tid, og hvad der skal arbejdes med på længere sigt.
En handlingsplan er således både en aktivitets- og tidsplan, og den er  

 nødvendig, eftersom alle arbejdsmiljøproblemer sjældent kan og skal løses på  

 en gang.
Udarbejdelse af en prioriteret handlingsplan med tidsfrister er  

 vigtig for at kunne følge med i, om der igangsættes løsningsinitiativer, og  

 om disse fører til de ønskede resultater inden for en given tidsramme.
 * Endelig er det nødvendigt, at der opstilles retningslinier i  

 virksomheden for, hvordan der skal følges op på handlingsplanen,  

 herunder hvem der har ansvaret herfor, dels af kontrolhensyn, dels for at  

 holde øje med, om det er de rigtige løsningsinitiativer, der igangsættes, og  

 om der skal ske justeringer i handlingsplanen m.v.
Det er vigtigt, at de opnåede resultater synliggøres i virksomheden,  

 således at motivationen bibeholdes og øges.
Opfølgning er også vigtig for at  

 sikre, at der læres af de gode erfaringer, og at fejl ikke gentages.
 Bestemmelsen foreslås strafsanktioneret efter § 82 og § 83, jf. forslagets  

 § 1, nr. 25 og 30.
 Til stk. 3.
 Bestemmelsen præciserer, at selvom pligten til at udarbejde en  

 arbejdspladsvurdering påhviler arbejdsgiveren, skal medarbejderne  

 inddrages i hele processen . For at sikre, at alle arbejdsmiljøforhold  

 inddrages i arbejdspladsvurderingen, er det vigtigt, at  

 sikkerhedsorganisationen, eller - hvis en sådan ikke skal oprettes -  

 medarbejderne, deltager i planlægning og gennemførelse af  

 arbejdspladsvurderingen.
 Bestemmelsen foreslås strafsanktioneret efter § 82 og § 83, jf. forslagets  

 § 1, nr. 25 og 30.
 Til stk. 4.
Bestemmelsen giver hjemmel til at fastsætte nærmere regler om omfanget af  

 og indholdet i arbejdspladsvurderingen, herunder fastsættelse af minimumskrav  

 til vurderingen, som blandt andet vil være afhængig af arbejdets art,  

 virksomhedens størrelse og organiseringsform, samt de arbejdsmetoder og  

 arbejdsprocesser m.v., der anvendes i virksomheden.
Herunder især om de  

 anvendte arbejdsmetoder og arbejdsprocesser m.v. frembyder særlige farer og  

 risici for sikkerheden og sundheden.
Til nr. 8 (§ 63, stk. 3) I henhold til kgl. resolution af 16. juni 1995 har Danmark ratificeret  

 ILO-konvention nr. 155 af 22. juni 1981 om sikkerhed og sundhed på  

 arbejdspladsen og arbejdsmiljø. Da det herefter ikke er i overensstemmelse  

 med ILO-konventionen at lade de ansatte afholde udgifterne ved  

 lægeundersøgelse m.v., foreslås det, at »den ansatte« udgår af §  

 63, stk. 3.
Til nr. 9, 10 og 11 (§ 66) Til stk. 1.
 Gennemførelsen af handlingsprogrammet Rent arbejdsmiljø år 2005  

 forudsætter, at partssystemet får en mere aktiv og forpligtende rolle.  

 Arbejdsmiljørådet forudsættes derfor i den nye ordning at fungere som et  

 aktivt rådgivende organ for arbejdsministeren.
Arbejdsministeren fastlægger de overordnede mål for den samlede indsats og  

 sikrer, at der er den nødvendige sammenhæng mellem Arbejdstilsynets indsats  

 og parternes indsats.
Dette sker efter rådgivning fra både Arbejdstilsynet og  

 parterne i Arbejdsmiljørådet, som også rådgiver arbejdsministeren om, hvordan  

 man sikrer en hensigtsmæssig tilrettelæggelse og gennemførelse af indsatsen  

 og dermed en effektiv udnyttelse af de afsatte ressourcer.
 Herudover afgiver rådet indstilling til ministeren i en række spørgsmål  

 vedrørende den partsstyrede indsats, jf. nr. 1-4.
Til nr. 1) Som led i Arbejdsmiljørådets overordnede styring af partsindsatsen, jf.  

 også den foreslåede § 66a, forudsættes rådet - med udgangspunkt i de af  

 arbejdsministeren opstillede mål for den samlede indsats - at udarbejde en  

 årlig arbejdsplan, som forelægges ministeren til godkendelse.
Planen skal  

 have karakter af en rullende fireårsplan og skal omhandle de aktiviteter, som  

 den partsstyrede arbejdsmiljøorganisation agter at iværksætte de næste fire  

 år, herunder tværgående aktiviteter, som Arbejdsmiljørådet selv ønsker at  

 iværksætte.
 I Arbejdsmiljørådets årlige indstilling til arbejdsministeren om  

 planlægningen af den partsstyrede indsats indgår branchearbejdsmiljørådenes  

 mål, arbejdsplaner og budgetforslag, jf. den foreslåede § 66a.  

 Arbejdsmiljørådet skal i den forbindelse vurdere branchearbejdsmiljørådenes  

 arbejds- og budgetplaner i forhold de opgaver, som branchearbejdsmiljørådene  

 skal løse, og i forhold til den indsats, som rådene har gennemført.
Til nr. 2) Arbejdsmiljørådets plan danner samtidig grundlag for rådets indstilling  

 til arbejdsministeren om udmelding af tilskudsrammer og planer, herunder mål,  

 til branchearbejdsmiljørådene.
Arbejdsmiljørådets indstilling om udmelding af planer, herunder mål, til  

 branchearbejdsmiljørådene skal især tage udgangspunkt i de visioner, som er  

 opstillet i handlingsprogrammet Rent Arbejdsmiljø år 2005 og i det  

 grundlæggende princip om, at rådenes aktiviteter skal være målrettet mod at  

 styrke virksomhedernes egne forudsætninger.
Arbejdsmiljørådets indstilling om  

 fordeling af midler til branchearbejdsmiljørådene skal dels tage udgangspunkt  

 i rådenes forslag til aktiviteter for det kommende år, dels en vurdering af  

 den indsats, som rådene har gennemført.
Til nr. 3) Arbejdsmiljørådet vil få ansvaret for en række af de tværgående opgaver,  

 som i dag varetages af Arbejdsmiljøfondet.
Det handler dels om iværksættelse  

 af forskningsprojekter, som forudsættes gennemført via udbud og licitationer,  

 dels om de tværgående opgaver, som ikke kan placeres i  

 branchearbejdsmiljørådene, fordi opgaverne dækker hele arbejdsmarkedet.
Der  

 henvises i øvrigt til bemærkningerne til den foreslåede § 67, stk. 8.
Til nr. 4) Arbejdsmiljørådet får ansvaret for, at der i nødvendigt omfang følges op  

 på de aktiviteter, som rådet selv og branchearbejdsmiljørådene iværksætter.
 Til stk. 2.
 Arbejdsmiljørådet kan som hidtil på eget initiativ tage spørgsmål op, som  

 det finder af betydning for arbejdsmiljøet.
 Arbejdsministeren skal høre rådet, inden ministeren godkender  

 branchearbejdsmiljøråd efter § 14, stk. 1.
Til stk. 3 Med bestemmelsen får det nye Arbejdsmiljøråd samme muligheder i  

 forbindelse med fastsættelse af ændrede og nye regler, som det nuværende  

 Arbejdsmiljøråd har, jf. den nuværende § 66, stk. 1, nr. 2 og 3. I det omfang  

 rådet udtaler sig om eller kommer med forslag til nye regler, bør rådet i  

 nødvendigt omfang høre branchearbejdsmiljørådene herom.
 Til stk. 4.
 Arbejdsmiljørådets redegørelse, som bl.a. baserer sig på  

 branchearbejdsmiljørådenes redegørelse til Arbejdsmiljørådet om deres  

 indsats, jf. den foreslåede § 14, stk. 6, danner bl.a. grundlag for de  

 overordnede politiske overvejelser om udviklingen og behovet for nye  

 initiativer på arbejdsmiljøområdet.
Til nr. 12 (§ 66a) Til stk. 1.
 Den af Arbejdsmiljørådet udarbejdede plan for den samlede partsindsats  

 udarbejdes ligesom Arbejdstilsynets plan - med udgangspunkt i de overordnede  

 mål, som arbejdsministeren har opstillet for den samlede arbejdsmiljøindsats.
 I forbindelse med, at Arbejdsmiljørådet udarbejder planen, herunder mål,  

 for den samlede partsindsats for det kommende finansår og de følgende tre år  

 (budgetoverslagsårene), udarbejder Arbejdsmiljørådet også forslag til budget  

 for indsatsen samt forslag til fordeling af midlerne til  

 branchearbejdsmiljørådene, og til de tværgående aktiviteter i  

 Arbejdsmiljørådet.
 Til stk. 2.
 Arbejdsmiljørådets forslag til plan (herunder mål) og budget skal blandt  

 andet baseres på bidrag fra branchearbejdsmiljørådene, jf. § 14a.
Denne procedure sikrer, at forslagene til brancherettede aktiviteter  

 kommer fra branchens parter, men at der i Arbejdsmiljørådet foretages en  

 kvalitativ vurdering af disse.
Med den nye partsstyrede arbejdsmiljøindsats  

 er der således lagt op til at sikre en bedre sammenhæng mellem de overordnede  

 målsætninger, der formuleres i Arbejdsmiljørådet, og de konkrete aktiviteter  

 der iværksættes på brancheniveau.
Der henvises også til bemærkningerne til  

 forslagets § 1, nr. 11 (§ 66, stk. 1, nr. 1).
 Til stk. 3.
 Der henvises til bemærkningerne til forslagets § 1, nr. 11 (§ 66, stk. 1,  

 nr. 1 og 2).
Til nr. 13 (§ 67) Til stk. 1.
I den ny struktur får Arbejdsmiljørådet en mere central placering, dels  

 fordi rådet skal fungere som et aktivt rådgivende organ for ministeren, dels  

 i kraft af at rådets primære opgave fremover skal være at styre og koordinere  

 den partsstyrede arbejdsmiljøindsats.
Der er derfor behov for ved rådets  

 sammensætning at tage højde for denne ændring i Arbejdsmiljørådets opgaver,  

 således at rådets reelle og formelle muligheder for at styre og samordne den  

 partsstyrede arbejdsmiljøindsats sikres.
I lyset af de opgaver, som Arbejdsmiljørådet hidtil har haft, har der  

 været tradition for, at man ikke stemmer i sagerne.
Med rådets nye opgaver  

 kan dette ændre sig.
Rådets nuværende sammensætning foreslås derfor ændret,  

 således at arbejdstager- og arbejdsgiversiden får lige mange repræsentanter i  

 rådet.
En leder er efter arbejdsmiljølovens § 24 defineret som arbejdsgiverens  

 repræsentant, idet en »arbejdsleder« her er defineret som »den  

 hvis arbejde udelukkende eller i det væsentlige består i på arbejdsgiverens  

 vegne at lede eller føre tilsyn med arbejdet i en virksomhed eller en del  

 deraf«.
Ledernes Hovedorganisation er derfor efter forslaget medregnet  

 på arbejdsgiverside.
Efter den nuværende lov er en læge og en videnskabelig medarbejder fra  

 Danmarks Tekniske Universitet medlemmer af Arbejdsmiljørådet.
I lyset af  

 rådets nye opgaver skønnes der ikke længere at være behov herfor.
Derimod  

 foreslås det, at personer med denne ekspertise indgår i det nye  

 Arbejdsmiljøklagenævn, jf. forslagets § 1, nr. 24 (§ 81a, stk. 1). Hvis  

 Arbejdsmiljørådet får behov for sagkyndig bistand, kan denne indhentes efter  

 stk. 6.
 Til stk. 2.
Efter de nuværende regler er der en udpegningsperiode på seks år.
Det  

 forekommer hensigtsmæssigt, både af hensyn til fornyelsen i rådet og af  

 hensyn til de medlemmer, der udpeges til rådet, at udpegningsperioden  

 nedsættes til fire år.
Dette er i øvrigt også den sædvanlige  

 udpegningsperiode i andre råd under Arbejdsministeriet.
 Til stk. 3.
 Bestemmelsen er indsat i lyset af, at der kan blive behov for at sætte  

 sager til afstemning i Arbejdsmiljørådet.
 Til stk. 4.
 I lyset af Arbejdsmiljøinstituttets nye status som en selvstændig enhed  

 under Arbejdsministeriet foreslås det, at Arbejdsmiljøinstituttet også  

 repræsenteres i rådet med en tilforordnet uden stemmeret.
 Til stk. 5.
 Det nuværende Arbejdsmiljøråd har samme muligheder.
 Til stk. 6.
 Det nuværende Arbejdsmiljøråd har samme muligheder.
 Til stk. 7.
 Arbejdsministeren godkender også i dag rådets forretningsorden.
 Til stk. 8.
 Den foreslåede formidlings- og informationsenhed skal stå for den  

 praktiske udførelse af de tværgående opgaver, som Arbejdsmiljørådet får efter  

 § 66, stk. 1, nr. 3.
Det kan for eksempel handle om udgivelse af de (tværgående)  

 publikationer, som Arbejdsmiljøfondet hidtil har stået for, og om  

produktion, distribution og markedsføring af foldere, pjecer, bøger  

 m.v.
I denne forbindelse forventes det også, at enheden kan bistå  

 branchearbejdsmiljørådene ved udførelsen af en række praktiske opgaver.
 Enheden forventes endvidere at stå for de praktiske opgaver med at  

igangsætte og formidle forskningsprojekter.
 Endvidere skal enheden tage sig af uddannelsesaktiviteter af tværgående  

 karakter, herunder forsøgs- og udviklingsprojekter.
 Den udstillingsvirksomhed, som hører under »Fondet for  

 Arbejderbeskyttelse«, forudsættes også videreført i regi af denne enhed,  

 jf. i øvrigt bemærkningerne til § 1, nr. 15.
Enhedens virksomhed finansieres af midler tilvejebragt efter § 68  

 og inden for den tilskudsramme, som arbejdsministeren melder ud til  

 Arbejdsmiljørådets tværgående aktiviteter, jf. § 66, stk. 1, nr. 3, men  

 enhedens aktiviteter forventes samtidig også at kunne danne grundlag for, at  

 man kan opretholde de indtægter, som Arbejdsmiljøfondet hidtil har haft.  

 Disse var i 1996 i en størrelsesorden af 21 mio. kr.
Enhedens aktiviteter  

 forventes bl.a. udført af nogle af de medarbejdere, der i dag er ansat i  

 Arbejdsmiljøfondet, jf. bemærkningerne til § 1, nr. 16.
 Enheden etableres under Arbejdsmiljørådet, men foreslås i det daglige  

 ledet af en medarbejder ansat af arbejdsministeren efter indstilling fra  

 Arbejdsmiljørådet.
 Til stk. 9.
 Rådets sekretariat vil blive placeret i Arbejdsministeriet.
 Til nr. 14.
 Af praktiske grunde foreslås bestemmelserne om partsindsatsens  

 finansiering samlet i et nyt kapitel.
Til nr. 15 (§ 68) Med bestemmelsen ophæves den nuværende bestemmelse om Arbejdsmiljøfondet.  

 Samtidig indsættes en ny bestemmelse om finansieringen af partsindsatsen.
 Til ophævelsen af den nuværende § 68:
 For at styrke parternes indsats på brancheniveau og øge  

 virksomhedskontakten foreslås Arbejdsmiljøfondets opgaver og midler  

 overflyttet til de nye branchearbejdsmiljøråd samt - når det gælder  

 forskningsinitiativer og tværgående opgaver, der ikke kan udføres af  

 branchearbejdsmiljørådene - til den foreslåede formidlings- og  

 informationsenhed under Arbejdsmiljørådet.
 Arbejdsmiljøfondets personale forudsættes overført til  

 branchearbejdsmiljørådene og til den nævnte formidlings- og informationsenhed  

 under Arbejdsmiljørådet efter lov om lønmodtageres retsstilling ved  

 virksomhedsoverdragelse, hvilket bl.a. betyder, at de pågældende bevarer  

 deres nuværende løn- og ansættelsesvilkår.
 Arbejdsmiljøfondets midler forudsættes overført til den partsstyrede  

 indsats, jf. i øvrigt bemærkningerne til den nye § 68 og § 68a.
I det omfang Arbejdsmiljøfondet har indgået kontrakter om  

 forskningsprojekter m.v., som rækker ud over lovens ikrafttræden, afsættes  

 der de nødvendige midler af fondets formue til finansiering heraf.
Eventuelle  

 overskydende midler fra fondets formue indgår i midlerne til partsindsatsen.
Forslaget omfatter ikke »Fondet for Arbejderbeskyttelse«,  

 som videreføres uændret.
Administrationen heraf forudsættes varetaget af den  

 nye formidlings- og informationsenhed under Arbejdsmiljørådet.
 Til den nye § 68:
 Til stk. 1.
 Midlerne til partsindsatsen omfatter - udover de i loven nævnte midler -  

 også de tilskud, der hidtil har været ydet til branchesikkerhedsrådene, jf.  

 den nuværende § 14, stk. 2. Da midlerne hertil kommer fra staten og hidtil  

 har fremgået af finansloven, er de ikke medtaget i lovbestemmelsen.
 Der henvises i øvrigt til de generelle bemærkninger vedrørende  

 lovforslagets økonomiske konsekvenser.
 Samtlige arbejdsgivere skal fortsat bidrage til finansieringen af  

 indsatsen for et bedre arbejdsmiljø.
 Som konsekvens af, at Arbejdsmiljøfondets aktiviteter overføres til  

 branchearbejdsmiljørådene og til Arbejdsmiljørådet, vil de midler, som  

 tidligere er tilgået Arbejdsmiljøfondet, fremover tilgå  

 branchearbejdsmiljørådene og Arbejdsmiljørådet.
 Derudover vil der blive tilført midler til partsindsatsen finansieret  

 gennem et bidrag på to procent af de samlede erstatningsudgifter ved  

 arbejdsulykker efter arbejdsskadeforsikringsloven.
 Beregning og fordeling af to-procentbidraget sker i forhold til de  

 faktiske erstatningsudgifter i arbejdsulykkessager, hvilket understreger  

 bidragenes arbejdsskadeforebyggende karakter i og med, at virksomhedernes  

 forbedring af arbejdsmiljøet vil medføre færre arbejdsulykker og dermed  

 reducere bidraget.
 Til stk. 2, 1. pkt.
 Bestemmelsen åbner, ligesom den nuværende § 68, stk. 3, mulighed for at  

 regulere beløbet på 45 mio. kr.
 Til stk. 2, 2. pkt.
 Ved opgørelsen af erstatningerne ses bort fra udgifter i henhold til § 5,  

 stk. 3, § 6, stk. 3, § 48, stk. 4, og § 51, stk. 2, i  

 arbejdsskadeforsikringsloven.
 Erstatningerne opgøres som summen af udgifterne ved arbejdsskadesager til  

 mengodtgørelse, engangserstatninger samt hensættelser til dækning af  

 fremtidige løbende erstatninger, der er tilkendt i bidragsåret.
 For samtlige bidragspligtige opkræves andelene af bidraget på 45 mio. kr.  

 forholdsmæssigt ud fra deres andele af udgifterne ved arbejdsskadesager,  

 hvilket understreger sammenhængen mellem bidragenes størrelse og  

 arbejdsmiljøforhold.
 Endvidere sikrer denne fordeling af bidraget, at bidragene ikke giver  

 anledning til konkurrenceforvridning mellem forsikringsselskaberne.
 Til stk. 3.
 To-procentbidraget opkræves af summen af udgifterne til mengodtgørelse,  

 engangserstatninger samt hensættelser til dækning af fremtidige løbende  

 erstatninger, der er tilkendt i bidragsåret i arbejdsulykkesager.
 Beregning og fordeling af to-procentbidraget efter udgifterne til dækning  

 af arbejdsulykker understreger sammenhængen mellem bidragets størrelse og  

 arbejdsmiljøforholdene.
 Fordelingen af to-procentbidraget sikrer, at bidragene ikke giver  

 anledning til konkurrenceforvridning mellem forsikringsselskaberne.
 Til stk. 4.
 Bestemmelsen svarer til den nuværende § 68, stk. 5, idet bestemmelsen dog  

 også omfatter de nye to-procentbidrag efter den foreslåede § 66b, stk. 3, nr.  

 2.
 Til stk. 5.
Bestemmelsen svarer til den nuværende § 68, stk. 6, idet bestemmelsen dog  

 også omfatter de nye to-procentbidrag efter den foreslåede § 68, stk. 3, samt  

 er udvidet til at omfatte fordelingen af bidragene.
Bemyndigelsen til at  

 fastsætte nærmere regler for opkrævningsperioden er medtaget for, at  

 arbejdsministeren kan fastsætte nærmere regler om afgrænsningen og  

 periodiseringen ved beregning og opkrævning af bidragene.
Til nr. 16 (§ 68a og § 68b) Til § 68a, stk. 1.
 Hovedparten af midlerne forventes kanaliseret ud til anvendelse i  

 branchearbejdsmiljørådene, men en del udmeldes til Arbejdsmiljørådets  

 tværgående aktiviteter, dels til den arbejdsmiljøforskning, som sættes i værk  

 på parternes initiativ, dels til dækning af de aktiviteter, som ikke  

 naturligt kan placeres i branchearbejdsmiljørådene, jf. også bemærkningerne  

 til forslagets § 1, nr. 11 (§ 66, stk. 1, nr. 3).
 Til § 68a, stk. 2.
 Bestemmelsen præciserer, at Arbejdsmiljørådet og det enkelte  

 branchearbejdsmiljøråd træffer bestemmelse om, hvilke aktiviteter der  

 iværksættes inden for den udmeldte tilskudsramme og i overensstemmelse med  

 den af arbejdsministeren godkendte plan.
 Til § 68a, stk. 3.
 Bestemmelsen om, at ministeren kan bestemme, at tilskud tilbageholdes,  

 bortfalder eller eventuelt kræves tilbagebetalt, sigter for eksempel mod  

 tilfælde, hvor det viser sig, at en tilskudsmodtager ikke længere opfylder  

 betingelsen for at få tilskud eller ikke er i stand til at gennemføre  

 aktiviteten tilfredsstillende.
 Til § 68a, stk. 4.
 Med bestemmelsen i stk. 4 sikres, at uforbrugte midler, herunder  

 bortfaldne eller tilbagebetalte tilskud, anvendes til den partsstyrede  

 indsats og fordeles efter reglerne i stk. 1.
 Til § 68a, stk. 5.
Bestemmelsen giver arbejdsministeren hjemmel til at fastsætte nærmere  

 regler om tilskudsadministrationen.
Ministeren får med bestemmelsen endvidere  

 bemyndigelse til at træffe nærmere bestemmelse om forskudsvis udbetaling.
 Det foreslås, at statens revisionsmyndighed reviderer  

 branchearbejdsmiljørådenes samt formidlings- og informationsenhedens  

 regnskaber, ligesom de i dag reviderer Arbejdsmiljøfondets regnskab.
 Til § 68b.
Arbejdsmiljøfondets aktiver skal efter forslaget overgå til den  

 partsstyrede indsats - og dermed til finansiering af initiativer, der skal  

 forbedre arbejdsmiljøet.
Midlerne kan bl.a. forventes anvendt til dækning af  

 udgifter ved etableringen af sekretariaterne for de nye  

 branchearbejdsmiljøråd.
De kontrakter, som Arbejdsmiljøfondet har indgået inden lovens  

 ikrafttræden, og som rækker ud over lovens ikrafttræden, vil imidlertid blive  

 respekteret.
Derfor afsættes de nødvendige midler til dækning heraf.
Til nr. 17 (§ 70, stk. 1) Ændringen er en opfølgning på, at Arbejdsmiljøinstituttet (AMI) med  

 virkning fra 1. januar 1997 er blevet en selvstændig enhed under  

 Arbejdsministeriet på linie med for eksempel Arbejdstilsynet.
Med ændringen  

 lovfæstes AMI's status som en selvstændig sektorforskningsinstitution, som er  

 omfattet af lov om sektorforskningsinstitutioner, jf. bemærkningerne til § 1,  

 nr. 22 (§ 80a). Efter forslaget træder denne ændring i kraft 1. januar 1998.
Til nr. 18 (§ 70) Efter forslaget skal denne ændring træde i kraft 1. januar 1999 samtidig  

 med den foreslåede ændring af klagesystemet, jf. § 1, nr. 23 og 24 (§§ 81 og  

 81a).
Med ændringen understreges det, at Arbejdstilsynet er en myndighed - et  

 direktorat bestående af en central afdeling og en række lokale afdelinger  

 (tilsynskredse). Direktoratet ledes af en direktør, der fastlægger opgavernes  

 fordeling mellem afdelingerne.
Den nærmere fastlæggelse af Arbejdstilsynets  

 organisatoriske struktur forudsættes således fastlagt i en bekendtgørelse fra  

 direktøren for Arbejdstilsynet.
For alle afdelinger - central som lokale - gælder det, at de  

 refererer til direktøren, at de er undergivet direktørens  

 instruktionsbeføjelser, og at de træffer afgørelse på direktørens  

 vegne.
De afgørelser, som de enkelte afdelinger træffer, kan ikke påklages  

 til direktøren, men sendes som led i den foreslåede remonstrationsordning via  

 direktøren til Arbejdsmiljøklagenævnet, jf. den foreslåede formulering af §  

 81.
 Formålet med Arbejdstilsynets enhedsorganisation er at styrke samarbejdet  

 på tværs i organisationen, såvel mellem de kontorer, der indgår i den  

 centrale afdeling, mellem de enkelte kredse, og ikke mindst mellem kredsene  

 og den centrale afdeling og at sikre, at planlægning og prioritering af  

 opgaver, herunder indsatsområder, er ens i hele Arbejdstilsynet.
Til nr. 19 (§ 72) Der er tale om en konsekvensændring, jf. § 1, nr. 5 (§ 14).
Til nr. 20 (§ 73) Forslaget er en konsekvens af forslaget til ændring af § 66, hvorefter  

 rådet fortsat skal medvirke ved udarbejdelsen af ændrede og/eller nye regler,  

 mens rådet ikke mere skal udtale sig i klagesager, jf. den foreslåede ændring  

 af klagesystemet.
Til nr. 21 (§ 79, stk. 1) Dette element i forslaget skal, som nævnt i indledningen, ses i sammenhæng  

 med det den 30. januar 1997 fremsatte forslag om en ændring af  

 arbejdsmiljøloven (L 154), hvor der af rent ordensmæssige hensyn er foreslået  

 en ændring af § 79, stk. 1, i lyset af den modernisering, der med lov nr. 573  

 af 19. december 1985 er gennemført af straffelovens regler om tavshedspligt.  

 Straffelovens § 264 b er i den forbindelse ophævet.
Den ved samme lov  

 indsatte § 152 b, stk. 1, viderefører til dels indholdet af § 264 b.
 I nærværende forslag er der således også lagt op til samme ændring.
 Forslaget er i øvrigt en konsekvens af § 1, nr. 6 (§ 14a) og af § 1, nr.  

 14 (indførelse af et nyt kapitel 12a om finansiering m.v. af parternes  

 arbejdsmiljøindsats).
Til nr. 22 (§ 80a) Med forslaget lovfæstes Arbejdsmiljøinstituttets (AMI) status som en  

 sektorforskningsinstitution, som er omfattet af lov om  

 sektorforskningsinstitutioner, jf. også bemærkningerne til § 1, nr. 17. Dette  

 indebærer blandt andet, at AMI's formål og overordnede opgaver fremover  

 reguleres i en vedtægt, og at der nedsættes en bestyrelse, der refererer  

 direkte til og er direkte ansvarlig over for arbejdsministeren.
AMI's nye status medfører ikke nogen ændring i instituttets formål og  

 opgaver.
AMI skal fortsat udføre forskningsarbejde på arbejdsmiljøområdet for  

 arbejdsministeren og Arbejdstilsynet.
Til nr. 23 (§ 81) Til stk. 1.
Arbejdsmiljøklagenævnet bliver efter forslaget eneste administrative  

 klageinstans for afgørelser truffet af Arbejdstilsynet i medfør af  

 arbejdsmiljøloven, herunder forvaltningsretlige spørgsmål, som knytter sig  

 hertil.
Klage over Arbejdstilsynets afgørelse skal som nu indgives inden fire  

 uger efter, at afgørelsens adressat er blevet underrettet om afgørelsen.  

 Klager over Arbejdstilsynets afgørelser, som udelukkende angår  

 forvaltningsretlige spørgsmål, som for eksempel klager over  

 myndighedsudøvelsen og sagsbehandlingen, forelægges ikke for  

 Arbejdsmiljøklagenævnet, men behandles af arbejdsministeren  

 (Arbejdsministeriets departement).
 Til stk. 2.
Med bestemmelsen foreslås indført en remonstrationsordning .  

 Herefter skal klage over afgørelser truffet efter arbejdsmiljøloven indsendes  

 til Arbejdstilsynet.
Efter de almindelige forvaltningsretlige principper er  

 der i remonstrationsordningen indbygget en pligt for den myndighed, der  

 modtager en klage over sin afgørelse, til at genoptage behandlingen af sagen,  

 hvis klagen indeholder væsentlige nye oplysninger.
Derudover har  

 forvaltningen altid ret til at genoptage sagsbehandlingen, eksempelvis hvis  

 der opdages en fejl.
 Når Arbejdstilsynet modtager en klage over en afgørelse, skal  

 Arbejdstilsynet snarest beslutte, om afgørelsen skal fastholdes, og i givet  

 fald sende den med alle relevante akter til klagenævnet.
 Til stk. 3.
 Bestemmelsen om, at klager over afgørelser efter § 77, stk. 2 og 3, ikke  

 har opsættende virkning, er videreført fra den nuværende § 81, stk. 3, 2.  

 pkt.
 Med forslaget udvides området, hvor klage ikke har opsættende virkning,  

 til også at omfatte klage over afgørelser om forhold efter § 77, stk. 1, som  

 skal bringes i orden straks.
 De nye områder, hvor klage ikke længere har opsættende virkning - fordi  

 der er afgivet et såkaldt strakspåbud - vil efter Arbejdstilsynets hidtidige  

 praksis bl.a. være:
 * Hvor faren skønnes at være så alvorlig, at den bør imødegås straks, men  

 hvor der ikke er tale om en forbudssituation efter § 77, stk. 2,  

 (overhængende, betydelig fare).
* Hvor formålet med afgørelsen vil forspildes, hvis der ikke træffes  

 foranstaltninger straks.
Det vil typisk være aktuelt ved en kortvarig  

 midlertidig arbejdsproces og midlertidige arbejdspladser, for eksempel  

 byggepladser.
 * Hvor det vurderes, at det af hensyn til faren er nødvendigt at træffe  

 midlertidige foranstaltninger her og nu, for eksempel i form af brug af  

 personlige værnemidler, indtil den endelige påbudte foranstaltning med frist  

 er etableret.
 * Hvor foranstaltningen faktisk kan etableres/iværksættes umiddelbart, for  

 eksempel hvor unge arbejder i strid med reglerne.
Disse afgørelser skal efterkommes her og nu, selvom der klages over  

 afgørelsen.
Det betyder, at eventuelle foranstaltninger, der skal træffes til  

 opfyldelse af afgørelsen, skal etableres straks.
 En sådan afgørelse er forskellig fra afgørelser efter § 77, stk. 2,  

 (»forbud«), idet virksomheden selv kan vælge metoden til opfyldelse  

 af afgørelsen, herunder om arbejdet skal stoppes, eller der straks  

 iværksættes andre foranstaltninger til opfyldelse af afgørelsen.
 Hvis en virksomhed undlader at efterkomme sådanne afgørelser, vil det være  

 en skærpende omstændighed i en eventuel efterfølgende straffesag.
 Til stk. 4.
 Bestemmelsen forventes anvendt ved mindre overskridelser af klagefristen,  

 hvor en afvisning af klagen ville virke formalistisk.
 Arbejdsmiljøklagenævnets mulighed for at tillægge en for sent indgivet  

 klage opsættende virkning forudsættes kun at finde anvendelse i de tilfælde,  

 hvor også rettidig klage har opsættende virkning.
 Til stk. 5.
 En afgørelse truffet af Arbejdsmiljøklagenævnet kan ikke indbringes for  

 anden administrativ instans, men afgørelsen kan prøves ved de civile  

 domstole.
Til nr. 24 (§ 81a) Til stk. 1.
Arbejdsmiljøklagenævnet bliver efter forslaget eneste administrative  

 klageinstans for afgørelser truffet af Arbejdstilsynet i henhold til  

 arbejdsmiljøloven.
Klagenævnet består af en formand, repræsentanter for  

 arbejdsmarkedets parter samt tre sagkyndige.
De beskikkede medlemmer kan dels optræde ved stedfortrædere, dels møde med  

 bisiddere uden stemmeret.
Hver af de repræsenterede parter vil få mulighed  

 for at indstille flere stedfortrædere for deres medlemmer i nævnet.
 Herudover foreslås det, at der til nævnet knyttes en person med særlig  

 juridisk sagkundskab indstillet af Justitsministeriet, en person med særlig  

 teknisk sagkundskab indstillet af Danmarks Tekniske Universitet og en person  

 med særlig arbejdsmedicinsk sagkundskab indstillet af Sundhedsministeriet.  

 Disse medlemmer af nævnet har ikke stemmeret.
 Arbejdstilsynet, som i dag deltager uden stemmeret i Arbejdsmiljørådets  

 møder, er ikke repræsenteret i Arbejdsmiljøklagenævnet.
 Det forudsættes, at Folketingets Ombudsmand har indseende med nævnets  

 virksomhed.
 Til stk. 2.
 Efter forslaget skal nævnets formand og dennes stedfortræder begge være  

 fuldtidsansatte med Arbejdsmiljøklagenævnet som eneste ansættelsesområde.
 Til stk. 3.
 Udpegningsperioden er den samme, som den der er foreslået for  

 Arbejdsmiljørådet.
 Til stk. 4.
 Repræsentanter for arbejdsmarkedets parter er i nævnet tillagt  

 afgørelseskompetence, hvor de efter de gældende regler kun har haft mulighed  

 for at udtale sig om sagerne gennem Arbejdsmiljørådet.
Sagsbehandlingen i Arbejdsmiljøklagenævnet forudsættes at foregå på  

 baggrund af en skriftlig fremstilling fra klager og en udtalelse fra  

 Arbejdstilsynet.
Da der i arbejdsmiljøsager i princippet ofte er tale om  

 partssager, vil det ikke være hensigtsmæssigt med mulighed for personligt  

 fremmøde for klagenævnet, idet både arbejdsgiver og arbejdstagere så skal  

 have mulighed for fremmøde og gøres bekendt med de oplysninger, den anden  

 part har fremlagt ved et personligt fremmøde.
 Til stk. 5.
 Visse kategorier af sager bør kunne afgøres efter en særlig hurtig  

 procedure.
Efter forslaget får formanden eller dennes stedfortræder derfor kompetence  

 til at afgøre visse sager på nævnets vegne.
Disse sager skal således ikke  

 afvente møder i nævnet, men kan afgøres umiddelbart på baggrund af udtalelsen  

 fra Arbejdstilsynet, som har truffet afgørelsen i 1. instans.
Formanden kan  

 også beslutte, at sager af den nævnte karakter skal behandles af hele nævnet.
 Formanden eller dennes stedfortræder kan således træffe afgørelse i sager  

 vedrørende:
 1) Klage som alene vedrører fristen for efterkommelse af påbud efter § 77,  

 stk. 1.
Det er almindelig praksis, at Arbejdstilsynet hører virksomhederne, før  

 der fastsættes en frist i et påbud.
Virksomhederne har således allerede på  

 tidspunktet for påbudsafgivelsen mulighed for at udtale sig om  

 fristfastsættelsen, og der synes således ikke at være særlige  

 retssikkerhedsmæssige betænkeligheder ved at henlægge disse afgørelser alene  

 til formanden eller dennes stedfortræder.
 2) Afgørelse i henhold til § 81, stk. 3, 1. pkt., 3. led, hvorefter nævnet  

 fratager klage opsættende virkning.
 3) Afgørelse i henhold til § 81, stk. 4, om behandling af for sent  

 indgivet klage.
 Til stk. 6.
 Bestemmelsen handler om klagesager, som er af mindre principiel betydning.  

 I disse tilfælde foreslås indført en mulighed for, at formanden eller dennes  

 stedfortræder kan træffe en afgørelse efter en skriftlig høring med kort  

 frist af de beskikkede medlemmer af klagenævnet:
1) Områder hvor der er eller har udviklet sig en fast administrativ  

 praksis eller retspraksis.
Denne praksis vil også fremgå af Arbejdstilsynets  

 vejledninger.
Nævnets afgørelser og dermed praksis vil i øvrigt blive  

 offentliggjort, jf. den foreslåede § 81a, stk. 8.
2) Sager som i øvrigt ikke giver anledning til tvivl.
Det er eksempelvis  

 områder, hvor der er forbud mod visse former for arbejde, og hvor der ikke i  

 lovgivningen er mulighed for dispensation.
 Den nærmere procedure forudsættes fastlagt i Arbejdsmiljøklagenævnets  

 forretningsorden.
 Til stk. 7.
 Medlemmerne af nævnet skal orienteres om alle klagesager, der forelægges  

 nævnet til afgørelse, og kan anmode om, at en sag behandles af hele  

 klagenævnet, uanset om der tale om en sag af den i stk. 5 eller stk. 6 nævnte  

 karakter.
 Den nærmere procedure forudsættes fastlagt i Arbejdsmiljøklagenævnets  

 forretningsorden.
 Til stk. 8.
 Af hensyn til både Arbejdsministeriets, Arbejdstilsynets og  

 offentlighedens indsigt i klagenævnets arbejde foreslås det, at  

 Arbejdsmiljøklagenævnet udsender en årsberetning, som bl.a. indeholder en  

 beskrivelse af og kernetallene for nævnets virksomhed, herunder sagsmængden,  

 gennemsnitlig sagsbehandlingstid, eventuelt opdelt på sagstyper,  

 sekretariatsbemanding, mødefrekvens m.v.
Arbejdsministeren vil hvert år på grundlag af Arbejdsmiljøklagenævnets  

 årsberetning vurdere, om de trufne afgørelser bør give anledning til ændring  

 af reglerne.
En ændring af reglerne vil i denne - som i andre situationer -  

 ske efter inddragelse af arbejdsmarkedets parter i Arbejdsmiljørådet, jf. den  

 foreslåede § 66, stk. 3.
Da afgørelser efter § 77 kan danne grundlag for senere afgørelser og af  

 hensyn til orienteringen af offentligheden om det arbejdsmiljøniveau, der  

 lægges i kraft af klagenævnets afgørelser, bør væsentlige og principielle  

 afgørelser offentliggøres under en eller anden form.
Denne offentliggørelse  

 kan afhængig af sagsmængden ske i form af en fast udgivelse (»Kendelser  

 om Arbejdsmiljø« el. lign.).
 Til stk. 9.
Sekretariatsbetjeningen af nævnet vil blive varetaget af sekretariatet for  

 Arbejdsmarkedets Ankenævn med formanden for Arbejdsmarkedets Ankenævn som den  

 administrative leder.
Denne skal i sekretariatsspørgsmål, som vedrører  

 betjeningen af Arbejdsmiljøklagenævnet, rådføre sig med formanden for  

 Arbejdsmiljøklagenævnet.
 Til stk. 10.
 Arbejdsmiljøklagenævnets forretningsorden skal bl.a. indeholde  

 bestemmelser om antallet af årlige møder, stedfortrædere, formandens  

 funktioner, hvornår nævnet er beslutningsdygtigt, mødeindkaldelse,  

 sagsbehandlingstider, mulighed for at udsætte sager, og om den nærmere  

 procedure for orientering af nævnsmedlemmer efter § 81a, stk. 7.
Til nr. 25 (§ 82, stk. 1) Dette element i forslaget skal som nævnt i indledningen ses i sammenhæng  

 med det den 30. januar 1997 fremsatte forslag om en ændring af  

 arbejdsmiljøloven (L 154), hvor det ud fra et rent ordensmæssigt hensyn er  

 foreslået at fjerne henvisningen til § 17, stk. 3, som er en  

 bemyndigelsesbestemmelse.
 I nærværende forslag er det således forudsat, at henvisningen til § 17,  

 stk. 3, udgår.
 Med forslaget skabes der grundlag for at straffe en arbejdsgiver, der  

 overtræder pligten efter den foreslåede § 15a til at udarbejde en skriftlig  

 arbejdspladsvurdering og de krav, der i øvrigt stilles i den forbindelse,  

 herunder til at inddrage medarbejderne.
Til nr. 26 (§ 82, stk. 2) Efter forslaget udvides området for den to-årige strafferamme til  

generelt at omfatte overtrædelser, der er begået forsætligt eller  

 groft uagtsomt.
 Det er med lovændringen tilsigtet, at udvidelsen af strafferammen til to  

 års fængsel også skal komme til udtryk ved bødefastsættelsen, således at det  

 forhold, at overtrædelsen kan tilregnes som forsætlig eller groft uagtsom,  

 skal have betydning for bødeniveauet.
Til nr. 27 (§ 82, stk. 3 og 4) Efter straffelovens § 80 skal der ved straffens udmåling tages hensyn til  

 lovovertrædelsens grovhed.
De nye bestemmelser i § 82, stk. 3 og 4, er udtryk  

 for en nærmere beskrivelse af, hvad der skal betragtes som særligt  

 skærpende omstændigheder.
Dette skal ske, uanset om der er tale om en  

 strafudmåling efter § 82, stk. 1, eller stk. 2.
Opregningen i stk. 3 og 4 af skærpende omstændigheder er ikke udtryk for  

 en udtømmende beskrivelse af, hvilke momenter der skal tages i betragtning  

 ved vurderingen af overtrædelsens grovhed.
Straffelovens almindelige  

 principper, sådan som de kommer til udtryk i straffelovens 10. kapitel,  

 finder anvendelse som hidtil.
At de forhold, der er nævnt i stk. 3 og 4, skal betragtes som skærpende  

 omstændigheder betyder, at hvis der i en sag foreligger en af de nævnte  

 omstændigheder, bør dette føre til en bøde, der er større end den bøde, der  

 ville være udmålt uden.
Hvis der foreligger flere af de nævnte  

 omstændigheder, bør det også komme til udtryk i bødefastsættelsen, alt efter  

 hvor mange af omstændighederne der foreligger i den konkrete sag.
 Til stk. 3, nr. 1).
Et af formålene med arbejdsmiljøloven er gennem forebyggelse at skabe et  

 værn mod arbejdsulykker og sundhedsskadelige påvirkninger.
Dette søges opnået  

 ved at opstille en række beskyttelsesforanstaltninger, der skal sikre, at  

 arbejdet kan udføres sikkerheds- og sundhedsmæssigt fuldt forsvarligt.
Liv og  

 helbred er beskyttelsesinteresser i arbejdsmiljølovens forstand.
Det findes  

 derfor at være en ekstra alvorlig overtrædelse, når denne har medført skade  

 på en person eller fremkaldt fare herfor.
 Til stk. 3, nr. 2).
Alle, der er omfattet af arbejdsmiljøloven, har pligt til at kende  

 arbejdsmiljølovgivningen.
Det har ingen betydning for den subjektive  

 tilregnelse, at man ikke vidste, at en handling var forbudt.
Det er et  

 grundliggende dansk retsprincip, at retsvildfarelser ikke fritager for  

 ansvar.
Retsvildfarelser kan dog få en vis relevans specielt på  

 særlovgivningens område, da det efter straffelovens § 84, stk. 1, nr. 3, kan  

 tale som en formildende omstændighed, at personen har handlet i undskyldelig  

 uvidenhed om eller undskyldelig misforståelse af retsregler, der forbyder  

 eller påbyder handlingens foretagelse.
Omvendt kan der stilles særlige krav  

 om kendskab til reglerne, hvis man agerer som professionel.
Det bør derfor betragtes som en skærpende omstændighed, hvis  

 Arbejdstilsynet på en virksomhed konstaterer, at virksomheden ikke overholder  

 de krav, der påhviler virksomheden i medfør af arbejdsmiljøloven, og på den  

 baggrund giver virksomheden et påbud om at bringe forholdene i orden, og  

 dette ikke efterfølgende sker.
Virksomheden er således bragt i »ond  

 tro«.
Virksomheden har vist, at den ikke arbejder på selv at løse sine  

 arbejdsmiljøproblemer, idet den bevidst overtræder reglerne og dermed  

 tilsidesætter de ansattes sikkerhed og sundhed.
 Til stk. 3, nr. 3).
At en virksomhed har opnået eller tilsigtet at opnå en økonomisk fordel,  

 herunder besparelse, ved en overtrædelse af arbejdsmiljølovgivningen, må  

 betragtes som en skærpende omstændighed af flere årsager.
For det første har  

 virksomheden opnået eller tilsigtet en økonomisk fordel på bekostning af de  

 ansattes sikkerhed og sundhed.
For det andet kan virksomheden dermed have  

 tilsigtet at opnå en konkurrencefordel i forhold til de virksomheder, der  

 overholder arbejdsmiljølovgivningen.
 Efter arbejdsmiljølovens § 82, stk. 3, (som efter forslaget bliver stk. 5)  

 skal der endvidere tages hensyn til størrelsen af en opnået eller tilsigtet  

 økonomisk fordel, dersom der ikke sker konfiskation.
 Til stk. 4.
I arbejdsmiljølovens kapitel 10 er der fastsat en række særlige regler,  

 der skal beskytte unge under 18 år.
Unge er således særlige  

 beskyttelsesobjekter efter arbejdsmiljøloven.
Dette hænger sammen med, at  

 børn og unge ikke har den samme erfaring og sjældent samme uddannelse som  

 voksne arbejdstagere.
De er derfor særligt sårbare og udsat for en særlig  

 stor risiko.
I 1992 blev strafferammen i § 82, stk. 2, udvidet til to års fængsel for  

 dermed at tilkendegive, at unge under 18 år har krav på en særlig  

 beskyttelse.
Denne særlige beskyttelse opretholdes, da det forhold, at unge  

 under 18 år har været beskæftiget i forbindelse med en overtrædelse af  

 arbejdsmiljøloven, og at der er sket en skade på liv eller helbred eller  

 fremkaldt fare herfor, må betragtes som en særlig alvorlig overtrædelse,  

 hvilket skal komme til udtryk i strafudmålingen.
Til nr. 28 (§ 82, stk. 5) Ændringen er af redaktionel karakter.
Til nr. 29 (§ 82, stk. 7) Ved levering og installation af tekniske hjælpemidler, for eksempel  

 maskiner, eller levering af stoffer og materialer, kan der gå lang  

 tid, før det konstateres, at leverancen var behæftet med en sikkerhedsmæssig  

 mangel og således ikke overholdt arbejdsmiljølovgivningens  

 forsvarlighedsbestemmelser vedrørende sikker konstruktion, indretning, stand,  

 opbevaring, transport m.v.
 Arbejdstilsynet og anklagemyndigheden får som regel først kendskab til  

 sådanne overtrædelser i forbindelse med, at der sker en personulykke  

 forårsaget af et stof eller materiale eller et teknisk hjælpemiddel, typisk  

 en maskine, der er behæftet med en sikkerhedsmæssig mangel.
Ved projektering eller rådgivning, for eksempel i forbindelse med  

 et bygge- og anlægsarbejde eller et produktionsanlæg, vil der også ofte gå et  

 stykke tid fra projekteringen/rådgivningen er afsluttet, til projektet  

 realiseres.
Myndighederne vil i praksis først blive opmærksomme på, at der  

 ved projektering eller rådgivning ikke er taget hensyn til  

 arbejdsmiljøforholdene ved realiseringen af projektet eller ved driften af  

 det færdige projekt, hvis der sker en arbejdsulykke med personskade eller i  

 forbindelse med Arbejdstilsynets almindelige kontrolbesøg.
Oplysningen af sager om ansvar for leverandører, reparatører,  

 planlæggere m.fl. er ofte ganske tidskrævende.
Dette skyldes flere  

 forhold:
For det første skal det nærmere undersøges, hvem der er leverandør,  

 planlægger m.v., og hvor denne har hjemsted.
For det andet vil en sådan sag  

 kræve en nærmere og ofte tidskrævende teknisk undersøgelse, herunder en  

 undersøgelse af om en konstateret mangel er ansvarspådragende for  

 leverandøren m.fl.
Ansvar for leverandører, planlæggere m.fl. forudsætter  

 således, at der kan føres bevis for subjektiv tilregnelse.
Endelig kan der  

 for det tredie være en række forhold til tekniske standarder, der skal  

 undersøges nærmere, inden Arbejdstilsynet kan træffe beslutning om  

 politianmeldelse.
Til nr. 30 (§ 83, stk. 1) Med forslaget kan en arbejdsgiver pålægges bødeansvar for at overtræde den  

 i § 15a foreslåede pligt for arbejdsgiveren til at udarbejde en skriftlig  

 arbejdspladsvurdering og de krav, der i øvrigt stilles i den forbindelse,  

 herunder til at inddrage medarbejderne, selvom overtrædelsen ikke kan  

 tilregnes ham som forsætlig eller uagtsom.
Til nr. 31 (§ 83, stk. 2) Ændringen er en præcisering af, at de omstændigheder, der skal anses for  

 skærpende, hvis strafansvaret følger af § 82, også skal anses for skærpende,  

 hvis strafansvaret følger af § 83. Der henvises her til bemærkningerne til  

 nr. 27.
 Det er samtidig med forslaget tilsigtet, at det generelle bødeniveau skal  

 hæves i overensstemmelse med straf efter § 82.
Til § 2 Til stk. 1.
 Det foreslås, at følgende dele af forslaget træder i kraft den 1. januar  

 1998:
 * Kvalitetssikringen af bedriftssundhedstjenesterne, jf. forslagets § 1,  

 nr. 1 og 2 (§ 13).
 * Forsøg med bedriftssundhedstjenesterne, jf. forslagets § 1, nr. 3 (§  

 13).
 * Kravet om at alle virksomheder med ansatte skal udarbejde en skriftlig  

 arbejdspladsvurdering m.v., jf. forslagets § 1, nr. 7 (§ 15a), nr. 25 (§ 82,  

 stk. 1) og nr. 30 (§ 83). De virksomheder, der efter de gældende regler skal  

 udarbejde en skriftlig arbejdspladsvurdering, vil fortsat være forpligtet til  

 at gøre dette og kan ikke afvente de nye reglers ikrafttræden.
 * Forslagets § 1, nr. 8 (§ 63, stk. 3).
 * AMI som en selvstændig enhed - et sektorforskningsinstitut - under  

 Arbejdsministeriet, jf. forslagets § 1, nr. 17 (§ 70, stk. 1) og § 1, nr. 22  

 (§ 80a).
 * Forhøjelse af strafferammerne, jf. forslagets § 1, nr. 26, 27, 28 og 31  

 ( §§ 82 og 83).
 * Længere forældelsesfrist i sager om leverandører og planlæggere m.v.,  

 jf. forslagets § 1, nr. 29 (§ 82, stk. 7).
 Til stk. 2.
 Det foreslås, at følgende dele af forslaget træder i kraft den 1. januar  

 1999:
 * Den nye partsorganisation og den nye partsstyrede indsats, jf.  

 forslagets § 1, nr. 4, 5, 6, 9, 10, 11, 12, 13, 14, 15, 16, 19, 20 og 21 (§§  

 14, 14a, 66, 66a, 67, 68, 68a, 68b, 72, 73 og 79).
 * Arbejdstilsynet som en enhedsorganisation, jf. forslagets § 1, nr. 18  

 (§70).
 * Det nye klagesystem, jf. forslagets § 1, nr. 23 og 24 (§§ 81 og 81a).
Til § 3 Til nr. 1.
 I forbindelse med indførelsen af det nye klagesystem foreslås det, at  

 Arbejdstilsynet færdigbehandler de klager, som er rejst over for Direktoratet  

 for Arbejdstilsynet inden det nye klagesystem træder i kraft, men at  

 Arbejdstilsynets afgørelse herefter kan påklages til det nye  

 Arbejdsmiljøklagenævn.
 Til nr. 2.
 Det foreslås, at arbejdsministeren (Arbejdsministeriets departement)  

 færdigbehandler de klager, som er rejst over for ministeren inden 1. januar  

 1999, og hvor det nuværende Arbejdsmiljøråd har afgivet en udtalelse.  

 Arbejdsministerens afgørelse er den endelige administrative afgørelse.
 Til nr. 3.
 Efter forslaget overgår klager, som er rejst over for arbejdsministeren  

 inden 1. januar 1999, men hvor der ikke inden dette tidspunkt ligger en  

 udtalelse fra Arbejdsmiljørådet, til behandling i Arbejdsmiljøklagenævnet.  

 Baggrunden herfor er, at det nye Arbejdsmiljøråd efter 1. januar 1999 ikke  

 vil have kompetence til at behandle disse sager, jf. den foreslåede § 66. De  

 personer, som organisationerne må forventes at indstille som deres  

 repræsentanter i det nye råd, må forventes indstillet ud fra de nye opgaver,  

 som Arbejdsmiljørådet får.
Skriftlig fremsættelse Arbejdsministeren (Jytte Andersen):
 Jeg tillader mig hermed at fremsætte:
 Forslag til lov om ændring af lov om arbejdsmiljø. (Gennemførelse af  

 handlingsprogrammet »Rent arbejdsmiljø år 2005« m.v.).
(Lovforslag nr.
L 259).
Lovforslaget er en opfølgning på regeringens handlingsprogram Rent  

 Arbejdsmiljø år 2005, som i maj 1996 fik både arbejdsmarkedets parters og  

 Folketingets opbakning.
Formålet med handlingsprogrammet er at sikre et  

 fælles udgangspunkt for en intensiv arbejdsmiljøindsats i de kommende år,  

 hvor alle arbejdsmiljøaktører er aktive deltagere.
På trods af et højt  

 arbejdsmiljøniveau og en betydelig indsats igennem mange år, er  

 arbejdsmiljøet i Danmark ikke godt nok.
Antallet af anmeldte  

 erhvervsbetingede lidelser og anmeldte arbejdsulykker taler for sig selv.
Handlingprogrammet opstiller de overordnede mål for den forebyggende  

 arbejdsmiljøindsats de kommende år.
Målene kommer bl.a. til udtryk i 7  

 visioner om løsning af konkrete arbejdsmiljøproblemer, som alle parter er  

 enige om, skal prioriteres højt.
Regeringen fremhævede i sin redegørelse ved fremlæggelsen af  

 handlingsprogrammet, at det bærende princip i arbejdsmiljøloven er, at  

 virksomhederne selv skal løse deres arbejdsmiljøproblemer med vejledning fra  

 de øvrige aktører, der er nævnt i arbejdsmiljøloven.
Det er arbejdsgiveren på  

 den enkelte virksomhed, der har ansvaret for, at arbejdet planlægges,  

 tilrettelægges og udføres på fuld forsvarlig vis.
Samtidig blev det  

 understreget, at arbejdsmiljøarbejdet skal foregå i et samarbejde mellem  

 arbejdsgiver og medarbejdere.
Regeringen tilkendegav på den baggrund, at den med øget styrke vil arbejde  

 for, at virksomhederne selv bliver i stand til at løse deres  

 arbejdsmiljøproblemer.
Samtidig fandt regeringen behov for at foretage en  

 vurdering af de arbejdsmiljøaktører, der skal rådgive virksomhederne i  

 arbejdet med at forbedre arbejdsmiljøet.
Et velfungerende og effektivt  

 samspil mellem virksomhederne og de øvrige arbejdsmiljøaktører er en  

 forudsætning for handlingsprogrammet gennemførelse.
Det er bl.a. resultatet af denne vurdering, der nu er udmøntet i et  

 lovforslag.
Hovedformålet med lovforslaget er at styrke  

 arbejdsmiljøindsatsen, herunder navnlig at styrke virksomhedernes  

 forebyggende arbejdsmiljøarbejde, samt at sikre virksomhederne adgang til  

 kvalificeret, effektiv og koordineret rådgivning fra de øvrige  

 arbejdsmiljøaktører.
 De væsentligste elementer i dette lovforslag er:
Skriftlige arbejdspladsvurderinger Alle virksomheder med ansatte skal fremover udarbejde en skriftlig  

 arbejdspladsvurdering.
Skriftlige arbejdspladsvurderinger skal sikre, at  

 virksomhedernes arbejdsmiljøarbejde omfatter alle relevante  

 arbejdsmiljøproblemer, og at der arbejdes systematisk og vedvarende med at  

 løse problemerne.
Arbejdspladsvurderinger skal være virksomhedernes eget redskab, og derfor  

 er der metodefrihed, for så vidt angår udarbejdelsen af den skriftlige  

 arbejdspladsvurdering.
Men arbejdspladsvurderingerne skal opfylde visse  

 minimumskrav med hensyn til processen, hvorunder de er blevet udarbejdet.
Det  

 indebærer, at der altid skal foretages en kortlægning af virksomhedens  

 arbejdsmiljø, at der skal tages stilling til de konstaterede  

 arbejdsmiljøproblemer, og at der skal udarbejdes en plan for løsningen  

 af problemerne og opfølgningen herpå.
Det er endvidere et krav, at arbejdsgiveren skal inddrage  

 sikkerhedsorganisationen eller de ansatte i planlægningen, tilrettelæggelsen  

 og gennemførelsen samt opfølgningen på arbejdspladsvurderingen.
Kravet om  

 skriftlighed er tillige en naturlig konsekvens af, at arbejdspladsvurderingen  

 altid skal være tilgængelig for virksomhedens ledelse, de ansatte og  

 Arbejdstilsynet.
Det er ikke tanken, at arbejdspladsvurderinger skal gøres til et  

 selvstændigt tilsynsobjekt for Arbejdstilsynet.
Arbejdstilsynets virksomhed  

 skal fortsat koncentreres om de faktiske arbejdsmiljøforhold på virksomheden.  

 Arbejdstilsynet vil imidlertid påse, om der er udarbejdet en skriftlig  

 arbejdspladsvurdering og påtale det, hvis det ikke er tilfældet.
Samtidig vil  

 det være naturligt, at Arbejdstilsynet i sin tilsynsvirksomhed tager  

 udgangspunkt i virksomhedernes arbejdspladsvurdering, der vil afspejle  

 omfanget af det virksomhedsinterne arbejdsmiljøarbejde og dermed kunne danne  

 grundlag for, at tilsynet tilpasses virksomhedernes egne forudsætninger.
Kvalitetssikring af bedriftssundhedstjenesterne Bedriftssundhedstjenesten (BST) og rådgivningen af virksomhederne skal  

 fremover kvalitetssikres via en godkendelsesordning.
Baggrunden for forslaget  

 om en kvalitetssikring af BST er bl.a., at en del tilsluttede virksomheder  

 ikke gør brug af BST.
Der har endvidere vist sig at være store forskelle i  

 kvaliteten af den rådgivning, de enkelte BSTer yder.
Derfor skal kvaliteten  

 af BSTernes rådgivning sikres.
Virksomhederne skal kunne have fuld tillid  

 til, at BSTernes rådgivning lever op til arbejdsmiljølovens krav.
En  

 godkendelsesordning, hvor et hertil kompetent organ tager stilling til en  

 række fastsatte kvalitetskrav skal sikre, at virksomhederne får den  

 rådgivning, de betaler for.
Forsøg med BST Der gives i forslaget mulighed for, at arbejdsministeren efter udtalelse  

 fra Arbejdsmiljørådet kan iværksætte forsøg om bedriftssundshedstjenesternes  

 opbygning, opgaver, funktion og finansiering m.v.
Formålet er via forskellige  

 forsøg med BST at udvikle virksomhedernes brug af BSTs rådgivning og få  

 afklaret, hvordan man kan udvide BSTs virkefelt til en bredere kreds af  

 virksomheder.
Der lægges vægt på, at forsøgsperioden bliver af en vis  

 varighed, og at forsøgene følges løbende undervejs og evalueres.
Parternes indsats skal styrkes og effektiviseres Parternes indsats er en vigtig brik i gennemførelsen af  

 handlingsprogrammet Rent Arbejdsmiljø år 2005 både på overordnet niveau i  

 Arbejdsmiljørådet og på brancheniveau.
Parternes indsats skal selvstændigt -  

 og i samspil med Arbejdstilsynets indsats - understøtte det forebyggende  

 arbejdsmiljøarbejde på virksomhederne.
Med henblik på at styrke og effektivisere parternes arbejdsmiljøindsats på  

 brancheniveau etableres en række nye branchearbejdsmiljøråd, der skal  

 overtage de nuværende branchesikkerhedsråds og Arbejdsmiljøfondets  

 brancherettede opgaver.
De nye branchearbejdsmiljøråds vigtigste opgaver er  

 at sørge for, at virksomhederne får information og vejledning af høj kvalitet  

 tilpasset den enkelte branche.
 Arbejdsmiljørådet skal fortsat have til opgave at rådgive  

 arbejdsministeren og være med ved udformningen af den overordnede  

 arbejdsmiljøpolitik, ligesom rådet fortsat skal inddrages i regelarbejdet.
Endvidere etableres der under Arbejdsmiljørådet en formidlings- og  

 informationsenhed, som skal varetage en række af de tværgående opgaver, der  

 hidtil er blevet varetaget af Arbejdsmiljøfondet.
Det drejer sig dels om  

 iværksættelse af forskningsprojekter, dels andre opgaver af mere generel  

 karakter, som ikke kan løses på brancheniveau.
Derudover styrkes Arbejdsmiljørådets styrende og koordinerende rolle i  

 forhold til den samlede partsindsats på arbejdsmiljøområdet.
Det sker bl.a.  

 ved, at Arbejdsmiljørådet skal indstille til arbejdsministeren, hvordan de  

 samlede midler til partsindsatsen skal anvendes og fordeles mellem  

 branchearbejdsmiljørådene og de tværgående opgaver under Arbejdsmiljørådet.
Den styrkede partsindsats finansieres via de midler, der hidtil er gået  

 til Arbejdsmiljøfondets aktiviteter og de tilskud, som staten hidtil har ydet  

 til branchesikkerhedsrådene.
Hertil kommer midler fra en afgift på to procent  

 af erstatningsudgifterne ved arbejdsulykker i henhold til  

 arbejdsskadelovgivningen.
Et mere effektivt, ensartet og virksomhedsorienteret Arbejdstilsyn Arbejdstilsynet omdannes til en enhedsorganisation bestående af en central  

 afdeling (det nuværende direktorat) og en række lokale afdelinger  

 (tilsynskredsene). Det samlede Arbejdstilsyn ledes af direktøren for  

 Arbejdstilsynet, der fastlægger opgavernes fordeling mellem afdelingerne.  

 Alle afdelinger refererer til direktøren.
Formålet er at styrke samarbejdet  

 på tværs i organisationen og sikre, at planlægning og prioritering af opgaver  

 samt indsatsområder er ens i hele Arbejdstilsynet.
 Det skal endvidere fremhæves, at den styrkelse af Arbejdstilsynets  

 bemanding, der er indeholdt i Finansloven 1997 og de kommende år, allerede er  

 udmøntet i ansættelse af ca. 50 nye tilsynsførende med henblik på at styrke  

 tilsynets virksomhedsrettede arbejde.
Klagesystemet forenkles og reglerne om opsættende virkning  

 strammes Klagesystemet ændres, således at der etableres et nyt to-instanssystem,  

 hvorefter klage over Arbejdstilsynets afgørelser skal indbringes for et nyt  

 arbejdsmiljøklagenævn.
Formålet er at styrke retssikkerheden ved at  

 overføre klagesagsbehandlingen til en uafhængig klageinstans, at  

 tilstræbe en smidigere og hurtigere afgørelse af klagesagerne samt sikre  

at Arbejdsmiljørådet får frigjort ressourcer til at koncentrere sig om  

 styringen og koordineringen af partsindsatsen.
 For at virksomhederne ikke kan udskyde opfyldelsen af Arbejdstilsynets  

 påbud i en længere periode ved at udnytte klagemulighederne og klagefristerne  

 til det yderste, foreslås det, at klage fratages opsættende virkning, når der  

 er tale om forhold, der skal bringes i orden straks.
Forhøjelse af strafferammer Med forslaget hæves den generelle strafferamme fra et til to års fængsel  

 på betingelse af, at overtrædelsen er sket forsætligt eller der er udvist  

 grov uagtsomhed.
Denne skærpelse skal markere områdets strafværdighed og  

 dermed understrege, at samfundet ser med større alvor på overtrædelser af  

 arbejdsmiljølovgivningen.
 Derudover indeholder lovforslaget følgende justeringer:
 - Arbejdsmiljøinstituttets status som selvstændig enhed under  

 Arbejdsministeriet lovfæstes.
 - Forældelsesfristen i sager om leverandører, installatører, reparatører  

 og planlæggere m.fl. fastsættes til fem år.
 - Der foretages en præcisering vedrørende betaling for lægeundersøgelse.
 Dele af forslaget foreslås at træde i kraft 1. januar 1998. Andre dele  

 foreslås at træde i kraft 1. januar 1999.
 Idet jeg i øvrigt henviser til lovforslaget og bemærkningerne hertil, skal  

 jeg anbefale lovforslaget til Folketingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget 1. I § 13 indsættes efter stk. 2 som nyt stykke:
 » Stk. 3. En bedriftssundhedstjeneste efter stk. 1 og 2 skal  

 godkendes efter regler fastsat af arbejdsministeren.«.
 Stk. 3-5 bliver herefter stk. 4-6.
 § 13. Arbejdsministeren kan fastsætte regler om, at der ved  

 virksomheder, hvor hensynet til de ansattes sikkerhed eller sundhed taler for  

 det, skal oprettes en bedriftssundhedstjeneste.
 Stk. 2. For grupper af virksomheder kan arbejdsministeren under  

 tilsvarende betingelser fastsætte regler om, at der skal oprettes en fælles  

 bedriftssundhedstjeneste.
Stk. 3. Arbejdsministeren kan fastsætte regler om  

 bedriftssundhedstjenesternes opbygning, opgaver, funktion og finansiering.  

 Dette gælder såvel bedriftssundhedstjenester efter stk. 1 og 2 som  

 bedriftssundhedstjenester, der etableres frivilligt.  

 Bedriftssundhedstjenestens opgaver kan udvides til at omfatte miljøspørgsmål  

 i direkte tilknytning til virksomhederne.
Arbejdsministeren kan fastsætte  

 nærmere regler, der sikrer løsningen af virksomhedens arbejdsmiljøspørgsmål.
 2. I § 13, stk. 4 og 5, der bliver stk. 5 og 6, ændres  

 »stk. 3« til: »stk. 3 og 4«.
 Stk. 4. Staten yder tilskud til etablering af  

 bedriftssundhedstjenester, der opfylder reglerne, der er fastsat i medfør af  

 stk. 3. Arbejdsministeren fastsætter de nærmere regler om tilskuddet.
 Stk. 5. Kommuner og amtskommuner kan yde tilskud til  

 bedriftssundhedstjenester, der opfylder reglerne, der er fastsat i medfør af  

 stk. 3. Arbejdsministeren fastsætter efter forhandling med  

 indenrigsministeren de nærmere vilkår for kommunernes og amtskommunernes  

 adgang til at yde tilskud.
 3. I § 13 indsættes som stk. 7:
 » Stk. 7. Arbejdsministeren iværksætter forsøg om  

 bedriftssundhedstjenesternes opbygning, opgaver, funktion og finansiering  

 m.v.«.
 4. Overskriften til kapitel 3 affattes således:
 » Branchearbejdsmiljøråd ».
Branchesikkerhedsråd 5. § 14 affattes således:
» § 14. Arbejdsministeren godkender efter udtalelse fra  

 Arbejdsmiljørådet, jf. § 66, stk. 2, 2. pkt., et antal  

 branchearbejdsmiljøråd, der skal medvirke ved løsning af sikkerheds- og  

 sundhedsspørgsmål inden for en eller flere brancher.
Finder udpegning sted i  

 løbet af en periode, gælder den kun til periodens udløb.
Stk. 2. Arbejdstager- og arbejdsgiverorganisationer inden for de  

 brancher, som det enkelte branchearbejdsmiljøråd dækker, skal hver udpege  

 lige mange medlemmer til rådet.
Det enkelte råd bestemmer selv antallet af  

 medlemmer.
Hvis der ikke kan opnås enighed herom, fastsætter  

 arbejdsministeren antallet af medlemmer.
Medlemmer og stedfortrædere for  

 disse udpeges for fire år ad gangen og kan genudpeges.
Stk. 3. Det enkelte branchearbejdsmiljøråd vælger blandt sine  

 medlemmer en formand og en næstformand.
Arbejdstager- og arbejdsgiversiden  

 har på skift henholdsvis formandsposten og næstformandsposten for to år ad  

 gangen.
 Stk. 4. For branchearbejdsmiljørådenes virksomhed gælder  

 forvaltningsloven og lov om offentlighed i forvaltningen.
 Stk. 5. Det enkelte branchearbejdsmiljøråd fastsætter selv sin  

 forretningsorden og etablerer et sekretariat.
 Stk. 6. Det enkelte branchearbejdsmiljøråd afgiver hvert år en  

 redegørelse om sin virksomhed til Arbejdsmiljørådet.«.
 § 14. Arbejdsministeren kan godkende branchesikkerhedsråd, der er  

 repræsentativt sammensat og oprettet for at medvirke ved løsning af  

 sikkerheds- og sundhedsspørgsmål inden for en eller flere brancher.
 Stk. 2. Arbejdsministeren kan yde et godkendt branchesikkerhedsråd  

 tilskud til konsulenttjeneste, der enten knyttes direkte til rådet eller til  

 en eller flere af de organisationer, der er repræsenteret gennem  

 branchesikkerhedsrådet.
 Stk. 3. Et godkendt branchesikkerhedsråd kan stille forslag og  

 udtale sig om nye regler samt om enkelte sager, som Arbejdsmiljørådet eller  

 direktøren for Arbejdstilsynet forelægger for det.
 Stk. 4. Arbejdsmiljørådet skal, inden det udtaler sig om regler,  

 der er særlige for en branche, jf. § 66, stk. 1, nr. 3, indhente udtalelse  

 fra vedkommende godkendte branchesikkerhedsråd.
 Stk. 5. Det er branchesikkerhedsrådets opgave at give oplysning og  

 vejledning om de regler og bestemmelser, der gælder for vedkommende branche.  

 Et branchesikkerhedsråd kan give indstilling til Arbejdsmiljørådet om  

 ændringer i branchens regler og bestemmelser.
Stk. 6. Arbejdsministeren kan i øvrigt fastsætte regler om  

 branchesikkerhedsrådenes opbygning, opgaver, funktion og finansiering.  

 Branchesikkerhedsrådenes opgaver kan udvides til at omfatte miljøspørgsmål i  

 direkte tilknytning til virksomhederne.
Arbejdsministeren kan fastsætte  

 nærmere regler, der sikrer løsningen af virksomhedernes  

 arbejdsmiljøspørgsmål.
 6. Efter § 14 indsættes:
» § 14a.
Det enkelte branchearbejdsmiljøråd udarbejder til  

 Arbejdsmiljørådet forslag til mål, plan og budget for rådets del af den  

 samlede partsindsats, jf. stk. 2 og 3.
Stk. 2. Det enkelte branchearbejdsmiljøråd har inden for rådets  

 område til opgave at bistå branchens enkelte virksomheder ved løsning af  

 arbejdsmiljømæssige spørgsmål, herunder 1) at udarbejde information og branchevejledninger, herunder vejledninger  

 til brug for virksomhedernes udarbejdelse af arbejdspladsvurderinger, 2) at kortlægge branchens særlige arbejdsmiljøproblemer og medvirke ved  

 udarbejdelsen af branchedokumentation, 3) at stille forslag til Arbejdsmiljørådet om at iværksætte  

 forskningsprojekter og 4) at udvikle og gennemføre oplysnings- og uddannelsesaktiviteter.
Stk. 3. Det enkelte branchearbejdsmiljøråd kan 1) udtale sig om eller stille forslag til Arbejdsmiljørådet om ændrede og  

 nye regler, 2) deltage i og gennemføre indsatser og kampagner og 3) danne og deltage i lokale arbejdsmiljøfora.
 Stk. 4. Arbejdsministeren fastsætter nærmere regler om  

 branchearbejdsmiljørådenes opbygning, sammensætning og virksomhed, herunder  

 om rådenes opgaver og funktion.
Stk. 5. Efter forhandling med miljøministeren kan rådenes opgaver  

 udvides til at omfatte miljøspørgsmål i direkte tilknytning til  

 virksomhederne.
Arbejdsministeren kan fastsætte nærmere regler, der sikrer  

 løsningen af virksomhedernes arbejdsmiljøspørgsmål.«.
 7. Efter § 15 indsættes:
» § 15a.
Arbejdsgiveren skal sørge for, at der udarbejdes en  

 skriftlig arbejdspladsvurdering af sikkerheds- og sundhedsforholdene på  

 arbejdspladsen under hensyntagen til arbejdets art, de arbejdsmetoder og  

 arbejdsprocesser, der anvendes, samt virksomhedens størrelse og organisering.  

 Arbejdspladsvurderingen skal forefindes i virksomheden og være tilgængelig  

 for virksomhedens ledelse, de ansatte og Arbejdstilsynet.
En  

 arbejdspladsvurdering skal revideres, når der sker ændringer i arbejdet,  

 arbejdsmetoder og arbejdsprocesser m.v., og disse ændringer har betydning for  

 sikkerhed og sundhed under arbejdet, dog senest hvert tredie år.
Stk. 2. En arbejdspladsvurdering skal omfatte en stillingtagen til  

 virksomhedens arbejdsmiljøproblemer, og hvordan de løses.
Vurderingen skal  

 indeholde følgende elementer:
 1) Identifikation og kortlægning af virksomhedens arbejdsmiljøforhold.
 2) Beskrivelse og vurdering af virksomhedens arbejdsmiljøproblemer.
 3) Prioritering og opstilling af en handlingsplan for løsning af  

 virksomhedens arbejdsmiljøproblemer.
 4) Retningslinier for opfølgning på handlingsplanen.
 Stk. 3. Arbejdsgiveren skal inddrage sikkerhedsorganisationen  

 eller de ansatte i planlægningen, tilrettelæggelsen og gennemførelsen af samt  

 opfølgningen på arbejdspladsvurderingen, jf. stk. 1 og 2.
 Stk. 4. Arbejdsministeren fastsætter nærmere regler om  

 arbejdsgiverens pligter efter stk. 1-3.«.
§ 15. Arbejdsgiveren skal sørge for, at arbejdsforholdene  

 sikkerheds- og sundhedsmæssigt er fuldt forsvarlige.
Der henvises her særligt  

 til 1) kapitel 5 om arbejdets udførelse, 2) kapitel 6 om indretning af arbejdsstedet, 3) kapitel 7 om tekniske hjælpemidler m.v., 4) kapitel 8 om stoffer og materialer.
 8. I § 63, stk. 3, udgår: », den ansatte«.
§ 63. For virksomheder, fag, faglige områder eller andre grupper  

 af ansatte, hvis arbejde er forbundet med fare for de ansattes sundhed, kan  

 arbejdsministeren fastsætte regler om, 1) at de ansatte skal lægeundersøges før ansættelsen, under ansættelsen og  

 efter ansættelsens ophør, eventuelt ved regelmæssige undersøgelser, og 2) at der regelmæssigt eller i enkelte tilfælde skal foretages  

 arbejdsmedicinske, arbejdshygiejniske eller andre undersøgelser af  

 sundhedsforholdene.
 Stk. 2. Arbejdsministeren kan fastsætte regler om tilsvarende  

 undersøgelser med henblik på, om et arbejde kan medføre fare for sundheden.
 Stk. 3. Udgifterne ved undersøgelserne afholdes af arbejdsgiveren,  

 den ansatte eller staten efter regler, der fastsættes af arbejdsministeren.
 9. Overskriften til kapitel 12 affattes således:
 » Arbejdsmiljørådet ».
Arbejdsmiljørådet og Arbejdsmiljøfondet Arbejdsmiljørådet 10. Overskriften til § 66 ophæves.
Arbejdsmiljørådet 11. § 66 affattes således:
 » § 66. Arbejdsmiljørådet deltager i tilrettelæggelsen og  

 gennemførelsen af den samlede arbejdsmiljøindsats gennem rådgivning af  

 arbejdsministeren og afgiver indstilling til arbejdsministeren om:
 1) Planlægning af parternes del af arbejdsmiljøindsatsen, herunder  

 fastsættelse af mål for det næste finansårs indsats og prioritering af  

 indsatsområder.
 2) Udmelding af planer og tilskudsrammer til branchearbejdsmiljørådene for  

 deres del af indsatsen.
 3) Tværgående aktiviteter.
 4) Opfølgning på Arbejdsmiljørådets og branchearbejdsmiljørådenes indsats.
Stk. 2. Arbejdsmiljørådet drøfter på eget initiativ spørgsmål, som  

 det finder af betydning for arbejdsmiljøet, og udtaler sig herom til  

 arbejdsministeren.
Rådet udtaler sig, inden arbejdsministeren godkender  

 branchearbejdsmiljøråd efter § 14, stk. 1.
Stk. 3. Arbejdsmiljørådet udtaler sig om og giver forslag til  

 lovændringer og nye regler.
Ved udarbejdelse af regler i henhold til  

 bemyndigelse i denne lov skal Arbejdsmiljørådet medvirke gennem  

 repræsentanter, udpeget af rådet inden for eller uden for dettes  

 medlemskreds.
Endvidere skal rådets udtalelse indhentes, forinden reglerne  

 fastsættes.
 Stk. 4. Arbejdsmiljørådet afgiver hvert år en redegørelse til  

 arbejdsministeren om udviklingen på arbejdsmiljøområdet og om de  

 forbedringer, som rådet finder ønskelige.«.
 § 66. Formålet med Arbejdsmiljørådet er at give arbejdsmarkedets  

 parter medindflydelse på indsatsen for et sikkert og sundt arbejdsmiljø.  

 Rådet har følgende opgaver:
 1) Rådet drøfter på eget initiativ spørgsmål, som det finder af betydning  

 for arbejdsmiljøet, og udtaler sig herom til arbejdsministeren og direktøren  

 for Arbejdstilsynet.
 2) Rådet udtaler sig om og giver forslag til lovændringer og nye regler  

 samt om de enkelte sager, som arbejdsministeren eller direktøren for  

 Arbejdstilsynet forelægger for rådet.
3) Ved udarbejdelse af regler i henhold til bemyndigelse i denne lov skal  

 Arbejdsmiljørådet medvirke gennem repræsentanter, udpeget af rådet inden for  

 eller uden for dettes medlemskreds.
Endvidere skal rådets udtalelse  

 indhentes, forinden reglerne fastsættes.
 4) Før godkendelse af branchesikkerhedsråd efter § 14, stk. 1,  

 fastsættelse af undtagelser efter § 54, stk. 3, samt afgørelse af klager  

 efter § 81, stk. 2, skal rådets udtalelse indhentes.
 5) Rådet følger branchesikkerhedsrådenes arbejde.
 6) Rådet afgiver hvert år en indstilling til arbejdsministeren om  

 udviklingen inden for arbejdsmiljøområdet og om de forbedringer, som det  

 finder ønskelige.
 Stk. 2. Rådet kan nedsætte arbejdsudvalg og udpege medlemmer til  

 disse, også uden for rådets medlemskreds.
 Stk. 3. Rådet nedsætter et stående udvalg til at følge  

 branchesikkerhedsrådenes arbejde.
 Stk. 4. Rådet kan indhente erklæringer fra sagkyndige og  

 iværksætte undersøgelser til brug for sit arbejde.
 Stk. 5. Arbejdsministeren godkender rådets forretningsorden.
 12. Efter § 66 indsættes:
» § 66a.
Arbejdsmiljørådet udarbejder til arbejdsministeren  

 forud for hvert finansår forslag til mål, plan og budget for  

 Arbejdsmiljørådets og branchearbejdsmiljørådenes samlede indsats.
Rådet  

 udarbejder endvidere til arbejdsministeren forslag til fordeling af midler,  

 der er tilvejebragt efter § 68, mellem branchearbejdsmiljørådene og  

 Arbejdsmiljørådet.
 Stk. 2. I grundlaget for Arbejdsmiljørådets forslag indgår  

 branchearbejdsmiljørådenes forslag til mål, plan og budget for rådenes  

 indsats, jf. § 14a, stk. 1.
 Stk. 3. Arbejdsmiljørådet udmelder inden for de tilskudsrammer,  

 som er udmeldt af arbejdsministeren, og på baggrund af den af  

 arbejdsministeren godkendte plan for parternes indsats, planerne for  

 branchearbejdsmiljørådenes indsats til rådene, jf. § 68a.«.
 13. § 67 affattes således:
 » § 67. Arbejdsmiljørådet består af en formand og følgende  

 andre medlemmer:
 1) Seks medlemmer indstillet af Landsorganisationen i Danmark.
 2) To medlemmer indstillet af Funktionærernes og Tjenestemændenes  

 Fællesråd.
 3) To medlemmer indstillet af Akademikernes Centralorganisation.
 4) Fire medlemmer indstillet af Dansk Arbejdsgiverforening.
 5) Et medlem indstillet af Ledernes Hovedorganisation.
 6) Et medlem indstillet af Sammenslutningen af Landbrugets  

 Arbejdsgiverforeninger og Landbrugsrådet i fællesskab.
 7) Et medlem indstillet af Finanssektorens Arbejdsgiverforening.
 8) To medlemmer indstillet af Kommunernes Landsforening,  

 Amtsrådsforeningen i Danmark, og Københavns og Frederiksberg kommuner i  

 fællesskab.
 9) Et medlem indstillet af Finansministeriet.
 Stk. 2. Formanden og de øvrige medlemmer samt stedfortrædere for  

 disse udpeges af arbejdsministeren for fire år ad gangen og kan genudpeges.  

 Finder udpegning sted i løbet af en periode, gælder den kun til periodens  

 udløb.
Stk. 3. Afgørelser i Arbejdsmiljørådet træffes ved stemmeflertal  

 blandt de tilstedeværende medlemmer.
Ved stemmelighed er formandens stemme  

 afgørende.
 Stk. 4. Følgende deltager med hver en repræsentant uden stemmeret  

 i rådet:
 1) Arbejdsministeriet.
 2) Arbejdstilsynet.
 3) Arbejdsmiljøinstituttet.
 4) Sundhedsministeriet.
 5) Socialministeriet.
 6) Miljøministeriet.
 Stk. 5. Rådet kan nedsætte arbejdsudvalg og udpege medlemmer til  

 disse, også uden for rådets medlemskreds.
 Stk. 6. Rådet kan indhente erklæringer fra sagkyndige og  

 iværksætte undersøgelser til brug for sit arbejde.
 Stk. 7. Arbejdsministeren godkender rådets forretningsorden.
Stk. 8. Til varetagelse af de i § 66, stk. 1, nr. 3, nævnte  

 tværgående aktiviteter, etableres under Arbejdsmiljørådet en formidlings- og  

 informationsenhed.
Arbejdsministeren ansætter efter indstilling fra  

 Arbejdsmiljørådet den daglige leder af enheden.
 Stk. 9. Arbejdsministeren sørger i øvrigt for varetagelsen af  

 sekretariatsfunktionen for Arbejdsmiljørådet.«.
 § 67. Arbejdsmiljørådet består af en formand, 12 repræsentanter  

 for de ansatte, 10 repræsentanter for arbejdsgiverne, en læge og en  

 videnskabelig medarbejder ved Danmarks Tekniske Universitet.  

 Arbejdsministeren udnævner rådets formand og øvrige medlemmer og  

 stedfortrædere for disse.
Stk. 2. Af repræsentanterne for de ansatte skal 3 repræsentere  

 industri og transport, 2 håndværk, 2 landbrug, 1 handel, 1 de tekniske  

 funktionærer, 1 de merkantile funktionærer og 2 de offentligt ansatte.
Af  

 repræsentanterne for arbejdsgiverne skal 3 repræsentere industri og  

 transport, 2 håndværk, 2 landbrug, 1 handel og 2 det offentlige.
Stk. 3. Repræsentanterne og stedfortræderne indstilles af de mest  

 repræsentative organisationer inden for hver gruppe.
En af repræsentanterne  

 for arbejdsgiverne indstilles dog af finansministeren, og en indstilles af  

 Amtsrådsforeningen i Danmark, Kommunernes Landsforening, Københavns kommune  

 og Frederiksberg kommune i fællesskab.
Lægen og en stedfortræder for ham  

 indstilles af Sundhedsstyrelsen.
Den videnskabelige medarbejder ved Danmarks  

 Tekniske Universitet indstilles af dette.
 Stk. 4. Medlemmerne og stedfortræderne udnævnes normalt for en  

 periode af 6 år.
 Stk. 5. Arbejdsministeriet, Arbejdstilsynet, Arbejdsskadestyrelsen  

 og Miljøstyrelsen deltager hver med en repræsentant uden stemmeret i  

 Arbejdsmiljørådets møder.
 14. Efter § 67 indsættes:
 »Kapitel 12a.
 Finansieringen m.v. af parternes arbejdsmiljøindsats ».
 15. § 68 affattes således:
 »§ 68. Midler til gennemførelse af Arbejdsmiljørådets  

 tværgående aktiviteter efter § 66, stk. 1, nr. 3, og  

 branchearbejdsmiljørådenes indsats til forbedring af arbejdsmiljøet  

 tilvejebringes ved bidrag, jf. stk. 2-5, fra staten og forsikringsselskaber,  

 der er godkendt til at tegne arbejdsskadeforsikring, samt fra kommuner og  

 arbejdsgivere, der ikke har tegnet forsikring, jf. §§ 45 og 74 i  

 arbejdsskadeforsikringsloven.
Stk. 2. Bidraget efter stk. 1 skal fremgå af den årlige finanslov  

 og består af et beløb på 45 mio. kr., der reguleres af arbejdsministeren  

 efter indstilling fra Arbejdsmiljørådet.
Beløbet fordeles forholdsmæssigt på  

 de bidragspligtige efter stk. 1 ud fra deres andele af de samlede  

 godtgørelser for men og erstatninger for erhvervsevnetab, som  

 Arbejdsskadestyrelsen har tilkendt efter arbejdsskadeforsikringsloven.
Stk. 3. Bidraget efter stk. 1 består endvidere af et beløb, som  

 udgør to procent af de godtgørelser for men og erstatninger for  

 erhvervsevnetab, som Arbejdsskadestyrelsen for hver af de bidragspligtige har  

 tilkendt i arbejdsulykkesager efter arbejdsskadeforsikringsloven.
Beløbet  

 opkræves hos de bidragspligtige efter stk. 1.
 Stk. 4. Til dækning af bidrag efter stk. 1 kan  

 forsikringsselskaberne forhøje præmierne for lovpligtig  

 arbejdsskadeforsikring forholdsmæssigt uanset de trufne forsikringsaftaler.
 Stk. 5. Arbejdsministeren fastsætter nærmere regler for beregning,  

 opkrævningsperiode og indbetaling af bidrag efter stk. 1.«.
Arbejdsmiljøfondet § 68. Arbejdsmiljøfondets formål er gennem oplysning og uddannelse  

 og på anden egnet måde at fremme et bedre arbejdsmiljø.
 Stk. 2. Fondets midler tilvejebringes ved bidrag fra staten, fra  

 de forsikringsselskaber, der er godkendt til tegning af  

 arbejdsskadeforsikring, samt fra de kommuner og arbejdsgivere, der ikke har  

 tegnet forsikring efter loven om arbejdsskadeforsikring, jfr. dennes § 41 og  

 § 68, stk. 1.
 Stk. 3. Bidragene udgør årligt 45 mill. kr., der reguleres af  

 arbejdsministeren efter indstilling fra Arbejdsmiljørådet og tilslutning fra  

 Folketingets Finansudvalg.
Stk. 4. Statens bidrag beregnes som en andel af det samlede bidrag  

 svarende til den andel, de statsansatte udgør af det samlede antal  

 arbejdstagere inden for lovens område.
Forsikringsselskabernes bidrag  

 fordeles på de enkelte selskaber i forhold til præmieindtægt af pligtig  

 arbejdsskadeforsikring i det regnskabsår, fordelingen vedrører.
For kommuner  

 og arbejdsgivere, der ikke har tegnet forsikring, fastsættes bidraget i  

 forhold til et af Arbejdsskadestyrelsen skønsmæssigt beregnet præmiebeløb  

 svarende til den pågældendes risiko efter loven om arbejdsskadeforsikring.
 Stk. 5. Til dækning af bidraget til Arbejdsmiljøfondet kan  

 forsikringsselskaberne forhøje præmierne for lovpligtig  

 arbejdsskadeforsikring forholdsmæssigt uanset de trufne forsikringsaftaler.
 Stk. 6. Arbejdsministeren fastsætter nærmere regler for beregning  

 og indbetaling af bidragene.
Stk. 7. Arbejdsmiljørådet er fondets øverste myndighed og  

 godkender fondets budget, regnskab og arbejdsplan.
Revisionen af regnskabet  

 varetages af statens revisionsmyndighed.
Stk. 8. Fondets daglige ledelse varetages af en bestyrelse, som  

 består af direktøren for Arbejdstilsynet som formand og 6 medlemmer, som  

 vælges af Arbejdsmiljørådet. 3 medlemmer repræsenterer arbejdstagerne, og 3  

 medlemmer repræsenterer arbejdsgiverne.
Af repræsentanterne for  

 arbejdstagerne skal 2 repræsentere de under Landsorganisationen i Danmark  

 hørende områder og 1 funktionærernes og akademikernes områder.
Af  

 repræsentanterne for arbejdsgiverne skal 2 repræsentere de private  

 arbejdsgivere, heraf den ene arbejdslederne, og 1 det offentlige som  

 arbejdsgiver.
 Stk. 9. Fondets forretningsorden fastsættes af arbejdsministeren  

 efter forhandling med Arbejdsmiljørådet.
 Stk. 10. Fondets bestyrelse afgiver hvert år beretning om sin  

 virksomhed til Arbejdsmiljørådet og arbejdsministeren.
 16. Efter § 68 indsættes:
»§ 68a.
Arbejdsministeren fordeler efter indstilling fra  

 Arbejdsmiljørådet de tilvejebragte midler efter § 68 og melder tilskudsrammer  

 ud til Arbejdsmiljørådets tværgående aktiviteter efter § 66, stk. 1, nr. 3,  

 og til de enkelte branchearbejdsmiljøråd samt fastlægger nærmere vilkår for  

 midlernes anvendelse.
 Stk. 2. Arbejdsmiljørådet og de enkelte branchearbejdsmiljøråd  

 træffer inden for de udmeldte tilskudsrammer, de fastlagte vilkår samt den af  

 Arbejdsmiljørådet udmeldte plan for det enkelte branchearbejdsmiljøråds  

 indsats efter § 66a, stk. 3, bestemmelse om, hvilke aktiviteter der skal  

 gennemføres.
 Stk. 3. Arbejdsministeren kan bestemme, at tilskud tilbageholdes,  

 bortfalder eller kræves tilbagebetalt, såfremt vilkår for midlernes  

 anvendelse ikke overholdes.
 Stk. 4. Uforbrugte midler, herunder bortfaldne eller  

 tilbagebetalte tilskud efter stk. 3, indgår i en fornyet fordeling efter  

 reglerne i stk. 1.
Stk. 5. Arbejdsministeren fastsætter nærmere regler om udbetaling  

 af tilskud, regnskabsaflæggelse m.v. og kan i den forbindelse bestemme, at  

 tilskud kan udbetales a conto.
Revisionen af regnskaberne varetages af  

 statens revisionsmyndighed.
§ 68b.
Arbejdsmiljøfondets aktiver pr. 1. januar 1999 overføres  

 pr. 1. januar 1999 til anvendelse til Arbejdsmiljørådets tværgående  

 aktiviteter efter § 66, stk. 1, nr. 3, og til branchearbejdsmiljørådenes  

 indsats og fordeles efter reglerne i § 68a, dog således at der forlods  

 afsættes de nødvendige midler til opfyldelse af de kontrakter, som  

 Arbejdsmiljøfondet har indgået for tiden efter 1. januar 1999.«.
 17. I § 70, stk. 1, udgår: », et  

 arbejdsmiljøinstitut«.
 § 70. Arbejdstilsynet består af et direktorat, et  

 arbejdsmiljøinstitut samt tilsynskredse.
 18. § 70 affattes således:
» § 70. Arbejdstilsynet er et direktorat under  

 Arbejdsministeriet og består af en central afdeling samt et antal lokale  

 afdelinger.
Direktøren for Arbejdstilsynet fastlægger opgavernes fordeling  

 mellem afdelingerne.«.
 § 70. Arbejdstilsynet består af et direktorat, et  

 arbejdsmiljøinstitut samt tilsynskredse.
 Stk. 2. Arbejdsministeren fastsætter regler om landets inddeling i  

 tilsynskredse.
 19. I § 72, nr. 1, ændres »branchesikkerhedsråd«  

 til: »branchearbejdsmiljøråd«.
§ 72. Arbejdstilsynet har til opgave at 1) vejlede virksomheder, branchesikkerhedsråd, arbejdsmarkedets  

 organisationer og offentligheden om arbejdsmiljømæssige spørgsmål, 20. I § 73, 2. pkt., ændres »§ 66, stk. 1, nr. 3 og  

 4« til: »§ 66, stk. 2, 2. pkt., og § 66, stk. 3.«.
§ 73. Arbejdsministeren kan bemyndige direktøren for  

 Arbejdstilsynet til at udøve beføjelser, der ved loven er tillagt  

 arbejdsministeren.
Arbejdsministeren kan i forbindelse hermed efter  

 forhandling med Arbejdsmiljørådet bestemme, at § 66, stk. 1, nr. 3 og 4, kan  

 fraviges.
 21. § 79, stk. 1, affattes således:
 »§ 79. Myndigheder og personer, der udøver opgaver efter §§  

 13-14a og kap. 11, 12 og 13-14, samt enhver, der i øvrigt yder bistand  

 hertil, er underkastet tavshedspligt efter borgerlig straffelovs § 152 og  

 152b, stk. 1.«.
 § 79. Myndigheder og personer, der udøver opgaver efter §§ 13-14  

 og kap. 11-14, samt enhver, der i øvrigt yder bistand hertil, er underkastet  

 tavshedspligt efter borgerlig straffelovs § 152 og § 264 b.
 22. Efter § 80 indsættes som nyt kapitel:
 »Kapitel 13a.
Arbejdsmiljøinstituttet § 80a.
Arbejdsmiljøinstituttet er en sektorforskningsinstitution  

 under Arbejdsministeriet.«.
 § 70. Arbejdstilsynet består af et direktorat, et  

 arbejdsmiljøinstitut samt tilsynskredse.
 23. § 81 affattes således:
 » § 81. Klage over en afgørelse truffet af Arbejdstilsynet i  

 henhold til denne lov kan indbringes for Arbejdsmiljøklagenævnet inden fire  

 uger efter, at afgørelsen er meddelt den pågældende.
Stk. 2. Klagen sendes til Arbejdstilsynet.
Hvis Arbejdstilsynet  

 fastholder afgørelsen, videresendes klagen til behandling i  

 Arbejdsmiljøklagenævnet.
 Stk. 3. Rettidig klage har opsættende virkning, indtil  

 Arbejdsmiljøklagenævnets afgørelse foreligger, eller nævnet bestemmer andet.  

 Klager over afgørelser om forhold efter § 77, stk. 1, som skal bringes i  

 orden straks, samt afgørelser efter § 77, stk. 2 og 3, har ikke opsættende  

 virkning.
 Stk. 4. Når særlige grunde taler derfor, kan  

 Arbejdsmiljøklagenævnet behandle en klage og tillægge denne opsættende  

 virkning, selvom klagen ikke er fremkommet rettidigt.
 Stk. 5. Afgørelser truffet af Arbejdsmiljøklagenævnet kan ikke  

 indbringes for anden administrativ myndighed.«.
 § 81. Tilsynskredsenes afgørelser kan indbringes for direktøren  

 for Arbejdstilsynet inden 4 uger efter, at afgørelsen er meddelt den  

 pågældende.
 Stk. 2. Direktørens afgørelse kan indbringes for arbejdsministeren  

 inden 4 uger efter, at afgørelsen er meddelt den pågældende.
Stk. 3. Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter § 77, stk. 2 og 3, har ikke opsættende  

 virkning.
 Stk. 4. Når særlige grunde taler derfor, kan klagemyndigheden  

 behandle en klage og tillægge denne opsættende virkning, selv om klagen først  

 fremkommer efter udløbet af den frist, der er nævnt i stk. 1 og 2.
 24. Efter § 81 indsættes:
» § 81a.
Arbejdsmiljøklagenævnet består af en formand og af  

 følgende beskikkede medlemmer:
 1) Tre medlemmer indstillet af Landsorganisationen i Danmark.
 2) Et medlem indstillet af Funktionærernes og Tjenestemændenes Fællesråd.
 3) Et medlem indstillet af Akademikernes Centralorganisation.
 4) Et medlem indstillet af Dansk Arbejdsgiverforening.
 5) Et medlem indstillet af Sammenslutningen af Landbrugets  

 Arbejdsgiverforeninger og Landbrugsrådet i fællesskab.
 6) Et medlem indstillet af Finanssektorens Arbejdsgiverforening.
 7) Et medlem indstillet af Kommunernes Landsforening, Amtsrådsforeningen i  

 Danmark, Københavns og Frederiksberg kommuner samt Finansministeriet i  

 fællesskab.
 8) Et medlem indstillet af Ledernes Hovedorganisation.
 9) Et medlem med særlig juridisk sagkundskab indstillet af  

 Justitsministeriet.
 10) Et medlem med særlig teknisk sagkundskab indstillet af Danmarks  

 Tekniske Universitet.
 11) Et medlem med særlig arbejdsmedicinsk sagkundskab indstillet af  

 Sundhedsministeriet.
Stk. 2. Formanden og dennes stedfortræder ansættes af  

 arbejdsministeren.
Begge skal ved udpegningen have bestået juridisk,  

 statsvidenskabelig, økonomisk eller anden dermed ligestillet eksamen.
Stk. 3. De beskikkede medlemmer samt stedfortrædere for disse  

 udpeges af arbejdsministeren for fire år ad gangen og kan genudpeges.
Finder  

 udpegning sted i løbet af en periode, gælder den kun til periodens udløb.
Stk. 4. Arbejdsmiljøklagenævnets afgørelser træffes af formanden  

 eller dennes stedfortræder og de i stk. 1, nr. 1 - 8 beskikkede medlemmer af  

 nævnet eller deres stedfortrædere.
Afgørelser træffes ved stemmeflertal.
Ved  

 stemmelighed er formandens eller dennes stedfortræders stemme afgørende.
De  

 enkelte beskikkede medlemmer kan møde med en eller flere bisiddere uden  

 stemmeret.
 Stk. 5. Formanden eller dennes stedfortræder kan træffe afgørelse  

 på nævnets vegne i følgende sager:
 1) Klager som alene vedrører fristen for efterkommelse af påbud efter §  

 77, stk. 1.
 2) Afgørelser i henhold til § 81, stk. 3, 1. pkt., om fratagelse af en  

 klages opsættende virkning.
 3) Afgørelser i henhold til § 81, stk. 4, om behandling af en for sent  

 indgivet klage.
 Stk. 6. Formanden eller dennes stedfortræder kan efter en  

 skriftlig høring af nævnets beskikkede medlemmer træffe afgørelse på nævnets  

 vegne i sager, hvor der er en fast praksis eller som i øvrigt ikke giver  

 anledning til tvivl.
 Stk. 7. Medlemmerne af nævnet skal orienteres om alle klagesager,  

 der forelægges nævnet til afgørelse, og kan anmode om, at en sag behandles af  

 hele klagenævnet.
 Stk. 8. Arbejdsmiljøklagenævnet afgiver hvert år en beretning om  

 sin virksomhed til Arbejdsmiljørådet og arbejdsministeren.
 Stk. 9. Sekretariatsbetjeningen af Arbejdsmiljøklagenævnet  

 varetages af sekretariatet for Arbejdsmarkedets Ankenævn.
 Stk. 10. Arbejdsmiljøklagenævnets forretningsorden fastsættes af  

 arbejdsministeren.«.
 25. § 82, stk. 1, nr. 1, affattes således:
 »1) overtræder § 15, § 15a, § 16, § 17, stk. 1 og 2, § 18, § 19, §  

 20, stk. 1, § 21, § 23, §§ 25-34, § 37, stk. 1, § 38, stk. 1, § 42, stk. 1, §  

 45, stk. 1, § 48, stk. 1, § 63, stk. 5, § 75, stk. 3, eller § 76, stk.  

 1,».
§ 82. Medmindre højere straf er forskyldt efter den øvrige  

 lovgivning, straffes med bøde, hæfte eller fængsel indtil 1 år den, der 1) overtræder §§ 15-19, § 20, stk. 1, § 21, § 23, §§ 25-34, § 37, stk. 1,  

 § 38, stk. 1, § 42, stk. 1, § 45, stk. 1, § 48, stk. 1, § 63, stk. 5, § 75,  

 stk. 3, eller § 76, stk. 1, 26. § 82, stk. 2, affattes således:
 » Stk. 2. Straffen kan stige til hæfte eller fængsel i indtil  

 2 år, hvis overtrædelsen er begået forsætligt eller ved grov  

 uagtsomhed.«.
Stk. 2. Straffen kan stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på unge mennesker under 18 år eller fremkaldt fare herfor  

 eller 2) opnået eller tilsigtet en økonomisk fordel for den pågældende selv  

 eller andre, herunder ved besparelse.
 27. I § 82 indsættes efter stk. 2 som nye stykker:
» Stk. 3. Ved straffens udmåling efter stk. 1 og 2 skal det  

 betragtes som en skærpende omstændighed, 1) at der ved overtrædelsen er sket skade på liv eller helbred eller  

 fremkaldt fare herfor, 2) at der tidligere er afgivet påbud efter § 77, stk. 1 eller 2, for det  

 samme eller tilsvarende forhold, eller 3) at der ved overtrædelsen er opnået eller tilsigtet opnået en økonomisk  

 fordel for den pågældende selv eller andre.
 Stk. 4. Det skal betragtes som en særligt skærpende omstændighed,  

 at der for unge under 18 år er sket skade på liv eller helbred eller  

 fremkaldt fare herfor, jf. stk. 3, nr. 1.«.
 Stk. 3 og 4 bliver herefter stk. 5 og 6.
Stk. 2. Straffen kan stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på unge mennesker under 18 år eller fremkaldt fare herfor  

 eller 2) opnået eller tilsigtet en økonomisk fordel for den pågældende selv  

 eller andre, herunder ved besparelse.
 Stk. 3. Sker der ikke konfiskation af udbytte, som er opnået ved  

 overtrædelsen, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel,  

 jf. stk. 2, nr. 2.
 Stk. 4. Straffelovens § 23 om medvirken finder anvendelse på det i  

 stk. 1 og 2 omhandlede strafansvar.
 28. I § 82, stk. 3, der bliver stk. 5, udgår: », jf.  

 stk. 2, nr. 2«.
 Stk. 3. Sker der ikke konfiskation af udbyttet, som er opnået ved  

 overtrædelsen, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel,  

 jf. stk. 2, nr. 2.
 29. I § 82 indsættes som stk. 7:
 » Stk. 7. Forældelsesfristen for strafansvaret er 5 år ved  

 overtrædelse af §§ 30, 31, 32, 33 eller 34 samt regler udstedt i henhold til  

 § 35.«.
 30. I § 83 indsættes efter »§ 15,»: »§  

 15a,», og »ham« ændres til: »arbejdsgiveren«.
§ 83. For overtrædelse af § 15, § 16, § 38, stk. 1, § 42, stk. 1,  

 § 45, stk. 1, § 48, stk. 1, § 82, nr. 2 og 3, kan der pålægges en  

 arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
 31. I § 83 indsættes som stk. 2:
 » Stk. 2. Ved bødens udmåling finder § 82, stk. 3 og 4,  

 tilsvarende anvendelse.«.
§ 83. For overtrædelse af § 15, § 16, § 38, stk. 1, § 42, stk. 1,  

 § 45, stk. 1, § 48, stk. 1, § 82, nr. 2 og 3, kan der pålægges en  

 arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
Efter 2. behandling den 28. maj 1997 § 1 I lov om arbejdsmiljø, jf. lovbekendtgørelse nr. 184 af 22. marts 1995,  

 som ændret ved lov nr. 458 af 12. juni 1996 og lov nr. 1196 af 27. december  

 1996, foretages følgende ændringer:
 1. I § 5 ændres »1-9 ansatte« til: »1-4  

 ansatte«.
 2. I § 6, stk. 1, ændres »10 ansatte« til:  

 »5 ansatte«.
 3. I § 13 indsættes efter stk. 2 som nyt stykke:
»Stk. 3. En bedriftssundhedstjeneste efter stk. 1 og 2 skal  

 godkendes efter regler fastsat af arbejdsministeren.« Stk. 3-5 bliver herefter stk. 4-6.
 4. I § 13, stk. 4 og 5, der bliver stk. 5 og 6,  

 ændres »stk. 3« til: »stk. 3 og 4«.
 5. I § 13 indsættes som stk. 7:
»Stk. 7. Arbejdsministeren iværksætter forsøg om  

 bedriftssundhedstjenesternes opbygning, opgaver, funktion og finansiering  

 m.v.« 6. Overskriften til kapitel 3 affattes således:
 »Branchearbejdsmiljøråd ».
 7. § 14 affattes således:
 » § 14. Arbejdsministeren godkender efter udtalelse fra  

 Arbejdsmiljørådet, jf. § 66, stk. 2, 2. pkt., et antal  

 branchearbejdsmiljøråd, der skal medvirke ved løsning af sikkerheds- og  

 sundhedsspørgsmål inden for en eller flere brancher.
Stk. 2. Arbejdstager- og arbejdsgiverorganisationer inden for de  

 brancher, som det enkelte branchearbejdsmiljøråd dækker, skal hver udpege  

 lige mange medlemmer til rådet.
Det enkelte råd bestemmer selv antallet af  

 medlemmer.
Hvis der ikke kan opnås enighed herom, fastsætter  

 arbejdsministeren antallet af medlemmer.
Medlemmer og stedfortrædere for  

 disse udpeges for fire år ad gangen og kan genudpeges.
Finder udpegning sted  

 i løbet af en periode, gælder den kun til periodens udløb.
Stk. 3. Det enkelte branchearbejdsmiljøråd vælger blandt sine  

 medlemmer en formand og en næstformand.
Arbejdstager- og arbejdsgiversiden  

 har på skift henholdsvis formandsposten og næstformandsposten for to år ad  

 gangen.
 Stk. 4. For branchearbejdsmiljørådenes virksomhed gælder  

 forvaltningsloven og lov om offentlighed i forvaltningen.
 Stk. 5. Det enkelte branchearbejdsmiljøråd fastsætter selv sin  

 forretningsorden og etablerer et sekretariat.
Stk. 6. Det enkelte branchearbejdsmiljøråd afgiver hvert år en  

 redegørelse om sin virksomhed til Arbejdsmiljørådet.« 8. Efter § 14 indsættes:
» § 14 a.
Det enkelte branchearbejdsmiljøråd udarbejder til  

 Arbejdsmiljørådet forslag til mål, plan og budget for rådets del af den  

 samlede partsindsats, jf. stk. 2 og 3.
Stk. 2. Det enkelte branchearbejdsmiljøråd har inden for rådets  

 område til opgave at bistå branchens enkelte virksomheder ved løsning af  

 arbejdsmiljømæssige spørgsmål, herunder 1) at udarbejde information og branchevejledninger, herunder vejledninger  

 til brug for virksomhedernes udarbejdelse af arbejdspladsvurderinger, 2) at kortlægge branchens særlige arbejdsmiljøproblemer og medvirke ved  

 udarbejdelsen af branchedokumentation, 3) at stille forslag til Arbejdsmiljørådet om at iværksætte  

 forskningsprojekter og 4) at udvikle og gennemføre oplysnings- og uddannelsesaktiviteter.
Stk 3. Det enkelte branchearbejdsmiljøråd kan 1) udtale sig om eller stille forslag til Arbejdsmiljørådet om ændrede og  

 nye regler, 2) deltage i og gennemføre indsatser og kampagner og 3) danne og deltage i lokale arbejdsmiljøfora.
 Stk. 4. Arbejdsministeren fastsætter nærmere regler om  

 branchearbejdsmiljørådenes opbygning, sammensætning og virksomhed, herunder  

 om rådenes opgaver og funktion.
Stk. 5. Efter forhandling med miljø- og energiministeren kan  

 rådenes opgaver udvides til at omfatte miljøspørgsmål i direkte tilknytning  

 til virksomhederne.
Arbejdsministeren kan fastsætte nærmere regler, der  

 sikrer løsningen af virksomhedernes arbejdsmiljøspørgsmål.« 9. Efter § 15 indsættes:
» § 15 a.
Arbejdsgiveren skal sørge for, at der udarbejdes en  

 skriftlig arbejdspladsvurdering af sikkerheds- og sundhedsforholdene på  

 arbejdspladsen under hensyntagen til arbejdets art, de arbejdsmetoder og  

 arbejdsprocesser, der anvendes, samt virksomhedens størrelse og organisering.  

 Arbejdspladsvurderingen skal forefindes i virksomheden og være tilgængelig  

 for virksomhedens ledelse, de ansatte og Arbejdstilsynet.
En  

 arbejdspladsvurdering skal revideres, når der sker ændringer i arbejdet,  

 arbejdsmetoder og arbejdsprocesser m.v. og disse ændringer har betydning for  

 sikkerhed og sundhed under arbejdet, dog senest hvert tredje år.
Stk. 2. En arbejdspladsvurdering skal omfatte en stillingtagen til  

 virksomhedens arbejdsmiljøproblemer, og hvordan de løses.
Vurderingen skal  

 indeholde følgende elementer:
 1) Identifikation og kortlægning af virksomhedens arbejdsmiljøforhold.
 2) Beskrivelse og vurdering af virksomhedens arbejdsmiljøproblemer.
 3) Prioritering og opstilling af en handlingsplan til løsning af  

 virksomhedens arbejdsmiljøproblemer.
 4) Retningslinjer for opfølgning på handlingsplanen.
 Stk. 3. Arbejdsgiveren skal inddrage sikkerhedsorganisationen  

 eller de ansatte i planlægningen, tilrettelæggelsen og gennemførelsen af samt  

 opfølgningen på arbejdspladsvurderingen, jf. stk. 1 og 2.
Stk. 4. Arbejdsministeren fastsætter nærmere regler om  

 arbejdsgiverens pligter efter stk. 1-3.« 10. I § 63, stk. 3, udgår », den ansatte«.
 11. Overskriften til kapitel 12 affattes således:
 » Arbejdsmiljørådet ».
 12. Overskriften til § 66 ophæves.
 13. § 66 affattes således:
 » § 66. Arbejdsmiljørådet deltager i tilrettelæggelsen og  

 gennemførelsen af den samlede arbejdsmiljøindsats gennem rådgivning af  

 arbejdsministeren og afgiver indstilling til arbejdsministeren om:
 1) Planlægning af parternes del af arbejdsmiljøindsatsen, herunder  

 fastsættelse af mål for det næste finansårs indsats og prioritering af  

 indsatsområder.
 2) Udmelding af planer og tilskudsrammer til branchearbejdsmiljørådene for  

 deres del af indsatsen.
 3) Tværgående aktiviteter.
 4) Opfølgning på Arbejdsmiljørådets og branchearbejdsmiljørådenes indsats.
Stk. 2. Arbejdsmiljørådet drøfter på eget initiativ spørgsmål, som  

 det finder af betydning for arbejdsmiljøet, og udtaler sig herom til  

 arbejdsministeren.
Rådet udtaler sig, inden arbejdsministeren godkender  

 branchearbejdsmiljøråd efter § 14, stk. 1.
Stk. 3. Arbejdsmiljørådet udtaler sig om og giver forslag til  

 lovændringer og nye regler.
Ved udarbejdelse af regler i henhold til  

 bemyndigelse i denne lov skal Arbejdsmiljørådet medvirke gennem  

 repræsentanter udpeget af rådet inden for eller uden for dettes medlemskreds.  

 Endvidere skal rådets udtalelse indhentes, forinden reglerne fastsættes.
Stk. 4. Arbejdsmiljørådet afgiver hvert år en redegørelse til  

 arbejdsministeren om udviklingen på arbejdsmiljøområdet og om de  

 forbedringer, som rådet finder ønskelige.« 14. Efter § 66 indsættes:
» § 66 a.
Arbejdsmiljørådet udarbejder til arbejdsministeren  

 forud for hvert finansår forslag til mål, plan og budget for  

 Arbejdsmiljørådets og branchearbejdsmiljørådenes samlede indsats.
Rådet  

 udarbejder endvidere til arbejdsministeren forslag til fordeling af midler,  

 der er tilvejebragt efter § 68, mellem branchearbejdsmiljørådene og  

 Arbejdsmiljørådet.
 Stk. 2. I grundlaget for Arbejdsmiljørådets forslag indgår  

 branchearbejdsmiljørådenes forslag til mål, plan og budget for rådenes  

 indsats, jf. § 14 a, stk. 1.
Stk. 3. Arbejdsmiljørådet udmelder inden for de tilskudsrammer,  

 som er udmeldt af arbejdsministeren, og på baggrund af den af  

 arbejdsministeren godkendte plan for parternes indsats planerne for  

 branchearbejdsmiljørådenes indsats til rådene, jf. § 68 a.« 15. § 67 affattes således:
 » § 67. Arbejdsmiljørådet består af en formand og følgende  

 andre medlemmer:
 1) Seks medlemmer indstillet af Landsorganisationen i Danmark.
 2) To medlemmer indstillet af Funktionærernes og Tjenestemændenes  

 Fællesråd.
 3) To medlemmer indstillet af Akademikernes Centralorganisation.
 4) Fire medlemmer indstillet af Dansk Arbejdsgiverforening.
 5) Et medlem indstillet af Ledernes Hovedorganisation.
 6) Et medlem indstillet af Sammenslutningen af Landbrugets  

 Arbejdsgiverforeninger og Landbrugsraadet i fællesskab.
 7) Et medlem indstillet af Finanssektorens Arbejdsgiverforening.
 8) To medlemmer indstillet af Kommunernes Landsforening,  

 Amtsrådsforeningen og Københavns og Frederiksberg Kommuner i fællesskab.
 9) Et medlem indstillet af Finansministeriet.
 Stk. 2. Formanden og de øvrige medlemmer samt stedfortrædere for  

 disse udpeges af arbejdsministeren for fire år ad gangen og kan genudpeges.  

 Finder udpegning sted i løbet af en periode, gælder den kun til periodens  

 udløb.
Stk. 3. Afgørelser i Arbejdsmiljørådet træffes ved stemmeflertal  

 blandt de tilstedeværende medlemmer.
Ved stemmelighed er formandens stemme  

 afgørende.
 Stk. 4. Følgende deltager med hver en repræsentant uden stemmeret  

 i rådet:
 1) Arbejdsministeriet.
 2) Arbejdstilsynet.
 3) Arbejdsmiljøinstituttet.
 4) Sundhedsministeriet.
 5) Socialministeriet.
 6) Miljøministeriet.
 Stk. 5. Rådet kan nedsætte arbejdsudvalg og udpege medlemmer til  

 disse, også uden for rådets medlemskreds.
 Stk. 6. Rådet kan indhente erklæringer fra sagkyndige og  

 iværksætte undersøgelser til brug for sit arbejde.
 Stk. 7. Arbejdsministeren godkender rådets forretningsorden.
Stk. 8. Til varetagelse af de i § 66, stk. 1, nr. 3, nævnte  

 tværgående aktiviteter etableres under Arbejdsmiljørådet en formidlings- og  

 informationsenhed.
Arbejdsministeren ansætter efter indstilling fra  

 Arbejdsmiljørådet den daglige leder af enheden.
Stk. 9. Arbejdsministeren sørger i øvrigt for varetagelsen af  

 sekretariatsfunktionen for Arbejdsmiljørådet.« 16. Efter § 67 indsættes:
 »Kapitel 12 a.
Finansieringen m.v. af parternes arbejdsmiljøindsats.« 17. § 68 affattes således:
 »§ 68. Midler til gennemførelse af Arbejdsmiljørådets  

 tværgående aktiviteter efter § 66, stk. 1, nr. 3, og  

 branchearbejdsmiljørådenes indsats til forbedring af arbejdsmiljøet  

 tilvejebringes ved bidrag, jf. stk. 2-5, fra staten og forsikringsselskaber,  

 der er godkendt til at tegne arbejdsskadeforsikring, samt fra kommuner og  

 arbejdsgivere, der ikke har tegnet forsikring, jf. §§ 45 og 74 i lov om  

 forsikring mod følger af arbejdsskader.
Stk. 2. Bidraget efter stk. 1 skal fremgå af den årlige finanslov  

 og består af et beløb på 45 mio. kr., der reguleres af arbejdsministeren  

 efter indstilling fra Arbejdsmiljørådet.
Beløbet fordeles forholdsmæssigt på  

 de bidragspligtige efter stk. 1 ud fra deres andele af de samlede  

 godtgørelser for men og erstatninger for erhvervsevnetab, som  

 Arbejdsskadestyrelsen har tilkendt efter lov om forsikring mod følger af  

 arbejdsskader.
 Stk. 3. Bidraget efter stk. 1 består endvidere af et beløb, som  

 udgør 2 pct. af de godtgørelser for men og erstatninger for erhvervsevnetab,  

 som Arbejdsskadestyrelsen for hver af de bidragspligtige har tilkendt i  

 arbejdsulykkesager efter lov om forsikring mod følger af arbejdsskader.  

 Beløbet opkræves hos de bidragspligtige efter stk. 1.
 Stk. 4. Til dækning af bidrag efter stk. 1 kan  

 forsikringsselskaberne forhøje præmierne for lovpligtig  

 arbejdsskadeforsikring forholdsmæssigt uanset de trufne forsikringsaftaler.
Stk. 5. Arbejdsministeren fastsætter nærmere regler for beregning,  

 opkrævningsperiode og indbetaling af bidrag efter stk. 1.« 18. Efter § 68 indsættes:
» § 68 a.
Arbejdsministeren fordeler efter indstilling fra  

 Arbejdsmiljørådet de tilvejebragte midler efter § 68 og melder tilskudsrammer  

 ud til Arbejdsmiljørådets tværgående aktiviteter efter § 66, stk. 1, nr. 3,  

 og til de enkelte branchearbejdsmiljøråd samt fastlægger nærmere vilkår for  

 midlernes anvendelse.
 Stk. 2. Arbejdsmiljørådet og de enkelte branchearbejdsmiljøråd  

 træffer inden for de udmeldte tilskudsrammer, de fastlagte vilkår samt den af  

 Arbejdsmiljørådet udmeldte plan for det enkelte branchearbejdsmiljøråds  

 indsats efter § 66 a, stk. 3, bestemmelse om, hvilke aktiviteter der skal  

 gennemføres.
 Stk. 3. Arbejdsministeren kan bestemme, at tilskud tilbageholdes,  

 bortfalder eller kræves tilbagebetalt, såfremt vilkår for midlernes  

 anvendelse ikke overholdes.
 Stk. 4. Uforbrugte midler, herunder bortfaldne eller  

 tilbagebetalte tilskud efter stk. 3, indgår i en fornyet fordeling efter  

 reglerne i stk. 1.
Stk. 5. Arbejdsministeren fastsætter nærmere regler om udbetaling  

 af tilskud, regnskabsaflæggelse m.v. og kan i den forbindelse bestemme, at  

 tilskud kan udbetales a conto.
Revisionen af regnskaberne varetages af  

 Rigsrevisionen.
§ 68 b.
Arbejdsmiljøfondets aktiver pr. 1. januar 1999 overføres  

 pr. 1. januar 1999 til anvendelse til Arbejdsmiljørådets tværgående  

 aktiviteter efter § 66, stk. 1, nr. 3, og til branchearbejdsmiljørådenes  

 indsats, jf. § 14 a, og fordeles efter reglerne i § 68 a, dog således at der  

 forlods afsættes de nødvendige midler til opfyldelse af de kontrakter, som  

 Arbejdsmiljøfondet har indgået for tiden efter 1. januar 1999.« 19. I § 70, stk. 1, udgår », et  

 arbejdsmiljøinstitut«.
 20. § 70 affattes således:
» § 70. Arbejdstilsynet er et direktorat under  

 Arbejdsministeriet og består af en central afdeling samt et antal lokale  

 afdelinger.
Direktøren for Arbejdstilsynet fastlægger opgavernes fordeling  

 mellem afdelingerne.« 21. I § 72, nr. 1, ændres »branchesikkerhedsråd«  

 til: »branchearbejdsmiljøråd«.
22. I § 73, 2. pkt., ændres »§ 66, stk. 1, nr. 3 og  

 4« til: »§ 66, stk. 2, 2. pkt., og § 66, stk. 3.« 23. § 79, stk. 1, affattes således:
»Myndigheder og personer, der udøver opgaver efter §§ 13-14 a og  

 kapitel 11, 12, 13 og 14, samt enhver, der i øvrigt yder bistand hertil, er  

 underkastet tavshedspligt efter borgerlig straffelovs § 152 og 152 b, stk.  

 1.« 24. Efter § 80 indsættes som nyt kapitel:
 »Kapitel 13 a.
Arbejdsmiljøinstituttet § 80 a.
Arbejdsmiljøinstituttet er en sektorforskningsinstitution  

 under Arbejdsministeriet.« 25. § 81 affattes således:
 » § 81. Klage over en afgørelse truffet af Arbejdstilsynet i  

 henhold til denne lov kan indbringes for Arbejdsmiljøklagenævnet inden fire  

 uger efter, at afgørelsen er meddelt den pågældende.
Stk. 2. Klagen sendes til Arbejdstilsynet.
Hvis Arbejdstilsynet  

 fastholder afgørelsen, videresendes klagen til behandling i  

 Arbejdsmiljøklagenævnet.
 Stk. 3. Rettidig klage har opsættende virkning, indtil  

 Arbejdsmiljøklagenævnets afgørelse foreligger, eller nævnet bestemmer andet.  

 Klager over afgørelser om forhold efter § 77, stk. 1, som skal bringes i  

 orden straks, samt afgørelser efter § 77, stk. 2 og 3, har ikke opsættende  

 virkning.
 Stk. 4. Når særlige grunde taler derfor, kan  

 Arbejdsmiljøklagenævnet behandle en klage og tillægge denne opsættende  

 virkning, selv om klagen ikke er fremkommet rettidigt.
Stk. 5. Afgørelser truffet af Arbejdsmiljøklagenævnet kan ikke  

 indbringes for anden administrativ myndighed.« 26. Efter § 81 indsættes:
» § 81 a.
Arbejdsmiljøklagenævnet består af en formand og af  

 følgende beskikkede medlemmer:
 1) Tre medlemmer indstillet af Landsorganisationen i Danmark.
 2) Et medlem indstillet af Funktionærernes og Tjenestemændenes Fællesråd.
 3) Et medlem indstillet af Akademikernes Centralorganisation.
 4) Et medlem indstillet af Dansk Arbejdsgiverforening.
 5) Et medlem indstillet af Sammenslutningen af Landbrugets  

 Arbejdsgiverforeninger og Landbrugsraadet i fællesskab.
 6) Et medlem indstillet af Finanssektorens Arbejdsgiverforening.
 7) Et medlem indstillet af Kommunernes Landsforening, Amtsrådsforeningen,  

 Københavns og Frederiksberg Kommuner samt Finansministeriet i fællesskab.
 8) Et medlem indstillet af Ledernes Hovedorganisation.
 9) Et medlem med særlig juridisk sagkundskab indstillet af  

 Justitsministeriet.
 10) Et medlem med særlig teknisk sagkundskab indstillet af Danmarks  

 Tekniske Universitet.
 11) Et medlem med særlig arbejdsmedicinsk sagkundskab indstillet af  

 Sundhedsministeriet.
Stk. 2. Formanden og dennes stedfortræder ansættes af  

 arbejdsministeren.
Begge skal ved udpegningen have bestået juridisk,  

 nationaløkonomisk eller anden dermed ligestillet eksamen.
Stk. 3. De beskikkede medlemmer samt stedfortrædere for disse  

 udpeges af arbejdsministeren for fire år ad gangen og kan genudpeges.
Finder  

 udpegning sted i løbet af en periode, gælder den kun til periodens udløb.
Stk. 4. Arbejdsmiljøklagenævnets afgørelser træffes af formanden  

 eller dennes stedfortræder og de i stk. 1, nr. 1-8, beskikkede medlemmer af  

 nævnet eller deres stedfortrædere.
Afgørelser træffes ved stemmeflertal.
Ved  

 stemmelighed er formandens eller dennes stedfortræders stemme afgørende.
De  

 enkelte beskikkede medlemmer kan møde med en eller flere bisiddere uden  

 stemmeret.
 Stk. 5. Formanden eller dennes stedfortræder kan træffe afgørelse  

 på nævnets vegne i følgende sager:
 1) Klager som alene vedrører fristen for efterkommelse af påbud efter §  

 77, stk. 1.
 2) Afgørelser i henhold til § 81, stk. 3, 1. pkt., om fratagelse af en  

 klages opsættende virkning.
 3) Afgørelser i henhold til § 81, stk. 4, om behandling af en for sent  

 indgivet klage.
 Stk. 6. Formanden eller dennes stedfortræder kan efter en  

 skriftlig høring af nævnets beskikkede medlemmer træffe afgørelse på nævnets  

 vegne i sager, hvor der er en fast praksis, eller som i øvrigt ikke giver  

 anledning til tvivl.
 Stk. 7. Medlemmerne af nævnet skal orienteres om alle klagesager,  

 der forelægges nævnet til afgørelse, og kan anmode om, at en sag behandles af  

 hele klagenævnet.
 Stk. 8. Arbejdsmiljøklagenævnet afgiver hvert år en beretning om  

 sin virksomhed til Arbejdsmiljørådet og arbejdsministeren.
 Stk. 9. Sekretariatsbetjeningen af Arbejdsmiljøklagenævnet  

 varetages af sekretariatet for Arbejdsmarkedets Ankenævn.
Stk. 10. Arbejdsmiljøklagenævnets forretningsorden fastsættes af  

 arbejdsministeren.« 27. § 82, stk. 1, nr. 1, affattes således:
 »1) overtræder § 15, § 15 a, § 16, § 17, stk. 1 og 2, § 18, § 19, §  

 20, stk. 1, § 21, § 23, §§ 25-34, § 37, stk. 1, § 38, stk. 1, § 42, stk. 1, §  

 45, stk. 1, § 48, stk. 1, § 63, stk. 5, § 75, stk. 3, eller § 76, stk.  

 1,».
 28. § 82, stk. 2, affattes således:
»Stk. 2. Straffen kan stige til hæfte eller fængsel i indtil  

 2 år, hvis overtrædelsen er begået forsætligt eller ved grov  

 uagtsomhed.« 29. I § 82 indsættes efter stk. 2 som nye stykker:
»Stk. 3. Ved straffens udmåling efter stk. 1 og 2 skal det  

 betragtes som en skærpende omstændighed, 1) at der ved overtrædelsen er sket skade på liv eller helbred eller  

 fremkaldt fare herfor, 2) at der tidligere er afgivet påbud efter § 77, stk. 1 eller 2, for det  

 samme eller tilsvarende forhold, eller 3) at der ved overtrædelsen er opnået eller tilsigtet opnået en økonomisk  

 fordel for den pågældende selv eller andre.
Stk. 4. Det skal betragtes som en særlig skærpende omstændighed,  

 at der for unge under 18 år er sket skade på liv eller helbred eller  

 fremkaldt fare herfor, jf. stk. 3, nr. 1.« Stk. 3 og 4 bliver herefter stk. 5 og 6.
 30. I § 82, stk. 3, der bliver stk. 5, udgår », jf.  

 stk. 2, nr. 2«.
 31. I § 82 indsættes som stk. 7:
»Stk. 7. Forældelsesfristen for strafansvaret er 5 år ved  

 overtrædelse af §§ 30, 31, 32, 33 eller 34 samt regler udstedt i henhold til  

 § 35.« 32. I § 83 indsættes efter »§ 15,»: »§ 15  

 a,», og »ham« ændres til: »arbejdsgiveren«.
 33. I § 83 indsættes som stk. 2:
»Stk. 2. Ved bødens udmåling finder § 82, stk. 3 og 4, tilsvarende  

 anvendelse.« § 2 Stk. 1. § 1, nr. 3-5, 9, 10, 19, 24 og 27-33, træder i kraft den  

 1. januar 1998.
 Stk. 2. § 1, nr. 1 og 2, træder i kraft den 1. juli 1998.
 Stk. 3. § 1, nr. 6-8, 11-18, 20-23, 25 og 26, træder i kraft den  

 1. januar 1999.
§ 3 Stk. 1. Bedriftssundhedstjenester, der er oprettet inden den 1.  

 januar 1998, skal være godkendt inden udgangen af 1998.
 Stk. 2. Arbejdsgivere, som har fem eller flere ansatte, og som  

 ikke efter de hidtil gældende regler har været omfattet af et krav om  

 udarbejdelse af en skriftlig arbejdspladsvurdering, jf. bekendtgørelse nr.  

 867 af 13. oktober 1994 om arbejdets udførelse, skal inden udgangen af 1998  

 opfylde de krav, som fremgår af § 15 a i lov om arbejdsmiljø som affattet ved  

 denne lovs § 1, nr. 9. Arbejdsgivere, som har færre end fem ansatte, og som  

 ikke efter de hidtil gældende regler har været omfattet af et krav om  

 udarbejdelse af en skriftlig arbejdspladsvurdering, jf. bekendtgørelse nr.  

 867 af 13. oktober 1994 om arbejdets udførelse, skal opfylde samme krav inden  

 udgangen af år 2000.
 Stk. 3. For klager over afgørelser truffet i henhold til  

 arbejdsmiljøloven, som er under behandling den 1. januar 1999, gælder  

 følgende:
1) Arbejdstilsynet træffer afgørelse i sager, hvor klage er rejst over for  

 Direktoratet for Arbejdstilsynet.
Arbejdstilsynets afgørelse kan påklages til  

 Arbejdsmiljøklagenævnet, jf. § 81, stk. 1, i lov om arbejdsmiljø som affattet  

 ved denne lovs § 1, nr. 25.
 2) Arbejdsministeren træffer afgørelse i sager, hvor klage er rejst over  

 for arbejdsministeren, og hvor Arbejdsmiljørådets udtalelse foreligger.  

 Arbejdsministerens afgørelse kan ikke påklages til Arbejdsmiljøklagenævnet.
 3) Arbejdsmiljøklagenævnet træffer afgørelse i sager, hvor klage er rejst  

 over for arbejdsministeren, men hvor Arbejdsmiljørådets udtalelse ikke  

 foreligger.
