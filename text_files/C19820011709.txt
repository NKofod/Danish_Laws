(Til skattemyndighederne) Ved lov nr. 286 af 9. juni 1977 og lov nr. 244 af 8. juni 1979 om ændring  

 af skattekontrolloven er der foretaget ændringer i reglerne om, hvilke  

 skattemyndigheder der kan anmode om oplysninger hos banker og sparekasser  

 m.fl. om navngivne personers indskud eller lån m.v., jfr. nu  

 skattekontrollovens § 8G, stk. 1 og 2.
 I den anledning skal man henlede opmærksomheden på følgende:
1. Ved de nævnte lovændringer er beføjelsen til at  

 indhente oplysninger fra banker og sparekasser m.fl. efter  

 skattekontrollovens § 8G, stk. 1, 1. og 2. pkt., henlagt til  

 amtsligningsrådet eller højere skattemyndighed.
I Københanvns og  

 Frederiksberg kommuner er den nævnte beføjelse dog henlagt til  

 ligningskommissionen eller højere skattemyndighed.
 2. Efter skattekontrollovens § 8G, stk. 2, kan et  

 amtsligningsråd give en ligningskommission en almindelig bemyndigelse til at  

 udøve de beføjelser, som efter skattekontrollovens § 8G, stk. 1, 1. og 2.  

 pkt., tilkommer amtligningsrådet eller højere skattemyndighed.
Med henblik på praktiseringen af denne bestemmelse skal man oplyse, at det  

 i bemærkningerne til det pågældende lovforslag er udtalt, at bestemmelsen  

 tager sigte på forholdene i større kommuner, hvor det ofte vil være  

 hensigtsmæssigt, at ligningskommissionens stilling i denne henseende svarer  

 til, hvad der gælder for ligningskommissionen i Københavns og Frederiksberg  

 kommuner.
Det er ifølge bemærkningerne overladt til amtligningsrådets skøn,  

 om rådet vil bemyndige en ligningskommission til at indhente oplysninger som  

 nævnt i skattekontrollovens § 8G, stk. 1, 1. og 2. pkt.
 Det fremgår af lovens motiver, at den nye bestemmelse ikke medfører nogen  

 ændring i amtligningsrådets beføjelse til selv at indhente de omhandlede  

 oplysninger, hvilket får betydning, hvor amtsligningsrådet ikke skønner det  

 rigtigt at bemyndige en ligningskommission til at indhente oplysninger, fordi  

 det drejer sig om en mindre kommune, eller andre forhold taler imod at give  

 bemyndigelsen.
 3. Udtrykket højere skattemyndighed", jfr.  

 skattekontrollovens § 8G, stk. 1, 1. pkt., omfatter skattedepartementet,  

 statsskattedirektoratet, amtsskatteinspektoraterne samt skatterådet i  

 Københavns og Frederiksberg kommuner.
 4. Skattekontrollovens § 8G, stk. 1, der især har  

 betydning for arbejdet med de større revisionssager, er ikke tænkt anvendt  

 generelt og almindeligt, men alene i de særlige sager, hvor det er af  

 væsentlig betydning, at oplysningerne fremskaffes.
 Der bør ikke indkræves oplysninger, som allerede er tilgået eller indenfor  

 et kortere tidsrum vil tilgå skattemyndighederne i kraft af  

 rentekontrolordningerne.
 5. Såfremt det under ligningsarbejdet eller under  

 behandlingen af en revisionssag må anses for at være af væsentlig betydning  

 for at nå til en korrekt skatteansættelse at tilvejebringe oplysninger fra  

 banker og sparekasser m.fl., skal disse i videst muligt omfang fremskaffes af  

 den pågældende skatteyder selv.
 Opmærksomheden henledes på, at det i pengeinstitutternes almindelige  

 forretningsbetingelser er fastsat, at pengeinstituttet er berettiget til at  

 kræve, at kunden skal betale for bankens eller sparekassens udgifter ved  

 besvarelse af forespørgsler i henhold til lovgivningen fra offentlige  

 myndigheder, herunder et af pengeinstituttet fastsat gebyr for fremfindelse  

 af udskrifter og bilag samt udfærdigelse af fotokopier.
6. Såfremt det skønnes, at skatteyderen ikke på egen  

 hånd er i stand til at fremskaffe de nødvendige oplysninger, bør man søge at  

 opnå den pågældendes bemyndigelse til at rette henvendelse til det pågældende  

 pengeinstitut.
Skatteyderens/kontohaverens bemyndigelse bør gives skriftligt  

 og vedlægges henvendelsen til pengeinstituttet.
Hvis skatteyderen nægter at  

 give denne bemyndigelse, eller der foreligger særlige forhold, som bevirker,  

 at bemyndigelse ikke kan eller bør indhentes, kan der rettes henvendelse til  

 pengeinstituttet m.v. om at indsende de ønskede oplysninger.
Anmodningen skal  

 fremsættes skriftligt, og det skal oplyses, om skatteyderen/kontohaveren har  

 nægtet at give samtykke til anmodningen.
Uanset manglende samtykke fra  

 skatteyderen/kontohaveren skal pengeinstituttet efterkomme  

 skattemyndighedernes anmodning.
Spørgsmålet kan dog indbringes for  

 statsskattedirektoratet, hvis afgørelse kan påklages til ministeren for  

 skatter og afgifter.
 7. En anmodning om indsendelse af oplysninger efter  

 skattekontrollovens § 8G, stk. 1, 1. og 2. pkt., skal underskrives således:
 8. Når en ligningskommission, som af amtsligningsrådet  

 er blevet bemyndiget til at udøve de beføjelser, som tilkommer  

 amtsligningsrådet eller højere skattemyndighed efter skattekontrollovens §  

 8G, stk. 1, 1. og 2. pkt., retter henvendelse til en bank eller sparekasse,  

 skal det i henvendelsen anføres, at bemyndigelse som nævnt er givet.
 9. Der tilkommer ikke pengeinstitutter m.fl. vederlag  

 fra skattemyndighederne for fremskaffelse af oplysninger efter  

 skattekontrollovens § 8G, stk. 1. I ganske særlige tilfælde, hvor der er  

 udført et meget omfattende oplysningsarbejde, vil spørgsmålet om dækning af  

 pengeinstituttets udgifter dog kunne rejses overfor statsskattedirektoratet,  

 hvis afgørelse kan påklages til skattedepartementet.
 10. Skattedepartementets cirkulære nr. 259 af 18.  

 december 1965 ophæves.
Skattedepartementet, den 29. juni 1982 P.
Bruun Nielsen / Karen N.
Dahl Ingen.
