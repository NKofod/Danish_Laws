Bekendtgørelse om ændring af bekendtgørelse om indførsel af fødevarer med særlige restriktioner og om straffebestemmelser for overtrædelse af diverse EU-retsakter § 1 I bekendtgørelse nr. 1168 af 4. november 2014 om indførsel af fødevarer med særlige restriktioner og om straffebestemmelser for overtrædelse af diverse EU-retsakter, som ændret ved bekendtgørelse nr. 1335 af 11. december 2014 og bekendtgørelse nr. 134 af 9. februar 2015, foretages følgende ændringer:
 1. § 30, stk. 5, affattes således:
»Stk. 5. Fødevarestyrelsen kan modtage forhåndsanmeldelse elektronisk, men Fødevarestyrelsen skal for produkter omhandlet i §§ 34, 35, 37, 40 eller 43 have det originale CED til rådighed i forbindelse med kontrollen.« 2. § 34 affattes således:
 »§ 34. Fødevarestyrelsen foretager kontrol og håndhævelse i overensstemmelse med bestemmelserne i forordning (EU) nr. 2015/175 om særlige betingelser vedrørende import af guargummi med oprindelse i eller afsendt fra Indien som følge af risikoen for forurening med pentachlorphenol og dioxiner af fødevarer omfattet af forordningen.
Stk. 2. Fødevarestyrelsen fastsætter de nærmere vilkår for foranstaltninger truffet efter artikel 11 i forordningen, herunder for den dokumentation, som den ansvarlige for partiet skal fremlægge.« 3. § 44, stk. 1, nr. 2, affattes således:
»2) tilsidesætter vilkår fastsat i medfør af § 6, stk. 7, § 7, stk. 6, § 12, stk. 7, § 14, stk. 3, § 17, stk. 6, § 22, stk. 4, § 23, stk. 3, § 28, stk. 4, § 29, stk. 5, § 34, stk. 2, § 36, stk. 3, eller § 37, stk. 6.« 4. § 49 affattes således:
 »§ 49. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EU) nr. 2015/175 af 5. februar 2015 om særlige betingelser vedrørende import af guargummi med oprindelse i eller afsendt fra Indien som følge af risikoen for forurening med pentachlorphenol og dioxiner:
 1) Artikel 3.
 2) Artikel 4.
 3) Artikel 5.
 4) Artikel 6.
 5) Artikel 7.
 6) Artikel 9.
7) Artikel 10, stk. 1.« § 2 Bekendtgørelsen træder i kraft den 26. februar 2015.
