Cirkulæreskrivelse  

 om vejledende indtægtsgrænser m.v. i 2005 i sager om børnebidrag og  

 ægtefællebidrag 1. Indledning Denne cirkulæreskrivelse indeholder vejledende indtægtsgrænser,  

 retningslinier m.v., som statsamterne og Familiestyrelsen anvender i sager om  

 børne- og ægtefællebidrag for 2005.
 Styrelsen skal understrege, at disse indtægtsgrænser alene er  

 vejledende, og at bidragsfastsættelsen som hidtil altid skal ske efter et  

 konkret skøn over samtlige omstændigheder i den enkelte sag.
 De indtægter, der nævnes i det følgende, er opgjort før skat og  

 arbejdsmarkedsbidrag, men efter fradrag for obligatoriske  

 pensionsindbetalinger.
 Parternes udgifter har normalt ikke stor betydning ved  

 fastsættelse af børne- og ægtefællebidrag.
Der tages dog hensyn til den bidragspligtiges udgifter til  

 forsørgelse af børn efter lov om børns forsørgelse.
Ved opgørelsen af sådanne  

 forsørgelsesudgifter medregnes alle pligtiges biologiske børn, herunder  

 adoptivbørn, der ikke er fyldt 18 år, også selvom der ikke er fastsat bidrag  

 til  

 barnet, eller et fastsat bidrag er bortfaldet.
Hvis bidragspligten til et  

 barn  

 er ophørt efter § 14, stk. 2, i lov om børns forsørgelse, medregnes dette  

 barn  

 dog ikke.
Der tages endvidere hensyn til børn, som er omfattet af  

 adoptionslovens § 1, stk. 2. Der tages ikke hensyn til sted- eller plejebørn,  

 da man ikke har pligt til at forsørge sådanne børn.
Endelig tages der hensyn  

 til børn, som den pligtige er pålagt at betale uddannelsesbidrag til efter  

 lovens § 14, stk. 3, ligesom der tages hensyn til hjemmeboende  

 uddannelsessøgende børn.
Der tages i øvrigt ikke hensyn til børn, der er  

 fyldt  

 18 år.
De vejledende retningslinier for 2004 blev fastsat i  

 cirkulæreskrivelse af 11. december 2003. Ved fastsættelse af nedenstående  

 vejledende retningslinier for 2005 har styrelsen taget udgangspunkt i  

 satsreguleringsprocenten på 2,0 %, jf.
Finansministeriets bekendtgørelse nr.  

 877 af 23. august 2004 om satsreguleringsprocenten, tilpasningsprocenten og  

 satstilpasningsprocenten samt puljebeløbet for finansåret 2005.
2. Børnebidrag 2.1. Højere børnebidrag end normalbidraget Størrelsen af børnebidrag fastsættes efter § 14 i lov om børns  

 forsørgelse under hensyn til barnets tarv og forældrenes økonomiske kår,  

 herunder deres erhvervsevne.
Er begge forældre ubemidlede, fastsættes  

 bidraget  

 i almindelighed til normalbidraget.
 Ministeriet for Familie- og Forbrugeranliggender har oplyst, at  

 normalbidraget pr. 1. januar 2005 er forhøjet til 12.216 kr. årligt, svarende  

 til 6.108 kr. halvårligt og 1.018 kr. om måneden.
 Normalbidraget består af et grundbeløb og et tillæg, der i 2005  

 udgør følgende:
   

 	  

 Grundbeløbet udgør  

 10.824 kr. årligt (5.412 kr. halvårligt og 902 kr. om måneden).
   

 	  

 Tillægget udgør 1.392  

 kr. årligt (696 kr. halvårligt og 116 kr. om måneden).
 Ved fastsættelse af højere børnebidrag end normalbidraget for  

 2005 bør der tages udgangspunkt i følgende vejledende indtægtsgrænser:
Normalbidraget med tillæg af 1 barn 2 børn 3 børn 4 børn 5 børn 25 % ca. 325.000 kr,.
 ca. 345.000 kr.
 ca. 380.000 kr.
 ca. 420.000 kr.
 ca. 480.000 kr.
50 % ca. 345.000 kr.
 ca. 380.000 kr.
 ca. 420.000 kr.
 ca. 480.000 kr.
 ca. 550.000 kr.
100 % ca. 380.000 kr.
 ca. 420.000 kr.
 ca. 480.000 kr.
 ca. 550.000 kr.
 ca. 650.000 kr.
200 % ca. 5-600.000 kr.
 ca. 6-700.000 kr.
 ca. 7-800.000 kr.
* * 300 % ca. 0,9-1,1 mio. kr.
 ca. 1,1-1,4 mio. kr.
 ca. 1,3-1,5 mio. kr.
* * * Der er ikke fastsat vejledende retningslinier i disse  

 situationer.
 I sager om fastsættelse af højere bidrag end normalbidraget  

 lægger statsamterne og Familiestyrelsen som hovedregel alene vægt på den  

 bidragspligtiges indtægter.
 Der tages ikke hensyn til de økonomiske forhold hos den  

 bidragsberettigedes eller bidragspligtiges eventuelle ægtefælle eller  

 samlever.  

 Dette skyldes, at ægtefællen eller samleveren ikke har pligt til at deltage i  

 forsørgelsen af barnet.
Som det fremgår af skemaet, er der for sager om højere bidrag  

 end normalbidraget med tillæg af 100 % ikke fastsat vejledende  

 indtægtsgrænser,  

 men vejledende indtægtsniveauer.
Dette skyldes, at bidragsfastsættelsen i  

 disse  

 sager i højere grad beror på et konkret skøn.
Der kan således i disse sager  

 lægges vægt på andre særlige omstændigheder, herunder om den  

 bidragsberettigede  

 har så gode økonomiske forhold, at bidraget bør fastsættes til et lavere  

 beløb  

 end ellers.
De procenttillæg, der fremgår af tabellen ovenfor, beregnes  

 alene af grundbeløbet af normalbidraget.
Tillægget til normalbidraget skal  

 således kun betales én gang, jf. cirkulæreskrivelse af 20. december 1999.
 Ved fastsættelsen af højere bidrag end normalbidraget med  

 tillæg af 100 % bør der alene anvendes procenttillæg delelige med  

 100, f.eks. normalbidraget med tillæg  

 af 200 % eller 300 %. Statsamterne bør således undgå at fastsætte bidrag på  

 eksempelvis normalbidraget med tillæg af 125 %, 150 % eller 250 %. Dette kan  

 dog ikke begrunde ændring af bidrag i sager, hvor bidraget er fastsat eller  

 aftalt til sådanne beløbsstørrelser.
Fastsættelse af højere bidrag end normalbidraget med tillæg af  

 300 % sker fortsat efter en konkret vurdering.
Det samme gælder fastsættelse  

 af  

 bidrag højere end normalbidraget, hvis den bidragspligtige har  

 forsørgelsespligt over for flere end 5 børn.
2.2. Uddannelsesbidrag Efter § 14, stk. 3, i lov om børns forsørgelse kan der  

 fastsættes bidrag til barnets undervisning og uddannelse indtil barnets  

 fyldte  

 24. år.
Der fastsættes kun uddannelsesbidrag, hvis den bidragspligtige  

 har en indtægt af en vis størrelse.
Ved fastsættelse af uddannelsesbidrag for  

 2005 bør der tages udgangspunkt i følgende vejledende indtægtsgrænser:
1 barn Ca. 285.000 kr.
2 børn Ca. 325.000 kr.
3 børn Ca. 380.000 kr.
4 børn Ca. 440.000 kr.
5 børn Ca. 525.000 kr.
I relation til skemaet bemærkes, at det barn/de børn, der søges  

 fastsat uddannelsesbidrag til, medregnes i det samlede antal børn.
Ansøgning  

 om  

 uddannelsesbidrag til et barn henregnes således til en to-barns-situation,  

 hvis  

 den pligtige har forsørgelsespligt over for et andet barn.
 Uddannelsesbidrag fastsættes som udgangspunkt til grundbeløbet  

 af normalbidraget, dvs. 10.824 kr. årligt i 2005.
Hvis den bidragspligtige har gode økonomiske forhold, kan der  

 efter et konkret skøn fastsættes højere uddannelsesbidrag end grundbeløbet af  

 normalbidraget.
Der er ikke fastsat nærmere retningslinier for dette.  

 Styrelsen  

 kan dog oplyse, at det  på baggrund af bidragspraksis  i en  

 et-barns-situation  

 findes rimeligt, at en bidragspligtig med en årlig indtægt på ca. 450.000 kr.  

 pålægges at betale uddannelsesbidrag på grundbeløbet af normalbidraget med  

 tillæg af 50 %. I samme situation findes det rimeligt at fastsætte  

 uddannelsesbidrag på grundbeløbet af normalbidraget med tillæg af 100 %, hvis  

 den bidragspligtige har en årlig indtægt på ca. 700.000 kr.
 Bemærk, at der i sager om uddannelsesbidrag også skal tages  

 hensyn til barnets egne indtægter, herunder uddannelsesstøtte, jf. pkt. 2.4.  

 Endvidere skal der  især i sager om forhøjede bidrag  tages  

 hensyn til, om  

 den bidragsberettigede har så gode økonomiske forhold, at bidraget bør  

 fastsættes  

 til et lavere beløb end ellers.
2.3. Vejledende retningslinier for fastsættelse af  

 konfirmations- og beklædningsbidrag Betaling af konfirmationsbidrag efter § 15 i lov om børns  

 forsørgelse er et led i den almindelige pligt til at forsørge et barn.
Der  

 fastsættes derfor som udgangspunkt konfirmationsbidrag, selvom den  

 bidragspligtiges økonomiske forhold er dårlige.
 Statsamterne og Familiestyrelsen afslår derfor normalt kun at  

 fastsætte konfirmationsbidrag, hvis den bidragspligtige dokumenterer at have  

 bidraget til udgifterne ved konfirmationen efter aftale med den  

 bidragsberettigede.
 Det almindelige konfirmationsbidrag udgør 3 gange det ved  

 konfirmationen gældende månedlige grundbeløb af normalbidraget, dvs. 2.706  

 kr.  

 i 2005.
 Der fastsættes forhøjet konfirmationsbidrag, hvis den  

 bidragspligtige efter retningslinierne i pkt. 2.1., på  

 konfirmationstidspunktet  

 kan pålægges at betale normalbidraget med tillæg af 50 % eller 100 %.  

 Konfirmationsbidraget vil i disse tilfælde blive fastsat til 4 eller 5 gange  

 grundbeløbet af det månedlige normalbidrag, dvs. 3.608 kr. eller 4.510 kr. i  

 2005. Der fastsættes normalt ikke højere konfirmationsbidrag.
 Ovenstående retningslinier gælder også i sager om  

 beklædningsbidrag efter § 15 i lov om børns forsørgelse.
 Det bemærkes, at statsamterne ved ansøgning om  

 konfirmationsbidrag ikke bør stille krav om fremlæggelse af dokumentation for  

 konfirmationen, medmindre den bidragspligtige f.eks. betvivler, at barnet  

 skal  

 konfirmeres eller er blevet konfirmeret.
2.4. Vejledende retningslinier for bortfald eller  

 nedsættelse af børnebidrag og uddannelsesbidrag på grund af barnets egne  

 indtægter Afgørelse om bortfald eller nedsættelse af et børnebidrag,  

 fordi barnet selv tjener penge, træffes efter en konkret vurdering af, om  

 barnet må antages at kunne forsørge sig selv.
Efter fast praksis bortfalder  

 et  

 bidrag normalt, hvis barnet har en månedlig indtægt, der klart overstiger 3  

 gange grundbeløbet af normalbidraget.
Er der fastsat et  

 højere bidrag end normalbidraget,  

 vil bidraget normalt blive nedsat til f.eks. normalbidraget, hvis barnets  

 indtægt overstiger omkring 2½ gange grundbeløbet af normalbidraget.
 Dette gælder også for uddannelsesbidrag.
 For at skabe større klarhed i sager om bortfald eller  

 nedsættelse af børnebidrag og uddannelsesbidrag på grund af barnets egne  

 indtægter har Familiestyrelsen for 2005 besluttet at fastsætte følgende  

 vejledende  

 retningslinier for behandlingen af disse sager:
   

 	  

  

 Børnebidrag  

 og uddannelsesbidrag fastsat til normalbidraget bortfalder normalt, hvis  

 barnet  

 har en indtægt på ca. 3.200 kr. om måneden.
   

 	  

  

 Børnebidrag  

 og uddannelsesbidrag fastsat højere end normalbidraget nedsættes, hvis barnet  

 har en indtægt på ca. 2.300 kr. om måneden.
  

 	  

  

 Afgørelse  

 om bortfald af børnebidrag og uddannelsesbidrag, der er fastsat eller kunne  

 fastsættes højere end normalbidraget, træffes efter en konkret vurdering.
I  

 disse situationer bortfalder bidraget således normalt kun, hvis barnet har en  

 højere indtægt end 3.200 kr. om måneden, jf. ovenfor.
Ved opgørelsen af barnets indtægt lægges der normalt vægt på  

 indtægten over en længere periode, medmindre der er tale om en nogenlunde  

 fast aflønning.  

 Der lægges endvidere vægt på, om barnet må antages fortsat at have en indtægt  

 på samme niveau.
Den omstændighed, at indtægten i en kortere periode   

 f.eks.  

 sommerferien  oversiger retningslinierne, kan således ikke i sig selv  

 begrunde  

 bortfald eller nedsættelse af bidraget.
Det bemærkes, at børnepensionsudbetalinger, som hidrører fra  

 den bidragsberettigedes pension, anses for at være en del af  

 bidragsberettigedes forsørgelse af barnet.
Sådanne pensionsudbetalinger  

 betragtes derfor ikke som barnets indtægt.
Der henvises til  

 Skarrildhus-beretningen for 1997, B.b.7.
3. Ægtefællebidrag 3.1. Vejledende retningslinier for fastsættelse af  

 ægtefællebidrag, når den bidragspligtiges indtægt er lav Når den bidragspligtiges indtægt er lav, fraviges de almindelige  

 retningslinier for fastsættelse af ægtefællebidrag.
 Overstiger den bidragspligtiges indtægt ikke 17.500 kr. om  

 måneden, bør der for 2005 udvises tilbageholdenhed med at fastsætte  

 ægtefællebidrag.
 Når den bidragspligtiges indtægt ligger mellem 17.500 kr. og  

 19.500 kr. om måneden, bør bidraget skønsmæssigt fastsættes til et mindre  

 beløb, end de almindelige retningslinier for fastsættelse af ægtefællebidrag  

 ville føre til.
 Eventuelle bidrags- og forsørgelsespligter, som den  

 bidragspligtige har over for børn, skal fradrages i indtægten, inden der  

 foretages en vurdering af bidragsevnen.
 Et bidrag bør ikke fastsættes så højt, at den bidragspligtiges  

 bruttoindtægt  efter fradrag af børnebidrag og ægtefællebidrag   

 bringes ned  

 under den ovennævnte indtægtsgrænse på ca. 17.500 kr. om måneden.
3.2. Vejledende retningslinier for, hvornår den  

 bidragsberettigede ikke har et rimeligt behov for ægtefællebidrag  

 ("bidragsloftet") Den bidragsberettigede har ikke et rimeligt behov for bidrag,  

 når han eller hun har gode økonomiske forhold.
Den vejledende indtægtsgrænse for, hvornår den  

 bidragsberettigedes økonomiske forhold må antages at være så gode, at den  

 bidragsberettigede ikke har et rimeligt behov for bidrag, er for 2005 fastsat  

 til ca. 210.000 kr.  ca. 250.000 kr. årligt.
Der bør normalt ikke  

 fastsættes  

 bidrag, hvis den bidragsberettigedes indtægt overstiger denne vejledende  

 indtægtsgrænse.
Hvis den bidragsberettigedes indtægt er mindre end ca. 210.000  

 kr.  ca. 250.000 kr. om året, fastsættes bidraget normalt kun så højt,  

 at den  

 bidragsberettigedes samlede indtægt, inklusiv bidrag, er i denne  

 størrelsesorden.
Hvis den bidragspligtiges årlige indtægt overstiger ca.  

 600.000 kr.  ca. 700.000 kr., fastsættes bidraget således, at den  

 bidragsberettiges samlede indtægt inklusiv bidrag ligger i den øvre halvdel  

 af  

 intervallet.
Har den bidragspligtige en meget høj indtægt, kan der efter et  

 konkret skøn være grundlag for at fastsætte bidrag, selvom den  

 bidragsberettigedes samlede indtægt derved overstiger ca. 250.000 kr.
Der er  

 ikke fastsat nærmere retningslinier for dette.
På baggrund af bidragspraksis  

 er  

 det efter styrelsens opfattelse rimeligt, hvis en bidragspligtig med en årlig  

 indtægt på ca. 1,0  ca. 1,1 mio. kr. pålægges at betale bidrag, således  

 at den  

 bidragsberettigede har en samlet indtægt (inklusiv bidrag) i  

 størrelsesordenen  

 ca. 250.000 kr.  ca. 270.000 kr.
Har den bidragspligtige en væsentligt  

 højere  

 indtægt, kan der fastsættes bidrag, således at den bidragsberettigede samlede  

 indtægt overstiger ca. 270.000 kr.
3.3. Vejledende retningslinier for fastsættelse af  

 ægtefællebidrag, når den bidragsberettigede ikke har nogen indtægt eller kun  

 har en lav indtægt Ved fastsættelse af ægtefællebidrag tages der udgangspunkt i et  

 beløb svarende til 1/5 af forskellen mellem parternes indtægter.
Denne vejledende udmålingsregel er imidlertid baseret på den  

 typiske situation, hvor begge parter har indtægter af en vis størrelse.
Hvis  

 den bidragsberettigede ikke har indtægter eller kun har en lav indtægt, vil  

 udmålingsreglen medføre fastsættelse af et bidrag, der er uforholdsmæssigt  

 belastende for den bidragspligtige.
 Det bemærkes i den forbindelse, at kontanthjælp efter lov om  

 aktiv socialpolitik ikke betragtes som indkomst, da kontanthjælp er subsidiær  

 i  

 hold til ægtefællebidrag.
 I sager, hvor den bidragsberettigede ikke har indtægter eller  

 kun har en lav indtægt, bør den bidragsberettigede derfor ved  

 bidragsudmålingen  

 tillægges en fiktiv indtægt, der for 2005 fastsættes til 90.000 kr. om året  

 (7.500 kr. om måneden).
 Denne fiktive indtægt gælder ikke i relation til vurderingen af  

 den bidragsberettigedes bidragsbehov (bidragsloftet), jf. pkt.  

 3.2.
4. Behandling af skattefri lønindtægter for 2005  

 (herunder DIS-indtægter) Familiestyrelsen vil senere udsende vejledende retningslinier for  

 behandlingen af skattefri indtægter for 2005.
