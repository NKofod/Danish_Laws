Nr LSF 270 Forslag til Lov om ændring af lov om Dansk Internationalt Skibsregister og  

 lov om skibsregistrering (Cabotage og bareboatregistrering) Fremsat af erhvervsministeren (Mimi Jakobsen) den 9. maj 1996 Vedtaget ved tredjebehandling den 31. maj 1996 Lov nr. 464 af 12/06/1996 § 1 I lov nr. 408 af 1. juli 1988 om Dansk Internationalt Skibsregister, som  

 ændret ved lov nr. 224 af 6. april 1994, foretages følgende ændringer:
 1. § 4 affattes således:
 »§ 4. Skibe, der er registreret i Dansk Internationalt  

 Skibsregister, må ikke transportere passagerer mellem danske havne.
Stk. 2. Passagerskibe, der er registreret i Dansk Internationalt  

 Skibsregister, må ikke gå i fart, der overvejende finder sted mellem danske  

 havne og øvrige havne inden for et område, der i Nordsøen og Den Engelske  

 Kanal begrænses af meridianen 3I vest og breddeparallellen 61I nord og i  

 Østersøen af breddeparallellen 58I nord.Fartbegrænsningen gælder dog ikke  

 fart til og fra havanlæg.« 2. Efter § 11 indsættes:
»Kapitel 4 A Bareboatregistrering § 11 a.
Et skib, der ikke efter sølovens § 1 anses som dansk, og  

 som bareboatbefragtes af en reder, der efter sølovens § 1 eller § 2 kan anses  

 for at være dansk, kan af befragteren anmeldes til optagelse i Dansk  

 Internationalt Skibsregister.
Skibet kan optages for en periode på op til 5  

 år.
Skibsregistrator kan efter skriftlig anmodning fra befragteren forlænge  

 denne periode med op til 1 år ad gangen.
 Stk. 2. Der kan ikke registreres panterettigheder eller andre  

 rettigheder i et skib, der optages efter stk. 1.
 Stk. 3. Det er en betingelse for optagelse i Dansk Internationalt  

 Skibsregister, at der vedlægges en attest fra den udenlandske  

 registreringsmyndighed om, at skibet har ret til at føre et andet  

 nationalitetsflag i befragtningsperioden.
§ 11 b.
Et skib udslettes af registret, når 1) befragtningsaftalen ophører, 2) betingelserne for registrering efter § 11 a ikke længere er til stede, 3) befragteren skriftligt begærer det eller 4) skibet ikke længere efter lovgivningen i skibets hjemland har ret til  

 midlertidigt at føre et andet nationalitetsflag end hjemlandets.
Stk. 2. Endvidere udslettes et skib af registret, når det  

 ophugges, forliser, forsvinder eller af udmeldte syns- og skønsmænd, af et  

 anerkendt klassifikationsselskab eller ved anden fremgangsmåde, der kan  

 sidestilles hermed, erklæres for uistandsætteligt.
Når en sådan  

 udslettelsesgrund foreligger, har befragteren pligt til, senest 30 dage efter  

 at udslettelsesgrunden er blevet befragteren bekendt, skriftligt at anmelde  

 dette til Skibsregistret.
§ 11 c.
Et dansk skib, der er registreret i Dansk Internationalt  

 Skibsregister, og som bareboatbefragtes af en reder, der efter sølovens § 1  

 og § 2 ikke kan anses for at være dansk, udslettes ikke af Dansk  

 Internationalt Skibsregister, selv om skibet på grundlag af en  

 befragtningsaftale optages i et udenlandsk skibsregister.
Skibet får i  

 befragtningsperioden ret til midlertidigt at føre et andet nationalitetsflag  

 end det danske med de rettigheder og pligter, der følger heraf.
Der kan  

 fortsat registreres panterettigheder og andre rettigheder i skibet i Dansk  

 Internationalt Skibsregister.
Stk. 2. Skibet kan få ret til at føre et andet nationalitetsflag i  

 op til 5 år fra anmeldelsen.
Skibsregistrator kan efter skriftlig anmodning  

 fra ejeren forlænge denne periode med op til 1 år ad gangen.
 Stk. 3. Det er en betingelse for, at skibet midlertidigt får ret  

 til at føre et andet nationalitetsflag, jf. stk. 1, at alle indehavere af  

 anmeldte rettigheder har givet skriftlig tilladelse til, at skibet skifter  

 flag, og at der tillige er vedlagt en attest fra den udenlandske  

 registreringsmyndighed om, at skibet kan optages i det udenlandske register.  

 Optages skibet i et register i et land, der ikke er medlem af Den Europæiske  

 Union eller omfattet af EØS-aftalen, kan flagskiftet ikke ske uden særskilt  

 godkendelse, jf. stk. 5.
Stk. 4. Det er endvidere en betingelse for, at skibet midlertidigt  

 får ret til at føre et andet nationalitetsflag, jf. stk. 1, at  

 bareboataftalen ikke er indgået med et fremmed selskab eller lignende, hvori  

 skibets ejer har en direkte eller indirekte kapitalinteresse på 20 pct. eller  

 derover og dermed har indflydelse på selskabets drift.
Det gælder dog ikke,  

 hvis det over for Skibsregistret dokumenteres, at flagskifte er nødvendigt  

 for at opfylde et udenlandsk myndighedskrav om anvendelse af et bestemt flag  

 som betingelse for markedsadgang.
 Stk. 5. Erhvervsministeren fastsætter efter høring af  

 Skibstilsynsrådet regler om, hvilke nationalitetsflag danske skibe, der  

 bareboatbefragtes til ikkedanske ejere, kan føre.
§ 11 d.
Når befragtningsaftalen, jf. § 11 c, ophører, bortfalder  

 retten til at føre et andet nationalitetsflag.
Ejeren skal inden 30 dage  

 efter befragtningsaftalens ophør anmelde dette til Skibsregistret.
 Stk. 2. Endvidere har ejeren af et dansk skib, der midlertidigt  

 har fået ret til at føre et andet nationalitetsflag, jf. § 11 c, pligt til  

 inden 7 dage skriftligt at anmelde til Skibsregistret, såfremt den pågældende  

 indgår en tidsbefragtningsaftale, hvorefter ejeren på ny disponerer over  

 skibet i en periode.
Stk. 3. Skibsregistret kan med henblik på at undgå misbrug kræve  

 dokumentation for, at tidsbefragtningsaftalen har været nødvendig af  

 kommercielle grunde.
Såfremt Skibsregistret ikke anser dokumentationen for  

 fyldestgørende, kan Skibsregistret nægte skibet adgang til fortsat at føre et  

 andet nationalitetsflag end det danske.
 § 11 e. §§ 3, 4, 7 og 10 finder ikke anvendelse på et skib, der  

 midlertidigt fører et andet nationalitetsflag end det danske.
§ 11 f.
Erhvervsministeren kan fastsætte regler om, hvilke  

 bevisligheder der skal forelægges ved bareboatregistrering af skibe.« 3. § 13, stk. 1, affattes således:
»Den, der overtræder § 4, § 9, § 11 b, stk. 2, § 11 d, stk. 1, eller  

 § 11 d, stk. 2, straffes med bøde.« § 2 I lov om skibsregistrering, jf. lovbekendtgørelse nr. 742 af 10.  

 september 1993, som senest ændret ved lov nr. 1082 af 20. december 1995,  

 foretages følgende ændring:
 1. Efter § 30 indsættes:
»Bareboatregistrering § 30 a.
Et handelsskib, der ikke efter sølovens § 1 anses som  

 dansk, og som bareboatbefragtes af en reder, der efter sølovens § 1 eller § 2  

 kan anses for at være dansk, kan af befragteren anmeldes til optagelse i  

 Skibsregistret.
Skibet kan optages for en periode på op til 5 år.  

 Skibsregistrator kan efter skriftlig anmodning fra befragteren forlænge denne  

 periode med op til 1 år ad gangen.
 Stk. 2. Der kan ikke registreres panterettigheder eller andre  

 rettigheder i et skib, der optages efter stk. 1.
 Stk. 3. Det er en betingelse for optagelse i Skibsregistret, at  

 der vedlægges en attest fra den udenlandske registreringsmyndighed om, at  

 skibet har ret til at føre et andet nationalitetsflag i befragtningsperioden.
§ 30 b.
Et skib udslettes af registret, når 1) befragtningsaftalen ophører, 2) betingelserne for registrering efter § 30 a ikke længere er til stede, 3) befragteren skriftligt begærer det eller 4) skibet ikke længere efter lovgivningen i skibets hjemland har ret til  

 midlertidigt at føre et andet nationalitetsflag end hjemlandets.
Stk. 2. Endvidere udslettes et skib af registret, når det  

 ophugges, forliser, forsvinder eller af udmeldte syns- og skønsmænd, af et  

 anerkendt klassifikationsselskab eller ved anden fremgangsmåde, der kan  

 sidestilles hermed, erklæres for uistandsætteligt.
Når en sådan  

 udslettelsesgrund foreligger, har befragteren pligt til skriftligt, senest 30  

 dage efter at udslettelsesgrunden er blevet befragteren bekendt, at anmelde  

 dette til Skibsregistret.
§ 30 c.
Et dansk skib, der er registreret i Skibsregistret, og som  

 bareboatbefragtes af en reder, der efter sølovens §§ 1 og 2 ikke kan anses  

 for at være dansk, udslettes ikke af Skibsregistret, selv om skibet på  

 grundlag af en befragtningsaftale optages i et udenlandsk skibsregister.  

 Skibet får i befragtningsperioden ret til midlertidigt at føre et andet  

 nationalitetsflag end det danske med de rettigheder og pligter, der følger  

 heraf.
Der kan fortsat registreres panterettigheder og andre rettigheder i  

 skibet i Skibsregistret.
Stk. 2. Skibet kan få ret til at føre et andet nationalitetsflag i  

 op til 5 år fra anmeldelsen.
Skibsregistrator kan efter skriftlig anmodning  

 fra ejeren forlænge denne periode med op til 1 år ad gangen.
 Stk. 3. Det er en betingelse for, at skibet midlertidigt får ret  

 til at føre et andet nationalitetsflag, jf. stk. 1, at alle indehavere af  

 anmeldte rettigheder har givet skriftlig tilladelse til, at skibet skifter  

 flag, og at der tillige er vedlagt en attest fra den udenlandske  

 registreringsmyndighed om, at skibet kan optages i det udenlandske register.  

 Optages skibet i et register i et land, der ikke er medlem af Den Europæiske  

 Union eller omfattet af EØS-aftalen, kan flagskiftet ikke ske uden særskilt  

 godkendelse, jf. stk. 5.
Stk. 4. Det er endvidere en betingelse for, at skibet midlertidigt  

 får ret til at føre et andet nationalitetsflag, jf. stk. 1, at  

 bareboataftalen ikke er indgået med et fremmed selskab eller lignende, hvori  

 skibets ejer har en direkte eller indirekte kapitalinteresse på 20 pct. eller  

 derover og dermed har indflydelse på selskabets drift.
Det gælder dog ikke,  

 hvis det over for Skibsregistret dokumenteres, at flagskifte er nødvendigt  

 for at opfylde et udenlandsk myndighedskrav om anvendelse af et bestemt flag  

 som betingelse for markedsadgang.
 Stk. 5. Erhvervsministeren fastsætter efter høring af  

 Skibstilsynsrådet regler om, hvilke nationalitetsflag danske skibe, der  

 bareboatbefragtes til ikkedanske ejere, kan føre.
§ 30 d.
Når befragtningsaftalen, jf. § 30 c, ophører, bortfalder  

 retten til at føre et andet nationalitetsflag.
Ejeren skal inden 30 dage  

 efter befragtningsaftalens ophør anmelde dette til Skibsregistret.
 Stk. 2. Endvidere har ejeren af et dansk skib, der midlertidigt  

 har fået ret til at føre et andet nationalitetsflag, jf. § 30 c, pligt til  

 inden 7 dage skriftligt at anmelde det til Skibsregistret, såfremt den  

 pågældende indgår en tidsbefragtningsaftale, hvorefter ejeren på ny  

 disponerer over skibet i en periode.
Stk. 3. Skibsregistret kan med henblik på at undgå misbrug kræve  

 dokumentation for, at tidsbefragtningsaftalen har været nødvendig af  

 kommercielle grunde.
Såfremt Skibsregistret ikke anser dokumentationen for  

 fyldestgørende, kan Skibsregistret nægte skibet adgang til fortsat at føre et  

 andet nationalitetsflag end det danske.
 § 30 e. §§ 3, 4 og 5, stk. 6, § 7, §§ 26-41 og §§ 43-50 og 52  

 finder ikke anvendelse på skibe, der midlertidigt fører dansk flag.
 Stk. 2. Reglerne i § 5, stk. 4-6, og §§ 17-22 finder ikke  

 anvendelse på et dansk skib, der midlertidigt fører et andet  

 nationalitetsflag end det danske.
§ 30 f.
Erhvervsministeren kan fastsætte regler om, hvilke  

 bevisligheder der skal forelægges ved bareboatregistrering af skibe.« § 3 Loven træder i kraft den 1. september 1996. Erhvervsministeren fastsætter  

 dog tidspunktet for ikrafttræden af lovens § 1, nr. 1.
§ 4 Loven gælder ikke for skibe hjemmehørende på Færøerne og i Grønland, men  

 kan ved kgl. anordning sættes i kraft for Grønland med de ændringer, som de  

 særlige grønlandske forhold tilsiger.
Oprindeligt fremsat forslag § 1 I lov nr. 408 af 1. juli 1988 om Dansk Internationalt Skibsregister, som  

 ændret ved lov nr. 224 af 6. april 1994, foretages følgende ændringer:
 1. § 4 affattes således:
 »§ 4. Passagerskibe, der er registreret i Dansk  

 Internationalt Skibsregister, må ikke gå i fart mellem danske havne.
Stk. 2. Passagerskibe, som nævnt i stk. 1, må endvidere ikke gå i  

 fart, der overvejende finder sted mellem danske havne og øvrige havne inden  

 for et område, der i Nordsøen og Den Engelske Kanal begrænses af meridianen 3  

 grader vest og breddeparallellen 61 grader nord og i Østersøen af  

 breddeparallellen 58 grader nord.Fartsbegrænsningen gælder dog ikke fart til  

 og fra havanlæg.« 2. Efter § 11 indsættes:
»Kapitel 4 A Bareboatregistrering § 11 a.
Et skib, der ikke efter sølovens § 1 anses som dansk, og  

 som bareboatbefragtes af en reder, der efter sølovens § 1 eller § 2 kan anses  

 for at være dansk, kan af befragteren anmeldes til optagelse i Dansk  

 Internationalt Skibsregister.
Skibet kan optages for en periode på op til 5  

 år.
Skibsregistrator kan efter skriftlig anmodning fra befragteren forlænge  

 denne periode med op til 1 år ad gangen.
 Stk. 2. Der kan ikke registreres panterettigheder eller andre  

 rettigheder i et skib, der optages efter stk. 1.
 Stk. 3. Det er en betingelse for optagelse i Dansk Internationalt  

 Skibsregister, at der vedlægges en attest fra den udenlandske  

 registreringsmyndighed om, at skibet har ret til at føre et andet  

 nationalitetsflag i befragtningsperioden.
§ 11 b.
Et skib udslettes af registret, når:
1) befragtningsaftalen ophører, 2) betingelserne for registrering efter § 11 a ikke længere er til stede, 3) befragteren skriftligt begærer det, eller 4) skibet ikke længere efter lovgivningen i skibets hjemland har ret til  

 midlertidigt at føre et andet nationalitetsflag end hjemlandets.
Stk. 2. Endvidere udslettes et skib af registret, når det  

 ophugges, forliser, forsvinder eller af udmeldte syns- og skønsmænd, af et  

 anerkendt klassifikationsselskab eller ved anden fremgangsmåde, der kan  

 sidestilles hermed, erklæres for uistandsætteligt.
Når en sådan  

 udslettelsesgrund foreligger, har befragteren pligt til, senest 30 dage efter  

 udslettelsesgrunden er blevet befragteren bekendt, skriftligt at anmelde  

 dette til Skibsregistret.
§ 11 c.
Et dansk skib, der er registreret i Dansk Internationalt  

 Skibsregister, og som bareboatbefragtes af en reder, der efter sølovens § 1  

 og § 2 ikke kan anses for at være dansk, udslettes ikke af Dansk  

 Internationalt Skibsregister, selv om skibet på grundlag af en  

 befragtningsaftale optages i et udenlandsk skibsregister.
Skibet får i  

 befragtningsperioden ret til midlertidigt at føre et andet nationalitetsflag  

 end det danske med de rettigheder og pligter, der følger heraf.
Der kan  

 fortsat registreres panterettigheder og andre rettigheder i skibet i Dansk  

 Internationalt Skibsregister.
Stk. 2. Skibet kan få ret til at føre et andet nationalitetsflag i  

 op til 5 år fra anmeldelsen.
Skibsregistrator kan efter skriftlig anmodning  

 fra ejeren forlænge denne periode med op til 1 år ad gangen.
 Stk. 3. Det er en betingelse for, at skibet midlertidigt får ret  

 til at føre et andet nationalitetsflag, jf. stk. 1, at alle indehavere af  

 anmeldte rettigheder har givet skriftlig tilladelse til, at skibet skifter  

 flag, og at der tillige er vedlagt en attest fra den udenlandske  

 registreringsmyndighed om, at skibet kan optages i det udenlandske register.  

 Optages skibet i et register i et land, der ikke er medlem af Den Europæiske  

 Union eller omfattet af EØS-aftalen, kan flagskiftet ikke ske uden særskilt  

 godkendelse, jf. stk. 5.
Stk. 4. Det er endvidere en betingelse for, at skibet midlertidigt  

 får ret til at føre et andet nationalitetsflag, jf. stk. 1, at  

 bareboataftalen ikke er indgået med et fremmed selskab eller lignende, hvori  

 skibets ejer har en direkte eller indirekte kapitalinteresse på 20 pct. eller  

 derover og dermed har indflydelse på selskabets drift.
Det gælder dog ikke,  

 hvis det over for Skibsregistret dokumenteres, at flagskifte er nødvendigt  

 for at opfylde et udenlandsk myndighedskrav om anvendelse af et bestemt flag,  

 som betingelse for markedsadgang.
 Stk. 5. Erhvervsministeren fastsætter efter høring af  

 Skibstilsynsrådet regler om, hvilke nationalitetsflag danske skibe, der  

 bareboatbefragtes til ikke-danske ejere, kan føre.
§ 11 d.
Når befragtningsaftalen, jf. § 11 c, ophører, bortfalder  

 retten til at føre et andet nationalitetsflag.
Ejeren skal inden 30 dage  

 efter befragtningsaftalens ophør anmelde dette til Skibsregistret.
 Stk.2. Endvidere har ejeren af et dansk skib, der midlertidigt har  

 fået ret til at føre et andet nationalitetsflag, jf. § 11 c, pligt til inden  

 7 dage skriftligt at anmelde til Skibsregistret, såfremt den pågældende  

 indgår en tidsbefragtningsaftale, hvorefter ejeren på ny disponerer over  

 skibet i en periode.
Stk.3. Skibsregistret kan med henblik på at undgå misbrug kræve  

 dokumentation for, at tidsbefragtningsaftalen har været nødvendig af  

 kommercielle grunde.
Såfremt Skibsregistret ikke anser dokumentationen for  

 fyldestgørende, kan Skibsregistret nægte skibet adgang til fortsat at føre et  

 andet nationalitetsflag end det danske.
 § 11 e. §§ 3, 4, 7 og 10 finder ikke anvendelse på et skib, der  

 midlertidigt fører et andet nationalitetsflag end det danske.
§ 11 f.
Erhvervsministeren kan fastsætte regler om, hvilke  

 bevisligheder der skal forelægges ved bareboatregistrering af skibe.« 3. § 13, stk. 1, affattes således:
»§ 13. Den, der overtræder §§ 4, 9, 11 b, stk. 2, § 11 d,  

 stk. 1 eller § 11 d, stk. 2, straffes med bøde.« § 2 I lov om skibsregistrering, jf. lovbekendtgørelse nr. 742 af 10. september  

 1993, som senest ændret ved lov nr. 1082 af 20. december 1995 foretages  

 følgende ændring:
 1. Efter § 30 indsættes:
Bareboatregistrering »§ 30 a.
Et handelsskib, der ikke efter sølovens § 1 anses  

 som dansk, og som bareboatbefragtes af en reder, der efter sølovens § 1 eller  

 § 2 kan anses for at være dansk, kan af befragteren anmeldes til optagelse i  

 Skibsregistret.
Skibet kan optages for en periode på op til 5 år.  

 Skibsregistrator kan efter skriftlig anmodning fra befragteren forlænge denne  

 periode med op til 1 år ad gangen.
 Stk. 2. Der kan ikke registreres panterettigheder eller andre  

 rettigheder i et skib, der optages efter stk. 1.
 Stk. 3. Det er en betingelse for optagelse i Skibsregistret, at  

 der vedlægges en attest fra den udenlandske registreringsmyndighed om, at  

 skibet har ret til at føre et andet nationalitetsflag i befragtningsperioden.
§ 30 b.
Et skib udslettes af registret, når:
1) befragtningsaftalen ophører, 2) betingelserne for registrering efter § 30 a ikke længere er til stede, 3) befragteren skriftligt begærer det, eller 4) skibet ikke længere efter lovgivningen i skibets hjemland har ret til  

 midlertidigt at føre et andet nationalitetsflag end hjemlandets.
Stk. 2. Endvidere udslettes et skib af registret, når det  

 ophugges, forliser, forsvinder eller af udmeldte syns- og skønsmænd, af et  

 godkendt klassifikationsselskab eller ved anden fremgangsmåde, der kan  

 sidestilles hermed, erklæres for uistandsætteligt.
Når en sådan  

 udslettelsesgrund foreligger, har befragteren pligt til skriftligt, senest 30  

 dage efter udslettelsesgrunden er blevet befragteren bekendt, at anmelde  

 dette til Skibsregistret.
§ 30 c.
Et dansk skib, der er registreret i Skibsregistret, og som  

 bareboatbefragtes af en reder, der efter sølovens § 1 og § 2 ikke kan anses  

 for at være dansk, udslettes ikke af Skibsregistret, selv om skibet på  

 grundlag af en befragtningsaftale optages i et udenlandsk skibsregister.  

 Skibet får i befragtningsperioden ret til midlertidigt at føre et andet  

 nationalitetsflag end det danske med de rettigheder og pligter, der følger  

 heraf.
Der kan fortsat registreres panterettigheder og andre rettigheder i  

 skibet i Skibsregistret.
Stk. 2. Skibet kan få ret til at føre et andet nationalitetsflag i  

 op til 5 år fra anmeldelsen.
Skibsregistrator kan efter skriftlig anmodning  

 fra ejeren forlænge denne periode med op til 1 år ad gangen.
 Stk. 3. Det er en betingelse for, at skibet midlertidigt får ret  

 til at føre et andet nationalitetsflag, jf. stk. 1, at alle indehavere af  

 anmeldte rettigheder har givet skriftlig tilladelse til, at skibet skifter  

 flag, og at der tillige er vedlagt en attest fra den udenlandske  

 registreringsmyndighed om, at skibet kan optages i det udenlandske register.  

 Optages skibet i et register i et land, der ikke er medlem af Den Europæiske  

 Union eller omfattet af EØS-aftalen, kan flagskiftet ikke ske uden særskilt  

 godkendelse, jf. stk. 5.
Stk. 4. Det er endvidere en betingelse for, at skibet midlertidigt  

 får ret til at føre et andet nationalitetsflag, jf. stk. 1, at  

 bareboataftalen ikke er indgået med et selskab eller lignende, hvori skibets  

 ejer har en direkte eller indirekte kapitalinteresse på 20 pct. eller  

 derover, og dermed har indflydelse på selskabets drift.
Det gælder dog ikke,  

 hvis det over for Skibsregistret dokumenteres, at flagskifte er nødvendigt  

 for at opfylde et udenlandsk myndighedskrav om anvendelse af et bestemt flag,  

 som betingelse for markedsadgang.
 Stk. 5. Erhvervsministeren fastsætter efter høring af  

 Skibstilsynsrådet regler om, hvilke nationalitetsflag danske skibe, der  

 bareboatbefragtes til ikke-danske ejere, kan føre.
§ 30 d.
Når befragtningsaftalen, jf. § 30 c, ophører, bortfalder  

 retten til at føre et andet nationalitetsflag.
Ejeren skal inden 30 dage  

 efter befragtningsaftalens ophør anmelde dette til Skibsregistret.
 Stk. 2. Endvidere har ejeren af et dansk skib, der midlertidigt  

 har fået ret til at føre et andet nationalitetsflag, jf. § 30 c, pligt til  

 inden 7 dage skriftligt at anmelde til Skibsregistret, såfremt den pågældende  

 indgår en tidsbefragtningsaftale, hvorefter ejeren på ny disponerer over  

 skibet i en periode.
Stk. 3. Skibsregistret kan med henblik på at undgå misbrug kræve  

 dokumentation for, at tidsbefragtningsaftalen har været nødvendig af  

 kommercielle grunde.
Såfremt Skibsregistret ikke anser dokumentationen for  

 fyldestgørende, kan Skibsregistret nægte skibet adgang til fortsat at føre et  

 andet nationalitetsflag end det danske.
 § 30 e. §§ 3, 4 og 5, stk. 6, § 7, §§ 26-41, §§ 43-50 og § 52  

 finder ikke anvendelse på skibe, der midlertidigt fører dansk flag.
 Stk. 2. Reglerne i § 5, stk. 4-6, og §§ 17-22 finder ikke  

 anvendelse på et dansk skib, der midlertidigt fører et andet  

 nationalitetsflag end det danske.
§ 30 f.
Erhvervsministeren kan fastsætte regler om hvilke  

 bevisligheder, der skal forelægges ved bareboatregistrering af skibe.« § 3 Loven træder i kraft den 1. september 1996. Erhvervsministeren fastsætter  

 dog tidspunktet for ikrafttræden af lovens § 1, nr. 1.
§ 4 Loven gælder ikke for skibe hjemmehørende på Færøerne og i Grønland, men  

 kan ved kgl. anordning sættes i kraft for Grønland med de ændringer, som de  

 særlige grønlandske forhold tilsiger.
Bemærkninger til lovforslaget Almindelige bemærkninger Folketinget pålagde den 27. april 1995 regeringen at nedsætte et udvalg  

 bestående af medlemmer fra handelsflådens organisationer og med  

 Søfartsstyrelsens direktør som formand.
Udvalget (Funder-udvalget) skulle  

 stille forslag til, hvordan Danmark fortsat kan bevare sin status som  

 betydende søfartsnation med danske søfolk om bord i skibene.
 Funder-udvalget har herefter afgivet betænkning nr. 1312 af marts 1996 om  

 handelsflådens fremtid.
 Betænkningen indeholder en række forslag, som udvalget vurderer, vil kunne  

 forbedre den danske handelsflådes styrkeposition generelt i konkurrencen med  

 udenlandske rederier og således kunne medvirke til at sikre og på sigt forøge  

 beskæftigelsen i den maritime sektor.
 Under forspørgselsdebatten om betænkningen i Folketinget den 26. april  

 1996 fremkom der positive udtalelser blandt andet vedrørende forslagene om  

 ophævelse af fartbegrænsninger for fragtskibe i Dansk Internationalt  

 Skibsregister (DIS) og indførelse af et bareboatregister for handelsskibe.  

 Regeringen fremsætter derfor allerede nu forslag herom.
Udvalget har drøftet, om der kunne være behov for at ændre DIS-lovens §  

 10. Det har imidlertid været opfattelsen hos den største del af udvalget, at  

 der ikke nu skulle ske en justering af denne bestemmelse.
Denne del af  

 udvalget har lagt til grund, at aftaleparterne efter en 2-årig periode  

 vurderer om de beskæftigelses- og aftalemæssige forudsætninger af de forslag,  

 der gennemføres, er opfyldt, og om de indgåede overenskomster lever op til et  

 internationalt acceptabelt niveau.
 Cabotage-forslag.
Alle passager- og fragtskibe, som er registreret i DIS, er i dag udelukket  

 fra at udføre kystfart i Danmark.
Sådan kystfart, hvor der fragtes gods eller  

 passagerer mellem to havne i et og samme land, kaldes cabotage.
DIS-skibene  

 er også udelukket fra overvejende at sejle mellem danske havne og udenlandske  

 havne i nærfartsområdet. Ønsker et dansk rederi at sejle cabotage eller  

 overvejende i nærfartsområdet, skal det pågældende skib derfor være  

 registreret i Dansk Skibsregister (DAS). Det betyder, at de søfarende er  

 udelukket fra de skatteordninger, som gælder for ansatte på DIS-skibe.
Dansk  

 cabotage er ikke forbeholdt danske skibe.
Således kan udenlandske skibe  

 uanset flag og driftsvilkår frit sejle på danske havne.
De danske  

 restriktioner omfatter alene DIS-skibe.
Det betyder, at danske skibe er  

 udelukket fra at konkurrere på lige internationale vilkår i nærfartsområdet.  

 Dette må tillige ses i sammenhæng med, at der forventes en væsentlig stigning  

 i søtransporten i europæisk nærfart.
I en række lande findes cabotageregler, hvis sigte er at beskytte den  

 nationale skibsfart.
Sådanne cabotagerestriktioner er diskriminerende og  

 dermed en hindring for udviklingen af en sund og kommerciel transportsektor.
Med Rådets forordning nr. 3577/92 af 7. december 1992 »om anvendelse  

 af princippet om fri udveksling af tjenesteydelser inden for søtransport i  

 medlemsstaterne (cabotagesejlads)» blev der med virkning fra 1. januar  

 1993 indført en gradvis afskaffelse af restriktionerne.
Fra den 31. december  

 1996 skal et skib dog opfylde alle forudsætninger for at sejle cabotage i sit  

 hjemland for at få lov til at udføre cabotage i andre EU-lande.
Det har ikke  

 været muligt for regeringen at få ændret EU-forordningen på dette punkt.
Da  

 DIS-skibe ikke må udføre cabotage i Danmark, vil de også være udelukket fra  

 cabotage i andre EU-lande.
Den eneste mulighed for at give DIS-skibe adgang  

 til de europæiske cabotagemarkeder og modvirke udflagning er derfor at åbne  

 mulighed for, at de kan sejle i cabotage i Danmark.
Funder-udvalget har anbefalet, at lov om Dansk Internationalt  

 Skibsregister ændres, så fragtskibe registreret i DIS kan fragte gods helt  

 uden områdebegrænsninger.
Man har peget på, at et frit fartsområde for  

 fragtskibe vil gøre det lettere for de danske operatører, der sejler  

 internationalt, at involvere sig på de nære markeder.
Herved tilvejebringes  

 en vigtig fleksibilitet.
I overensstemmelse hermed foreslår regeringen, at fartsområdebegrænsningen  

 ophæves for fragtskibe.
Derimod opretholdes de gældende begrænsninger for  

 passagerskibe.
Det har været en forudsætning for Funder-udvalgets forslag, at de  

 overenskomstmæssige problemer, der vil opstå ved et mindre antal skibes  

 overgang fra DAS til DIS, løses ved aftale mellem de involverede  

 organisationer.
Bestemmelsen om ophævelse af fartsbegræsninger for fragtskibe  

 sættes først i kraft efter erhvervsministerens bestemmelse herom.
 Bareboatregister-forslag.
Det er i dag almindeligt, at danske rederier ikke kun disponerer over  

 skibe, som de ejer, men at de også disponerer over skibe, som befragtes på  

 langtidslejekontrakter.
Befragtning er i moderne rederidrift et væsentligt  

 supplement til køb/salg af skibe.
Aftale om leje af skibe indgås ofte ved bareboatcertepartier, hvor  

 befragteren (lejeren) i lejeperioden overtager de fleste af de beføjelser,  

 som normalt udøves af skibets ejer.
Befragteren vil således træffe afgørelse  

 om skibets drift, herunder dets anvendelse, bemanding og vedligeholdelse, dog  

 kan alene ejeren sælge eller pantsætte skibet.
Et bareboatcerteparti indgås  

 ofte for længere perioder ad gangen.
Der er ved en bareboataftale fordele fremfor et egentligt køb/salg.  

 Således er det ved bareboatbefragtning i modsætning til salg muligt at  

 bibeholde skibets belåning i lejeperioden.
Dette kan være med til at  

 nedbringe omkostningerne.
Ligeledes bevarer et rederi, som bortbefragter  

 ledig tonnage fremfor at sælge, ejendomsretten over skibet.
Dette kan  

 medvirke til at nedsætte risikoen for et tab i økonomisk ustabile perioder,  

 hvor det ikke altid er muligt fuldt ud at sikre sig en købers økonomi eller  

 at få en garanti for indtjeningsmulighederne.
Nogle lande har allerede åbnet  

 mulighed for, at rederier i deres skibsregistre kan få registreret skibe på  

 grundlag af en bareboataftale, eller at et skib, der bareboatbefragtes af en  

 udenlandsk reder, midlertidigt kan føre det fremmede nationalitetsflag.  

 Hverken Lov om Dansk Internationalt Skibsregister eller Lov om  

 skibsregistrering giver i dag danske redere disse muligheder.
 Den største del af Funder-udvalget var enig om, at det ville indebære  

 forretningsmæssige fordele og kunne have en positiv effekt på beskæftigelsen  

 af danske søfarende, hvis danske redere fik mulighed for at lade udenlandske  

 skibe, som de bareboatbefragter, føre dansk flag.
Det foreslås derfor, at danske redere skal have mulighed for at få skibe,  

 som de bareboatbefragter, og som de således reelt disponerer over, optaget i  

 et dansk skibsregister med ret til at føre dansk flag med de  

 rettigheder og pligter, der følger deraf.
Dette vil fremme danske  

 erhvervsinteresser og være med til at forbedre konkurrenceevnen.
Danske  

 redere får mulighed for at benytte samme overenskomst på de skibe, som der  

 disponeres over, uanset om disse skibe ejes eller lejes.
Dette giver en  

 fleksibilitet, som kan være nødvendig.
Samtidig kan det også være en fordel  

 for den ansatte, idet de befragtede skibe ved at føre dansk flag bliver  

 undergivet danske regler på det sociale, det arbejdsmiljømæssige og det  

 sikkerhedsmæssige område.
Danske redere kan ligeledes i forbindelse med bortbefragtning af ledig  

 dansk tonnage have behov for at tilbyde befragteren, at denne får mulighed  

 for at sætte skibet under fremmed flag med de rettigheder og pligter, som  

 følger heraf.
Et sådant flagskifte kan være en betingelse for, at den  

 udenlandske reder får de markedsadgange, der kan være knyttet til bestemte  

 flag.
Har en befragter ikke mulighed for et flagskifte, kan det ikke  

 udelukkes, at han foretrækker skibe fra lande, som kan tilbyde et sådant.
Det  

 kan være til skade for danske rederes mulighed for at udnytte deres tonnage  

 optimalt og dermed få betydning for konkurrenceevnen.
Det er ikke hensigten,  

 at tillade dansk-ejede skibe at føre nationalitetsflag fra lande, som har en  

 uacceptabel standard.
Derfor vil man alene tillade flagskifte til lande, som  

 har ratificeret SOLAS (Konventionen om sikkerhed for menneskeliv til søs),  

 MARPOL (Konventionen om forebyggelse af forurening fra skibe), STCW  

 (Konventionen om minimumsuddannelse og om vagthold på skibe) og  

 Lastelinjekonventionen samt ILO-Konventionerne nr. 87 angående  

 foreningsfrihed og beskyttelse af retten til at organisere sig, nr. 98 om  

 retten til at organisere sig og føre kollektive forhandlinger og nr. 147 om  

 minimumsnormer i handelsskibe.
Efter forslaget kan et dansk skib, som bareboatbefragtes til en udenlandsk  

 reder, kun få lov til at føre et andet nationalitetsflag end det danske, hvis  

 det fremmede flag er godkendt af erhvervsministeren.
Det foreslås, at denne  

 godkendelse sker efter forudgående høring i Skibstilsynsrådet, hvor de danske  

 søfartsorganisationer, såvel på arbejdstager- som på arbejdsgiversiden, er  

 repræsenteret.
 Under hensyntagen til de danske internationale forpligtelser er det  

 foreslået, at betragte andre EU- eller EØS-landes flag, som umiddelbart  

 godkendte.
Den største del af Funder-udvalget var også enig om, at en mulighed for  

 danske redere for at tilbyde befragtere af dansk tonnage at lade sådanne  

 skibe føre udenlandsk flag, ville indebære forretningsmæssige fordele.
Man  

 udtrykte dog samtidig bekymring for misbrug af en sådan mulighed.
Man har som  

 eksempler på misbrug nævnt, at en dansk reder bortchartrer til en udenlandsk  

 ejer, i hvis virksomhed den danske reder selv har en ikke ubetydelig  

 økonomisk interesse.
Der er også nævnt muligheden for, at en dansk reder  

 tager et bortcharteret skib under fremmed flag tilbage i tidsbefragtning.  

 Udvalget har dog på den anden side peget på, at der kan tænkes situationer,  

 hvor en tilbagechartring kan være rimelig eller endda nødvendig.
Regeringen foreslår derfor, at danske skibe skal have mulighed for  

 midlertidigt at føre fremmed flag i forbindelse med  

 bareboatbefragtning til en udenlandsk reder.
Forslaget indeholder udover  

 kravet om godkendelse af fremmede flag, hvortil der midlertidigt kan ske  

 flagskifte, to yderligere begrænsninger i mulighederne for  

 bareboatbefragtning med flagskifte til følge.
Et dansk skib registret i DIS  

 kan kun bareboatbefragtes til et selskab eller lignende, hvori selskabets  

 ejer har kapitalinteresser af et vist omfang, hvis formålet med  

 bareboataftalen er at kunne opfylde en udenlandsk myndigheds krav om særligt  

 flag som betingelse for markedsadgang.
Endvidere må den danske ejer af et  

 skib, som i forbindelse med en bareboataftale midlertidigt har skiftet flag,  

 kun tage skibet tilbage i tidsbefragtning af kommercielle grunde og efter  

 godkendelse af Skibsregistret.
Der henvises i øvrigt til bemærkningerne til §  

 11 c, stk. 4 og til § 11 d.
 Erhvervsministeren vil, når der er forløbet 3 år fra lovens ikrafttræden,  

 give Folketinget en redegørelse for de til den tid foreliggende erfaringer  

 med bareboatchartring til udenlandsk flag med henblik på at konstatere, om  

 der for at undgå misbrug, er behov for en revision af ordningen.
Erhvervsøkonomiske, miljømæssige, statsfinansielle og administrative  

 konsekvenser Det samlede forslag vil fremme danske rederiers konkurrenceevne og  

 forventes at have en gavnlig indflydelse på beskæftigelsen.
Ophævelsen af fartsområdebegrænsningen for fragtskibe i DIS vil fremme  

 danske skibes muligheder for at konkurrere på lige vilkår både indenfor dansk  

 cabotage og på det europæiske nærskibsmarked.
Dette vil medvirke til, at  

 dansk skibsfart i højere grad kan gå ind og være med til, at styrke den mere  

 miljøvenlige søtransport i nærområdet.
Forslaget har derfor positive  

 miljømæssige konsekvenser om end af begrænset omfang.
Forslaget skønnes at have begrænsede statsfinansielle konsekvenser.
Der er  

 i dag kun 25 fragtskibe - fortrinsvis mindre coastere - registret i DAS,  

 bemandet med ca. 125 søfarende.
Disse skibes overgang til registrering i DIS  

 vil medføre en nedgang i skatteprovenuet svarende til beskatningen ved normal  

 aflønning af de pågældende søfarende uden for DIS.
Imidlertid må man være  

 opmærksom på, at det nuværende antal DAS-skibe næppe fremover ville kunne  

 opretholdes.
Herved ville man udover personskatteprovenu også miste det  

 selskabsmæssige skatteprovenu samt arbejdspladser.
 For så vidt angår forslaget om bareboat-registrering skønnes dette ikke at  

 have miljømæssige, statsfinansielle eller administrative konsekvenser.
Forholdet til EU-retten Forslaget om ophævelse af fartsområdebegrænsningen for fragtskibe i DIS  

 vil indebære, at princippet om fri udveksling af tjenesteydelser inden for  

 søtransport i medlemsstaterne, i henhold til Rådets forordning nr. 3577/92,  

 kommer til at omfatte alle danske fragtskibe.
Lovændringen er en opfølgning  

 på Kommissionens betragtning i dens seneste cabotagerapport, dok. nr.:  

 10064/95 MAR 46 ( KOM (95) 383). Der er her peget på, at hvis ikke  

 forordningen ændres, kan en ændring af den nationale lovgivning i Danmark  

 være en af de måder, hvorpå DIS-skibe kan få permanent adgang til andre  

 medlemslandes cabotagesejllads.
Lovændringen vil blive sendt til  

 Kommissionen, og regeringen vil samtidig meddele, at Danmark nu anser alle  

 danske fragtskibe for berettigede til at udføre cabotage i EU.
 Efter forslaget om bareboatregistrering vil der kunne omflages til andre  

 EU-flag uden særskilt godkendelse, hvis betingelserne for  

 bareboatregistrering i øvrigt er opfyldt.
Høring Forslaget vil samtidig med fremsættelsen blive sendt til høring hos:
 Danmarks Rederiforening, Bilfærgernes Rederiforening, Rederiforeningen af  

 1895, Rederiforeningen for mindre skibe, Skibsværftsforeningen, Metal Søfart,  

 Maskinmestrenes Forening, Dansk Navigatør Forening, SID-Sømændenes Forbund,  

 Radiotelegrafistforeningen af 1917, Dansk Sø-Restaurationsforening,  

 Restaurations- og Byggeriarbejderforbundet, Kommunernes Landsforening,  

 Amtsrådsforeningen, Indenrigsministeriet, Trafikministeriet,  

 Finansministeriet, Justitsministeriet, Forsvarsministeriet og  

 Skatteministeriet.
Bemærkninger til lovforslagets enkelte bestemmelser Til § 1 Ad nr. 1.
Forslaget omfatter en ændring af Lov om Dansk Internationalt  

 Skibsregister, hvor de gældende fartsbegrænsninger i lovens § 4 ophæves for  

 så vidt angår fragtskibe.
Derimod ændres der ikke ved de gældende  

 begrænsninger for passagerskibe.
 Ad nr. 2.
Forslaget omfatter en ændring af Lov om Dansk Internationalt  

 Skibsregister, hvor der indsættes et helt nyt kapitel 4 A om  

 bareboatregistrering.
Da det ikke er hensigten at ændre på lovens  

 anvendelsesområde, finder de nye regler alene anvendelse på de handelsskibe,  

 der i forvejen i medfør af lovens § 2 kan registreres.
Der henvises i øvrigt  

 til de almindelige bemærkninger.
§ 11 a åbner mulighed for, at bareboatbefragtede handelsskibe, herunder  

 passagerskibe, der er registreret under fremmed flag, får mulighed for at  

 føre dansk flag i befragtningsperioden, såfremt skibet befragtes af en dansk  

 reder, jf. sølovens § 1, en EU- eller en EØS-reder, jf. sølovens § 2. Den  

 personkreds, der kan få et skib optaget i registret i befragtningsperioden,  

 er således sammenfaldende med den personkreds, der i dag kan få skib under  

 dansk flag.
Optagelsen sker på anmodning fra befragteren.
Bliver skibet  

 optaget under dansk flag og udstyret med et dansk nationalitetsbevis, skal  

 skibet - i lighed med andre skibe under dansk flag - opfylde de danske regler  

 om sikkerhed, arbejdsmiljø og sociale vilkår.
Skibet skal også have danske  

 certifikater, således at det ved en eventuel kontrol af en udenlandsk  

 myndighed fremtræder som dansk.
Skibet kan registreres under dansk flag i lejeperioden, dog som  

 udgangspunkt højst 5 år.
Dette kan dog forlænges, hvis befragteren ønsker det  

 med højst 1 år ad gangen, under forudsætning af, at skibet fortsat er  

 befragtet, samt at de øvrige betingelser for optagelsen fortsat er til stede.  

 Efter bestemmelsen er en forlængelse af lejeperioden således mulig.
Stk. 2 begrænser de retsvirkninger, der er knyttet til skibets  

 registrering, idet den tinglige beskyttelse af rettigheder, det være sig  

 ejerrettigheder, panterettigheder eller lignende, fortsat skal ske ved  

 anmeldelse i skibets hjemland.
På dette område betragtes skibet fortsat som  

 et udenlandsk skib.
Forslaget berører derfor ikke en pantekreditors mulighed  

 for at søge sig fyldestgjort. Ønsker befragteren sin ret tinglig beskyttet,  

 skal dette også ske efter de udenlandske regler.
En registrering under dansk  

 flag på grundlag af et bareboatcerteparti, giver hverken ejerens eller  

 befragterens kreditorer ret til at få rettigheder over det bareboatchartrede  

 skib registreret i Dansk Internationalt Skibsregister.
 Stk. 3 fastsætter, at optagelse under dansk flag er betinget af det  

 udenlandske registers samtykke.
§ 11 b angiver, hvilke grunde, der kan medføre, at et bareboatbefragtet  

 handelsskib nu ikke længere kan føre dansk flag.
Det gælder fx. hvis  

 befragtningsaftalen udløber, eller hvis skibet bliver solgt til en anden  

 ejer, hvis hjemlandets lovgivning ikke længere tillader, at skibet  

 midlertidigt fører dansk flag.
Da skibet er optaget i Dansk Internationalt  

 Skibsregister på befragterens anmodning, kan skibet også slettes igen efter  

 ønske fra befragteren.
Når et skib ikke længere fører dansk flag, skal  

 skibets danske papirer afleveres.
Skibet vil herefter være omfattet af de  

 udenlandske regler med hensyn til sikkerhed mv., der følger af  

 registreringslandets lovgivning.
Stk. 2 fastslår, at skibet bliver udslettet af registret, når det  

 forliser, ophugges, forsvinder eller erklæres for uistandsætteligt.  

 Befragteren har pligt til senest 30 dage efter, at vedkommende er blevet  

 bekendt med en udslettelsesgrund at anmelde den til Skibsregistret, så man  

 har mulighed for at ajourføre registret og annullere skibets  

 nationalitetsbevis.
Bestemmelsen er på linje med § 26, stk. 2 i lov om  

 skibsregistrering.
§ 11 c åbner mulighed for, at danske skibe, der er optaget i Dansk  

 Internationalt Skibsregister, midlertidigt kan føre et andet  

 nationalitetsflag end det danske.
Dette svarer til den mulighed, der efter §  

 11 a åbnes for registrering af fremmede skibe, der bareboatbefragtes af  

 danske redere.
Dette kan ske ved indgåelsen af en bareboataftale med en  

 udenlandsk reder.
Når skibet i lejeperioden fører et fremmed flag, vil skibet  

 være omfattet af de udenlandske regler helt parallelt med, at skibe, som  

 optages i det danske register, skal følge de danske regler.
Den tinglige  

 beskyttelse af rettigheder følger dog de danske regler.
På dette punkt  

 betragtes skibet fortsat som et dansk skib uanset det midlertidigt fører  

 fremmed flag.
 Stk. 2 fastsætter en tidsbegrænsning på det midlertidige flagskifte på op  

 til 5 år svarende til § 11 a, stk. 2. Denne kan dog forlænges med op til 1 år  

 ad gangen.
Stk. 3 præciserer, at det midlertidige flagskifte kun kan ske med de  

 anmeldte rettighedshaveres samtykke.
Herved beskyttes panthavere og andre  

 kreditorer.
Godtgøres det, at en ret over skibet er bortfaldet, kræves ikke  

 samtykke.
Dette følger de principper, der i dag anvendes ved udslettelse af  

 skib fra dansk register.
 Befragterens mulighed for en tinglig beskyttelse af lejeaftalen følger  

 lovens almindelige regler herom.
Stk. 4 har til formål at sikre, at bareboataftalen er udtryk for en reel  

 forretningsmæssig disposition mellem to af hinanden uafhængige parter.
Derfor  

 stilles der krav om, at skibets ejer ikke må have en betydelig  

 kapitalinteresse i det selskab, som skibet bareboatbefragtes til.
Har et  

 selskab en kapitalandel på 20 pct. eller derover og dermed en bestemmende  

 indflydelse på det fremmede selskab, bør der normalt ikke gives tilladelse  

 til et flagskifte.
Tilladelse til flagskifte i sådanne situationer vil dog  

 kunne gives, såfremt formålet alene er, at skibet kan opfylde en fremmed  

 myndigheds krav om særligt flag.
Stk. 5 giver erhvervsministeren mulighed for at begrænse de  

 nationalitetsflag, som dansk-ejede skibe midlertidigt får lov til at føre.  

 Dette sker efter høring af Skibstilsynsrådet.
Der henvises til de almindelige  

 bemærkninger.
Det forudsættes, at der tages stilling til de enkelte lande,  

 når anmodning om ændring af nationalitetsflag sker.
§ 11 d præciserer, at ejeren af et skib, som midlertidigt er sat under  

 fremmed flag, har pligt til inden 30 dage at anmelde, når befragtningsaftalen  

 ophører.
Hvis ejeren ikke anmelder lejeaftalens ophør vil han kunne straffes  

 med bøde, ligesom Skibsregistret vil kunne rette henvendelse til det fremmede  

 register med henblik på at skibet udslettes af dette.
Forlænges aftalen ikke,  

 skal skibet påny føre dansk flag, med de rettigheder og pligter, som dette  

 medfører.
Ejeren har naturligvis også mulighed for på ny at føre dansk flag,  

 såfremt den pågældende over for Skibsregistret skriftligt tilkendegiver, at  

 skibet ikke længere skal føre et fremmed nationalitetsflag.
Dette sker  

 uafhængig af befragtningsaftalens bestemmelser.
En eventuel uoverensstemmelse  

 mellem befragteren og ejeren herom, må løses ved et privatretligt søgsmål.
Stk.2 indfører en pligt for ejeren til at anmelde til Skibsregistret, hvis  

 den pågældende gennem en tidsbefragtningsaftale får mulighed for selv på ny  

 at disponere over skibet, mens det midlertidigt fører et fremmed flag.
I  

 nogle tilfælde har ejeren ladet en anden reder - en disponerende reder -  

 overtage alle forretningsmæssige dispositioner over skibet.
Det er en  

 situation, som er almindelig, hvor ejeren ikke selv driver rederivirksomhed.  

 Det vil så være den disponerende reder, der indgår bareboataftalen, og som på  

 ny ønsker at disponere over skibet gennem en tidsbefragtning.
Indberetning om  

 befragtningsaftaler vil indgå i overvejelserne om, hvorvidt ordningen i  

 forslagets § 11 c om danske skibes muligheder for midlertidigt at føre et  

 andet flag har givet anledning til misbrug og derfor bør revideres.
Stk. 3 har i lighed med bestemmelsen i forslagets § 11 c, stk. 4 til  

 formål at sikre, at bareboatbefragtningsaftalen er udtryk for en reel  

 forretningsmæssig disposition.
Skibet bør som hovedregel ikke kunne tages  

 tilbage i en tidsbefragtningsaftale af den reder, der har indgået  

 bareboatbefragtningsaftalen.
Det skal imidlertid være tilladt med en  

 kortvarig tilbagechartring, hvor det udenlandske rederi først efter en vis  

 tid er i stand til at overtage operationen af skibet.
Ligeledes skal en  

 tilbagechartring være tilladt, når der fra fremmede myndigheders side stilles  

 krav om anvendelse af et bestemt flag som betingelse for markedsadgang.
§ 11 e er en konsekvens af, at skibet ikke længere er undergivet de danske  

 regler.
For så vidt angår rettighedsregistreringen betragtes skibet dog  

 fortsat som dansk, jf. § 11 c, stk. 1, 1. pkt.
§ 11 f bemyndiger erhvervsministeren til at fastsætte nærmere regler om de  

 bevisligheder, der skal fremlægges i forbindelse med registreringen under  

 dansk flag.
Der vil naturligvis blive stillet krav om forevisning af  

 bareboatcertepartiet med henblik på at sikre sig aftalens eksistens.
Dette  

 vil også ske, hvis danskejede skibe midlertidigt skal have ret til at føre et  

 andet nationalitetsflag.
 Ad nr. 3.
Den ændrede formulering af straffebestemmelsen i § 13, stk. 1, medfører,  

 at en befragter, som ikke opfylder sin pligt til fx. at anmelde, at det skib,  

 som den pågældende disponerer over, jf. forslagets § 11 b, stk. 2, er  

 forlist, vil kunne straffes med bøde.
Undlader ejeren af et bareboatbefragtet  

 skib inden 7 dage, at anmelde sin tidsbefragtning af skibet til  

 Skibsregistret vil han kunne straffes med bøde.
Det samme er tilfældet, hvis  

 en reder ikke rettidigt anmelder, at den befragtningsaftale, som har medført,  

 at et skib midlertidigt fører et andet nationalitetsflag, jf. forslagets § 11  

 d, nu er ophørt.
Til § 2 Parallelt med, hvad der er foreslået for Dansk Internationalt  

 Skibsregister, foreslås en ændring af Lov om skibsregistrering, hvor der  

 indsættes et nyt afsnit om bareboatregistrering.
De skibe, der er omfattet,  

 er handelsskibe, som registreres efter § 1 i lov om Dansk Internationalt  

 Skibsregister. §§ 30 a, 30 b, 30 c, 30 d og 30 f svarer til det foreslåede  

 kapitel 4 A om bareboatregistrering i lov om Dansk Internationalt  

 Skibsregister.
Der henvises derfor til de almindelige bemærkninger samt til  

 bemærkningerne til forslagets § 1, nr. 2.
§ 30 e er en konsekvens af, at rettighedsregistrering for skibe, som er  

 optaget efter en bareboataftale ikke kan ske i det danske register samt af,  

 at de nye regler alene omfatter handelsskibe.
Der henvises til bemærkningerne  

 til forslagets § 1, nr. 2, § 11 a, stk. 2 og § 11 c, stk. 1.
 Overtrædelse af § 30 b, stk. 2, 2. pkt., § 30 d, stk. 1, eller § 30 d,  

 stk. 2. kan straffes med bøde efter lov om skibsregistrering § 57, stk. 1.
Til § 3 Det har været en forudsætning for Funder-udvalgets forslag, at de  

 overenskomstmæssige problemer, der vil opstå ved et mindre antal skibes  

 overgang fra DAS til DIS, løses ved aftale mellem de involverede  

 organisationer.
Den nye bestemmelse sættes først i kraft efter  

 erhvervsministerens bestemmelse herom.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 408 af 1. juli 1988 om Dansk Internationalt Skibsregister, som  

 ændret ved lov nr. 224 af 6. april 1994, foretages følgende ændringer:
 1. § 4 affattes således:
 »§ 4. Passagerskibe, der er registreret i Dansk  

 Internationalt Skibsregister, må ikke gå i fart mellem danske havne.
Stk. 2. Passagerskibe, som nævnt i stk. 1, må endvidere ikke gå i  

 fart, der overvejende finder sted mellem danske havne og øvrige havne inden  

 for et område, der i Nordsøen og Den Engelske Kanal begrænses af meridianen 3  

 grader vest og breddeparallellen 61 grader nord og i Østersøen af  

 breddeparallellen 58 grader nord.Fartsbegrænsningen gælder dog ikke fart til  

 og fra havanlæg.« »§ 4. Passagerskibe, der er registreret i Dansk  

 Internationalt Skibsregister, må ikke gå i fart, der overvejende finder sted  

 mellem danske havne og øvrige havne inden for et område, der i Nordsøen og  

 Den Engelske Kanal begrænses af meridianen 3 grader vest og breddeparallellen  

 61I nord og i Østersøen af breddeparallellen 58 grader nord.
For andre skibe  

 end passagerskibe afgrænses havområdet af meridianen 3 grader øst.  

 Begrænsningen i 1. og 2. pkt gælder dog ikke fart til og fra havanlæg.
Stk. 2. Skibe som nævnt i stk. 1, må endvidere ikke transportere  

 passagerer eller gods mellem danske havne.« 2. § 13, stk. 1, affattes således:
»§ 13. Den, der overtræder §§ 4, 9, 11 b, stk. 2, § 11 d,  

 stk. 1 eller § 11 d, stk. 2 straffes med bøde.« § 13. Den, der overtræder § 4 eller § 9, straffes med bøde.
Efter 2. behandling den 29. maj 1996 § 1 I lov nr. 408 af 1. juli 1988 om Dansk Internationalt Skibsregister, som  

 ændret ved lov nr. 224 af 6. april 1994, foretages følgende ændringer:
 1. § 4 affattes således:
 »§ 4. Passagerskibe, der er registreret i Dansk  

 Internationalt Skibsregister, må ikke gå i fart mellem danske havne.
Stk. 2. Passagerskibe som nævnt i stk. 1 må endvidere ikke gå i  

 fart, der overvejende finder sted mellem danske havne og øvrige havne inden  

 for et område, der i Nordsøen og Den Engelske Kanal begrænses af meridianen  

 3I vest og breddeparallellen 61I nord og i Østersøen af breddeparallellen 58I  

 nord.Fartbegrænsningen gælder dog ikke fart til og fra havanlæg.« 2. Efter § 11 indsættes:
»Kapitel 4 A Bareboatregistrering § 11 a.
Et skib, der ikke efter sølovens § 1 anses som dansk, og  

 som bareboatbefragtes af en reder, der efter sølovens § 1 eller § 2 kan anses  

 for at være dansk, kan af befragteren anmeldes til optagelse i Dansk  

 Internationalt Skibsregister.
Skibet kan optages for en periode på op til 5  

 år.
Skibsregistrator kan efter skriftlig anmodning fra befragteren forlænge  

 denne periode med op til 1 år ad gangen.
 Stk. 2. Der kan ikke registreres panterettigheder eller andre  

 rettigheder i et skib, der optages efter stk. 1.
 Stk. 3. Det er en betingelse for optagelse i Dansk Internationalt  

 Skibsregister, at der vedlægges en attest fra den udenlandske  

 registreringsmyndighed om, at skibet har ret til at føre et andet  

 nationalitetsflag i befragtningsperioden.
§ 11 b.
Et skib udslettes af registret, når 1) befragtningsaftalen ophører, 2) betingelserne for registrering efter § 11 a ikke længere er til stede, 3) befragteren skriftligt begærer det eller 4) skibet ikke længere efter lovgivningen i skibets hjemland har ret til  

 midlertidigt at føre et andet nationalitetsflag end hjemlandets.
Stk. 2. Endvidere udslettes et skib af registret, når det  

 ophugges, forliser, forsvinder eller af udmeldte syns- og skønsmænd, af et  

 anerkendt klassifikationsselskab eller ved anden fremgangsmåde, der kan  

 sidestilles hermed, erklæres for uistandsætteligt.
Når en sådan  

 udslettelsesgrund foreligger, har befragteren pligt til, senest 30 dage efter  

 at udslettelsesgrunden er blevet befragteren bekendt, skriftligt at anmelde  

 dette til Skibsregistret.
§ 11 c.
Et dansk skib, der er registreret i Dansk Internationalt  

 Skibsregister, og som bareboatbefragtes af en reder, der efter sølovens § 1  

 og § 2 ikke kan anses for at være dansk, udslettes ikke af Dansk  

 Internationalt Skibsregister, selv om skibet på grundlag af en  

 befragtningsaftale optages i et udenlandsk skibsregister.
Skibet får i  

 befragtningsperioden ret til midlertidigt at føre et andet nationalitetsflag  

 end det danske med de rettigheder og pligter, der følger heraf.
Der kan  

 fortsat registreres panterettigheder og andre rettigheder i skibet i Dansk  

 Internationalt Skibsregister.
Stk. 2. Skibet kan få ret til at føre et andet nationalitetsflag i  

 op til 5 år fra anmeldelsen.
Skibsregistrator kan efter skriftlig anmodning  

 fra ejeren forlænge denne periode med op til 1 år ad gangen.
 Stk. 3. Det er en betingelse for, at skibet midlertidigt får ret  

 til at føre et andet nationalitetsflag, jf. stk. 1, at alle indehavere af  

 anmeldte rettigheder har givet skriftlig tilladelse til, at skibet skifter  

 flag, og at der tillige er vedlagt en attest fra den udenlandske  

 registreringsmyndighed om, at skibet kan optages i det udenlandske register.  

 Optages skibet i et register i et land, der ikke er medlem af Den Europæiske  

 Union eller omfattet af EØS-aftalen, kan flagskiftet ikke ske uden særskilt  

 godkendelse, jf. stk. 5.
Stk. 4. Det er endvidere en betingelse for, at skibet midlertidigt  

 får ret til at føre et andet nationalitetsflag, jf. stk. 1, at  

 bareboataftalen ikke er indgået med et fremmed selskab eller lignende, hvori  

 skibets ejer har en direkte eller indirekte kapitalinteresse på 20 pct. eller  

 derover og dermed har indflydelse på selskabets drift.
Det gælder dog ikke,  

 hvis det over for Skibsregistret dokumenteres, at flagskifte er nødvendigt  

 for at opfylde et udenlandsk myndighedskrav om anvendelse af et bestemt flag  

 som betingelse for markedsadgang.
 Stk. 5. Erhvervsministeren fastsætter efter høring af  

 Skibstilsynsrådet regler om, hvilke nationalitetsflag danske skibe, der  

 bareboatbefragtes til ikkedanske ejere, kan føre.
§ 11 d.
Når befragtningsaftalen, jf. § 11 c, ophører, bortfalder  

 retten til at føre et andet nationalitetsflag.
Ejeren skal inden 30 dage  

 efter befragtningsaftalens ophør anmelde dette til Skibsregistret.
 Stk. 2. Endvidere har ejeren af et dansk skib, der midlertidigt  

 har fået ret til at føre et andet nationalitetsflag, jf. § 11 c, pligt til  

 inden 7 dage skriftligt at anmelde til Skibsregistret, såfremt den pågældende  

 indgår en tidsbefragtningsaftale, hvorefter ejeren på ny disponerer over  

 skibet i en periode.
Stk. 3. Skibsregistret kan med henblik på at undgå misbrug kræve  

 dokumentation for, at tidsbefragtningsaftalen har været nødvendig af  

 kommercielle grunde.
Såfremt Skibsregistret ikke anser dokumentationen for  

 fyldestgørende, kan Skibsregistret nægte skibet adgang til fortsat at føre et  

 andet nationalitetsflag end det danske.
 § 11 e. §§ 3, 4, 7 og 10 finder ikke anvendelse på et skib, der  

 midlertidigt fører et andet nationalitetsflag end det danske.
§ 11 f.
Erhvervsministeren kan fastsætte regler om, hvilke  

 bevisligheder der skal forelægges ved bareboatregistrering af skibe.« 3. § 13, stk. 1, affattes således:
»Den, der overtræder § 4, § 9, § 11 b, stk. 2, § 11 d, stk. 1, eller  

 § 11 d, stk. 2, straffes med bøde.« § 2 I lov om skibsregistrering, jf. lovbekendtgørelse nr. 742 af 10. september  

 1993, som senest ændret ved lov nr. 1082 af 20. december 1995, foretages  

 følgende ændring:
 1. Efter § 30 indsættes:
»Bareboatregistrering § 30 a.
Et handelsskib, der ikke efter sølovens § 1 anses som  

 dansk, og som bareboatbefragtes af en reder, der efter sølovens § 1 eller § 2  

 kan anses for at være dansk, kan af befragteren anmeldes til optagelse i  

 Skibsregistret.
Skibet kan optages for en periode på op til 5 år.  

 Skibsregistrator kan efter skriftlig anmodning fra befragteren forlænge denne  

 periode med op til 1 år ad gangen.
 Stk. 2. Der kan ikke registreres panterettigheder eller andre  

 rettigheder i et skib, der optages efter stk. 1.
 Stk. 3. Det er en betingelse for optagelse i Skibsregistret, at  

 der vedlægges en attest fra den udenlandske registreringsmyndighed om, at  

 skibet har ret til at føre et andet nationalitetsflag i befragtningsperioden.
§ 30 b.
Et skib udslettes af registret, når 1) befragtningsaftalen ophører, 2) betingelserne for registrering efter § 30 a ikke længere er til stede, 3) befragteren skriftligt begærer det eller 4) skibet ikke længere efter lovgivningen i skibets hjemland har ret til  

 midlertidigt at føre et andet nationalitetsflag end hjemlandets.
Stk. 2. Endvidere udslettes et skib af registret, når det  

 ophugges, forliser, forsvinder eller af udmeldte syns- og skønsmænd, af et  

 anerkendt klassifikationsselskab eller ved anden fremgangsmåde, der kan  

 sidestilles hermed, erklæres for uistandsætteligt.
Når en sådan  

 udslettelsesgrund foreligger, har befragteren pligt til skriftligt, senest 30  

 dage efter at udslettelsesgrunden er blevet befragteren bekendt, at anmelde  

 dette til Skibsregistret.
§ 30 c.
Et dansk skib, der er registreret i Skibsregistret, og som  

 bareboatbefragtes af en reder, der efter sølovens §§ 1 og 2 ikke kan anses  

 for at være dansk, udslettes ikke af Skibsregistret, selv om skibet på  

 grundlag af en befragtningsaftale optages i et udenlandsk skibsregister.  

 Skibet får i befragtningsperioden ret til midlertidigt at føre et andet  

 nationalitetsflag end det danske med de rettigheder og pligter, der følger  

 heraf.
Der kan fortsat registreres panterettigheder og andre rettigheder i  

 skibet i Skibsregistret.
Stk. 2. Skibet kan få ret til at føre et andet nationalitetsflag i  

 op til 5 år fra anmeldelsen.
Skibsregistrator kan efter skriftlig anmodning  

 fra ejeren forlænge denne periode med op til 1 år ad gangen.
 Stk. 3. Det er en betingelse for, at skibet midlertidigt får ret  

 til at føre et andet nationalitetsflag, jf. stk. 1, at alle indehavere af  

 anmeldte rettigheder har givet skriftlig tilladelse til, at skibet skifter  

 flag, og at der tillige er vedlagt en attest fra den udenlandske  

 registreringsmyndighed om, at skibet kan optages i det udenlandske register.  

 Optages skibet i et register i et land, der ikke er medlem af Den Europæiske  

 Union eller omfattet af EØS-aftalen, kan flagskiftet ikke ske uden særskilt  

 godkendelse, jf. stk. 5.
Stk. 4. Det er endvidere en betingelse for, at skibet midlertidigt  

 får ret til at føre et andet nationalitetsflag, jf. stk. 1, at  

 bareboataftalen ikke er indgået med et fremmed selskab eller lignende, hvori  

 skibets ejer har en direkte eller indirekte kapitalinteresse på 20 pct. eller  

 derover og dermed har indflydelse på selskabets drift.
Det gælder dog ikke,  

 hvis det over for Skibsregistret dokumenteres, at flagskifte er nødvendigt  

 for at opfylde et udenlandsk myndighedskrav om anvendelse af et bestemt flag  

 som betingelse for markedsadgang.
 Stk. 5. Erhvervsministeren fastsætter efter høring af  

 Skibstilsynsrådet regler om, hvilke nationalitetsflag danske skibe, der  

 bareboatbefragtes til ikkedanske ejere, kan føre.
§ 30 d.
Når befragtningsaftalen, jf. § 30 c, ophører, bortfalder  

 retten til at føre et andet nationalitetsflag.
Ejeren skal inden 30 dage  

 efter befragtningsaftalens ophør anmelde dette til Skibsregistret.
 Stk. 2. Endvidere har ejeren af et dansk skib, der midlertidigt  

 har fået ret til at føre et andet nationalitetsflag, jf. § 30 c, pligt til  

 inden 7 dage skriftligt at anmelde det til Skibsregistret, såfremt den  

 pågældende indgår en tidsbefragtningsaftale, hvorefter ejeren på ny  

 disponerer over skibet i en periode.
Stk. 3. Skibsregistret kan med henblik på at undgå misbrug kræve  

 dokumentation for, at tidsbefragtningsaftalen har været nødvendig af  

 kommercielle grunde.
Såfremt Skibsregistret ikke anser dokumentationen for  

 fyldestgørende, kan Skibsregistret nægte skibet adgang til fortsat at føre et  

 andet nationalitetsflag end det danske.
 § 30 e. §§ 3, 4 og 5, stk. 6, § 7, §§ 26-41 og §§ 43-50 og 52  

 finder ikke anvendelse på skibe, der midlertidigt fører dansk flag.
 Stk. 2. Reglerne i § 5, stk. 4-6, og §§ 17-22 finder ikke  

 anvendelse på et dansk skib, der midlertidigt fører et andet  

 nationalitetsflag end det danske.
§ 30 f.
Erhvervsministeren kan fastsætte regler om, hvilke  

 bevisligheder der skal forelægges ved bareboatregistrering af skibe.« § 3 Loven træder i kraft den 1. september 1996. Erhvervsministeren fastsætter  

 dog tidspunktet for ikrafttræden af lovens § 1, nr. 1.
§ 4 Loven gælder ikke for skibe hjemmehørende på Færøerne og i Grønland, men  

 kan ved kgl. anordning sættes i kraft for Grønland med de ændringer, som de  

 særlige grønlandske forhold tilsiger.
