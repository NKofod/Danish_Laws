Nr BTL 310 Betænkning over Forslag til lov om ændring af lov om beskatning til  

 kommunerne af faste ejendomme (Loft over grundskyldpromillen for landbrugs-  

 og lignende ejendomme)   

 Nr L 310 1992-93, 1. samling Afgivet af Kommunaludvalget Afgivet: 19930616 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis medlem) lovforslaget til vedtagelse uændret .
 Et mindretal inden for flertallet (Fremskridtspartiets medlem af udvalget)  

 anfører, at det er mindretallets overordnede mål at få jordbeskatningen af  

 erhvervsejendomme afskaffet, da det eksempelvis findes urigtigt at beskatte  

 landbrugsjord.
 Mindretallet kan derfor støtte lovforslaget, der er et led i et  

 landbrugsforlig, hvor det er aftalt, at grundskyldpromillen for landbrug og  

 gartnere skal nedsættes til 15 i de kommuner, hvor grundskyldpromillen på  

 nuværende tidspunkt er højere end denne promille.
 Mindretallet finder i øvrigt, at det som et led i det kommunale selvstyre  

 skal overlades til de enkelte kommuner frit at fastsætte kommunernes  

 grundskyldpromiller dog således, at den nuværende maksimale  

 grundskyldpromille bevares.
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.  

 Mindretallet ser ingen grund til at indføre en gradueret grundskyld.
Erling Christensen (S) Grete Schødts (S) Poul Erik Dyrlund (S) Holger  

 Graversen (S) Klaus Hækkerup (S) fmd.
Peder Sass (S) Jørn Pedersen (S)  

 Pernille Frahm (SF) Torben Rechendorff (KF) Kirkegaard (KF) Per Tærsbøl (KF)  

 Lis Noer Holmberg (V) Erik Larsen (V) Else Winther Andersen (V) Poul Nødgaard  

 (FP) nfmd.
Ebbe Lundgaard (RV) Glønborg (KRF) Centrum-Demokraterne havde ingen medlemmer i udvalget.
