Betænkning afgivet af Forsvarsudvalget den 27. november 2003 Betænkning over Forslag til  

 folketingsbeslutning om udvidelse af det danske bidrag til den internationale  

 sikkerhedsstyrke ISAF i Afghanistan [af udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 18. november 2003 og var  

 til 1. behandling den 21. november 2003. Beslutningsforslaget blev efter 1.  

 behandling henvist til behandling i Forsvarsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 18 spørgsmål til udenrigsministeren og  

 forsvarsministeren til skriftlig besvarelse.
Udenrigsministeren har besvaret  

 spørgsmål nr. 1, 2, 7, 8 og 15-18. Forsvarsministeren har besvaret spørgsmål  

 nr. 3-6, 9-11, 13 og 14.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF, RV og KD) indstiller beslutningsforslaget til  

  

 vedtagelse uændret  

                                                                         .
 Det Radikale Venstres  

 medlem af udvalget støtter forøgelsen af det danske bidrag til den  

 FN-bemyndigede internationale sikringsstyrke i Afghanistan i perioden fra  

 januar til marts 2004. Partiet støttede også den oprindelige beslutning i  

 januar 2002 om dansk deltagelse i FNs midlertidige sikkerhedsstyrke i  

 Afghanistan.
Militær bistand alene  

 løser ikke problemerne i Afghanistan.
Der er brug for omfattende humanitær  

 bistand og genopbygningsbistand.
Men der er også brug for det militære  

 element  

 for at sikre genopbygning og humanitær bistand.
Der er i særdeleshed brug for  

 en stærkere militær tilstedeværelse uden for Kabul, hvor  

 sikkerhedssituationen  

 er meget kritisk.
 Det  

 Radikale Venstre noterer, at FNs Sikkerhedsråd har givet bemyndigelse  

 til  

 udførelsen af de militære opgaver i Afghanistan.
 Et  

  

 mindretal  

  

 i  

 udvalget (SF og EL) indstiller beslutningsforslaget til  

  

 forkastelse  

                                                                         .
Enhedslistens medlem i udvalget støttede udsendelsen af soldater  

 til minerydning, da der her var tale om en afgrænset opgave af åbenlyst  

 nødvendig og humanitær karakter.
Det foreliggende forslag har en helt anden  

 karakter.
Det danske bidrag forventes at varetage en lang række opgaver i  

 forbindelse  

 med en samlet international styrke med et udvidet mandat, som berører hele  

 Afghanistans politiske fremtid.
Enhedslisten har vurderet forløbet i Afghanistan siden  

 udsendelsen af det første hold danske soldater, og den er overvejende  

 negativ.  

 Krigen mod talebanstyret endte med at styrke et antal krigsherrers position i  

 forskellige dele af Afghanistan,  

    

 krigsherrer der næppe har stor lokal opbakning og styrer deres  

 respektive områder med hård hånd.
Efter Enhedslistens opfattelse bærer den  

 USA-ledede internationale indsats en stor del af ansvaret for denne  

 udvikling.  

 Det er f.eks. set, at to krigsherrer, der modtager støtte fra især USA,  

 kommer  

 i indbyrdes væbnet konflikt.
Samtidig har talebanmilitsen tilsyneladende  

 formået at styrke sin position.
En endelig afslutning på krigshandlingerne  

 synes ikke i sigte.
Mere generelt har den internationale indsats i Afghanistan været  

 en overvejende militær indsats.
Med krigen i Afghanistan og udviklingen i  

 tiden  

 derefter har USA fået opbakning til med militære midler at sætte sig på den  

 videre politiske udvikling.
Indsatsen på alle andre områder har været til at  

 overse.
Enhedslisten havde gerne set en optrapning af en humanitær og social  

 indsats i Afghanistan for at bistå en plaget befolkning og for at kunne  

 imødegå  

 den voksende produktion af og handel med opium.
Selv på sidstnævnte punkt må  

 vi  

 med beklagelse konstatere, at USA, der jo spiller den afgørende rolle i  

 Afghanistan, kun kan komme i tanke om militære midler og end ikke synes at  

 overveje at arbejde systematisk for at give landbruget i Afghanistan andre  

 overlevelsesmåder.
Alt i alt har den USA-ledede internationale koalition ikke  

 formået at fremlægge en strategi for en demokratisk og socialt forsvarlig  

 udvikling i Afghanistan.
Det har også afspejlet sig i debatten om det  

 foreliggende beslutningsforslag.
Regeringen har bedt Folketinget om støtte  

 til  

 en indsats, som Folketinget i realiteten ikke kan vurdere indholdet af på  

 mellemlang sigt.
Tager vi de seneste to års indsats i Afghanistan i  

 betragtning  

 og de seneste udmeldinger fra USA, ser Enhedslisten ingen grund til optimisme  

 og ingen grund til at betragte et større antal danske soldater i Afghanistan  

 som et fremskridt.
Enhedslistens konklusion er, at i stedet for at vandre i  

 hælene på USA, der har en strategi, som med sikkerhed vil slå fejl, bør  

 Danmark  

 finde sin egen metode til at fremme en demokratisk udvikling i Afghanistan.
 Tjóðveldisflokkurin og Siumut var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i  

 betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)  

    

 Søren Gade (V)  

  

  nfmd.  

  

    

 Ulrik Kragh (V)  

    

 Jens Hald Madsen (V)  

    

 Peter Skaarup (DF)  

    

 Søren Krarup (DF)  

    

 Helge Adam Møller (KF)  

  

  fmd.  

  

    

 Kaj Ikast (KF)  

    

 Jann Sjursen (KD)  

    

 Bjarne Laustsen (S)  

    

 Per Kaalund (S)  

    

 Poul Andersen (S)  

    

 Poul Qvist Jørgensen (S)  

    

 Villy Søvndal (SF)  

    

 Morten Helveg Petersen (RV)  

    

 Søren Søndergaard (EL)  

    

 Kuupik Kleist (IA) Tjóðveldisflokkurin og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag omdelt på B 57 i FOU Bilagsnr.
Titel 1 Udkast til tidsplan for udvalgets behandling af  

 beslutningsforslaget 2 Revideret udkast til tidsplan for udvalgets behandling af  

 beslutningsforslaget 3 Spm. 1, om de danske styrkers mandat tillader anvendelse  

 af magt i en sådan udstrækning, at styrken kan løse alle pålagte opgaver, til  

 udenrigsministeren og forsvarsministeren Spm. 2, om den danske styrke er udstyret med et robust  

 mandat, til udenrigsministeren og forsvarsministeren 4 Spm. 3 om, hvilke opgaver den danske kommunikations- og  

 informationsenhed skal løse, til udenrigsministeren og forsvarsministeren Spm. 4 om, hvilke opgaver de tre danske udsendinge skal  

 løse i Kabuls internationale lufthavn, til udenrigsministeren og  

 forsvarsministeren Spm. 5 om, hvilke opgaver det danske støtteelement på  

 5-10 personer skal løse, til udenrigsministeren og forsvarsministeren Spm. 6 om, hvilke opgaver dansk personel skal løse i  

 forbindelse med et eventuelt bidrag til det britiske Provincial  

 Reconstruction Team i Samangan.
