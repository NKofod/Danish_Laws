 I tilslutning til Udenrigsministeriets bekendtgørelse nr. 60 af 14. juni  

 1990 og nr. 79 af 8. august 1991, Lovtidende C, meddeles det, at følgende  

 lande med virkning fra de anførte datoer har ratificeret eller tiltrådt De  

 Forenede Nationers konvention om aftaler om internationale køb, udfærdiget i  

 Wien den 11. april 1980:
 Endvidere er følgende lande med virkning fra den anførte dato succederet i  

 konventionen:
 Slovakiets succession omfatter den af Tjekkoslovakiet ved ratifikationen  

 afgivne erklæring.
 Der er taget forbehold og afgivet erklæringer som følger:
 Canada har med virkning fra den 1. maj 1992 i henhold til artikel  

 93 erklæret, at udover Alberta, British Columbia, Manitoba, New Brunswick,  

 Newfoundland, Nova Scotia, Ontario, Prince Edward Island og Northwest  

 Territories skal konventionen yderligere gælde for Quebec og Saskatchewan.  

 Endvidere har Canada med virkning fra den 1. januar 1993 i henhold til  

 artikel 93 erklæret, at konventionen udover de fornævnte områder tillige skal  

 gælde for Yukon.
 Canada har desuden med virkning fra den 1. februar 1993 trukket  

 sit forbehold til artikel 1, stk. 1, litra b, hvad angår British Columbia,  

 tilbage.
 Estland har i henhold til konventionens artikler 12 og 96  

 erklæret, at bestemmelserne i artiklerne 11 og 29 eller i del II, som  

 tillader, at en købeaftale eller en aftale om dens ændring eller ophør, eller  

 et tilbud, et antagende svar eller anden viljeserklæring udtrykkes i anden  

 form end skriftligt, ikke skal gælde, når en part har forretningssted i  

 Estland.
 Den Russiske Føderation fortsætter med virkning fra den 24.  

 december 1991 Sovjetunionens deltagelse i konventionen.
Udenrigsministeriet, den 7. juli 1994 F.
M.
