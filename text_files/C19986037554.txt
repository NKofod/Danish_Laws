Skrivelse om ændring af skrivelse om orientering om lægers  

 opgaver i pensionssager (Til samtlige  

 statsamter, revaliderings- og pensionsnævn, Den Sociale Sikringsstyrelse og  

 Den  

 Sociale Ankestyrelse) I forlængelse af Socialministeriets og Kommunernes Landsforenings  

 orienteringsskrivelse af 28. januar 1998 om lægers opgaver i  

 førtidspensionssager, der blev sendt til samtlige kommuner m.v., følger  

 vedlagte fælleserklæring mellem Den Almindelige Danske Lægeforening og  

 Socialministeriet om lægers opgaver i forbindelse med myndighedernes  

 behandling  

 af aktiverings- og pensionssager.
Socialministeriet, den 23. november  

 1998 Leif Sondrup Bilag  

 1 Fælleserklæring om lægers opgaver i forbindelse med  

 myndighedernes behandling af aktiverings- og pensionssager Man har det meste af 1998 gennem medierne kunnet få det  

 indtryk, at der er uenighed om lægernes rolle i forbindelse med  

 helbredsvurderingen som led i de sociale myndigheders behandling af især  

 sager  

 om mulig helbredsbetinget førtidspension.
Der kan derfor være grund til for  

 Lægeforeningen og Socialministeriet at præcisere:
-  

 	  

       

 at det er de sociale  

 myndigheder (kommunen), der har kompetencen til at afgøre spørgsmålet om  

 tildeling af førtidspension, -  

 	  

       

 at afgørelsen herom  

 sker på grundlag af en samlet vurdering af relevante oplysninger, hvoraf  

 lægelige oplysninger udgør en delmængde, -  

 	  

       

 at det påhviler  

 kommunen nøje at beskrive formålet, når man indhenter lægelige oplysninger,  

 så  

 lægen kan indrette sin besvarelse i overensstemmelse hermed og medtage de  

 oplysninger, der er relevante, -  

 	  

       

 at lægen i relevant  

 omfang kan beskrive patientens funktionsniveau i forhold til eventuelle  

 foreliggende sygdomme   herunder også beskrive sygdomsreaktioner i forhold  

 til  

 forskellige arbejdsfunktioner, -  

 	  

       

 at lægekonsulenten  

 bistår kommunen i sagsbehandlingen herunder vejleder kommunen om, hvordan  

 patienten helbredsmæssige situation bedst dokumenteres.
Det er vigtigt, at samarbejdet mellem kommune og læge  

 foregår og udvikles i overensstemmelse med disse principper, så der ikke for  

 patienten opstår usikkerhed om beslutningskompetencens placering.
Eksempelvis  

 bør en kommune afholde sig fra at anmode lægen om en udtalelse om, hvilken  

 social ydelse patienten bør tilkendes.
