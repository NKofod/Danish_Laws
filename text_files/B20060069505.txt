Bekendtgørelse  

 om formidling, udbud og rådgivning ved  

  

 omsætning af fast ejendom (Formidlingsbekendtgørelsen) I medfør af § 1, stk. 7, § 7, stk. 3,  

 § 10, stk. 2, § 17, stk. 2 og 3, § 18, stk. 2,  

 § 19,  

 stk. 2, og § 32, stk. 2, i lov om omsætning af fast ejendom,  

 jf.  

 lovbekendtgørelse nr. 691 af 2. juli 2003, som ændret ved lov nr. 605 af 24.  

 juni 2005 og lov nr. 453 af 22. maj 2006, fastsættes:
Kapitel 1 Anvendelsesområde § 1.  

  

 Bekendtgørelsen gælder for erhvervsmæssig formidling af køb og salg af fast  

 ejendom samt anden erhvervsmæssig rådgivning og bistand vedrørende omsætning  

 af  

 fast ejendom.
Bekendtgørelsens bestemmelser vedrørende formidling finder  

 tilsvarende anvendelse på erhvervsmæssigt udbud og salg af fast ejendom.
Stk. 2.  

  

 Bekendtgørelsen gælder kun for erhvervsmæssige aktiviteter, der er rettet mod  

 eller udføres for forbrugere.
Er en del af den erhvervsmæssige aktivitet  

 rettet  

 mod andre end forbrugere, gælder bekendtgørelsen ikke for den pågældende del.
 Stk. 3.  

  

 Bekendtgørelsen finder anvendelse, uanset at den faste ejendom er beliggende  

 i  

 udlandet, jf. dog § 24.
 Stk. 4.  

  

 For  

 formidling m.v. af andelsboliger gælder bekendtgørelsen om formidling, udbud  

 og  

 rådgivning ved omsætning af private andelsboliger m.v.
Kapitel 2 Oplysning om formidleres og rådgiveres  

 økonomiske eller personlige interesser i tilknytning til ejendommen § 2.  

  

 En  

 formidler skal oplyse begge parter om enhver økonomisk eller personlig  

 interesse, som formidleren har i, om en handel indgås.
Formidleren skal  

 endvidere oplyse begge parter om enhver økonomisk eller personlig interesse,  

 som formidleren har i parternes valg af finansiering og forsikring samt  

 provisioner,  

 rabatter og andre ydelser, som formidleren måtte oppebære i tilknytning til  

 omsætningen af den faste ejendom.
 Stk. 2.  

  

 Uanset stk. 1,  

 1. pkt., har formidleren ikke pligt til at oplyse om direkte eller indirekte  

 ejerskab i ejendommen, herunder ejerskab via et selskab, hvis ejerskabet  

 udgør  

 mindre end 2 pct. af kapitalen eller stemmerne.
 Stk. 3.  

  

 Formidleren  

 skal oplyse om personlige interesser i form af ledelseshverv som f.eks. en  

 bestyrelsespost  

 i et selskab, som kontrolleres af sælger, samarbejdsaftaler omfattet af  

 § 28, stk. 1, 2. pkt., i lov om omsætning af fast ejendom, f.eks.  

 med  

 en bank, som formidleren henviser kunder til og omvendt, og lignende  

 personlige  

 interesser, som formidleren har i tilknytning til den faste ejendom.
§ 3.  

  

 Formidleren  

 skal oplyse om nærtståendes økonomiske eller personlige interesse i, om en  

 handel  

 indgås m.v., jf. § 2. Med nærtstående menes ægtefællen, den fast  

 samlevende, slægtninge i  

 op-  

 og nedstigende linjer  

 samt søskende.
Uanset 1. pkt. skal der dog ikke gives oplysning herom, hvis  

 den  

 nærtståendes direkte eller indirekte  

 ejerinteresse  

 i  

 ejendommen udgør mindre end 2 pct. af kapitalen eller stemmerne.
Stk. 2.  

  

 Formidleren  

 skal oplyse om ansattes økonomiske eller personlige interesse i, om en handel  

 indgås m.v., jf. § 2. Med ansatte menes personer, som er ansat inden for  

 samme formidlingsvirksomhed.
Uanset 1. pkt. skal der dog ikke gives oplysning  

 herom, hvis den ansattes direkte eller indirekte  

 ejerinteresse  

 i ejendommen udgør mindre end 2 pct. af kapitalen eller stemmerne.
 Stk. 3.  

  

 Har  

 formidleren et særligt personligt forhold til andre end de i stk. 1 og 2  

 anførte personer, som har en væsentlig økonomisk eller personlig interesse i,  

 om en handel indgås m.v., skal formidleren ligeledes oplyse herom.
 § 4.  

  

 En  

 rådgiver skal oplyse forbrugeren om enhver økonomisk eller personlig  

 interesse,  

 som rådgiveren har i forbrugerens valg af finansiering, forsikring eller  

 andre  

 ydelser i tilknytning til omsætningen af den faste ejendom. § 2 finder  

 tilsvarende anvendelse.
 Stk. 2.  

  

 Har  

 rådgiverens nærtstående, jf. § 3, stk. 1, 2. pkt., eller andre  

 personer, som rådgiveren har et særligt personligt forhold til, en væsentlig  

 personlig  

 eller økonomisk interesse i forbrugerens valg af finansiering m.v., jf.  

 stk. 1, skal rådgiveren ligeledes oplyse dette.
 § 5.  

  

 Oplysninger efter §§ 2-4 skal gives i et klart og tydeligt sprog.  

 Oplysninger om nærtståendes og ansattes interesser skal fremtræde i  

 anonymiseret form.
Stk. 2.  

  

 Oplysningerne  

 efter §§ 2 og 3 skal gives i formidlingsaftalen, jf. § 6,  

 stk. 1, nr. 5, og § 7, stk. 2, og i salgsopstillingen, jf.  

 § 13, stk. 1, nr. 14. Opstår interessen først på et senere  

 tidspunkt  

 inden handlens afslutning, skal oplysningerne gives, så snart interessen  

 opstår.
Oplysningerne skal endvidere medtages i købsaftalen, jf. § 23,  

 stk. 2, nr. 7.
 Stk. 3.  

  

 Oplysninger  

 efter § 4 skal udleveres skriftligt til parterne af den pågældende  

 rådgiver.
Kapitel 3 Formidlingsaftale ved køb og salg af fast  

 ejendom Minimumskrav til formidlingsaftalens indhold § 6.  

  

 En  

 formidlingsaftale ved køb eller salg af fast ejendom skal være skriftlig og  

 skal  

 indeholde oplysning om:
1)  

 	  

 samtlige  

 aftaleparters navn og adresse, 2)  

 	  

 opdragets formål og varighed  

 samt vederlæggelse, jf. § 11, 3)  

 	  

 hvem der i henhold  

 til lov om omsætning af fast ejendom  

 er garantistiller  

 for vedkommende ejendomsformidler, 4)  

 	  

 særlige forhold,  

 betingelser eller begrænsninger vedrørende den konkrete opgaves løsning samt 5)  

 	  

 økonomiske eller  

 personlige forhold, herunder a)  

 	  

 enhver økonomisk  

 eller personlig interesse, som formidleren har i, om en handel indgås, eller  

 i  

 parternes valg af finansiering, forsikring eller andre ydelser i tilknytning  

 til omsætning af fast ejendom, jf. §§ 2, 3 og 5 samt § 7,  

 stk. 2, eller b)  

 	  

 oplysning om, at  

 formidleren ikke har de i nr. 5, litra a, anførte interesser.
Stk. 2.  

  

 Salgsformidlingsaftaler skal endvidere 1)  

 	  

 identificere den  

 ejendom, opdraget angår, og 2)  

 	  

 oplyse den skønnede  

 kontantpris.
 Stk. 3.  

  

 Aftalen  

 skal være underskrevet af samtlige aftaleparter.
 Stk. 4. Forbrugeren  

 skal i forbindelse med aftalens indgåelse have udleveret en kopi af aftalen.
 § 7.  

  

 Størrelsen af det samlede vederlag, herunder udgifter (evt. skønnede), som  

 formidleren skal udlægge til tredjemand, jf. § 11, skal tydeligt og  

 samlet  

 fremgå af formidlingsaftalens forside.
 Stk. 2.  

  

 Oplysninger  

 om personlige og økonomiske interesser, jf. § 6, stk. 1, nr. 5,  

 skal  

 ligeledes fremgå af formidlingsaftalens forside, eventuelt i oversigtsform  

 med  

 sidehenvisninger til, hvor i formidlingsaftalen der findes detaljerede  

 oplysninger herom.
 § 8.  

  

 Aftale om ændring af vilkårene i en formidlingsaftale skal være indeholdt i  

 et  

 tillæg til denne eller i en påtegning på den oprindelige formidlingsaftale.  

 § 6,  

 stk. 3 og 4, finder tilsvarende anvendelse.
 Stk. 2.  

  

 Opsiges  

 formidlingsaftalen inden aftalens udløb, skal dette ske skriftligt.
 Byggeteknisk gennemgang m.v.
§ 9.  

  

 Ejendomsformidleren må ikke på sælgerens vegne indgå aftale om rekvirering af  

 byggeteknisk gennemgang (  

 huseftersyn  

 ) eller  

 energimærkning eller foretage afregning herfor.
Ejendomsformidleren må ikke  

 bringe konkrete bygningssagkyndige og energikonsulenter eller firmaer, der  

 beskæftiger  

 disse, i forslag over for sælger.
Stk. 2.  

  

 Ejendomsformidleren  

 kan efter aftale med sælger rekvirere  

 huseftersyn  

 eller energimærkning gennem et forsikringsselskab, der udbyder  

 ejerskifteforsikringer.
Det er en betingelse, at ejendomsformidleren ikke har  

 indflydelse på, hvilken bygningssagkyndig, energikonsulent eller firma,  

 forsikringsselskabet vælger til at udføre  

 huseftersynet  

 eller energimærkningen.
Afregning skal ske direkte fra sælger til den  

 bygningssagkyndige, energikonsulenten, dennes arbejdsgiver eller til  

 forsikringsselskabet.
Stk. 3.  

  

 Ejendomsformidleren skal sikre, at den byggetekniske rapport  

 (»tilstandsrapporten«),  

 som den bygningssagkyndige har udarbejdet på baggrund af den byggetekniske  

 gennemgang, jf. kapitel 1 i lov om forbrugerbeskyttelse ved erhvervelse af  

 fast  

 ejendom, holdes adskilt fra et eventuelt tillæg til rapporten, når materialet  

 præsenteres for køber.
Ejendomsformidleren skal endvidere sikre, at det af  

 tillægget klart fremgår, at tillægget ikke er omfattet af  

 huseftersynsordningen.
 § 10.  


  

 Resultatet af  

 formidlerens rådgivning om behov og mulighed for en byggeteknisk gennemgang  

 af  

 ejendommen samt for at benytte sig af reglerne i lov om forbrugerbeskyttelse  

 ved erhvervelse af fast ejendom m.v., navnlig vedrørende udarbejdelse af  

 tilstandsrapport og oplysning om ejerskifteforsikring, skal fremgå af  

 formidlingsaftalen.
 Stk. 2.  

  

 Det skal  

 fremgå af formidlingsaftalen, at ejendomsformidleren har rådgivet sælgeren om  

 dennes mulighed for selv at vælge en bygningssagkyndig og energikonsulent  

 samt  

 udleveret et af Erhvervs- og Byggestyrelsen og Energistyrelsen udarbejdet  

 informationsmateriale om byggeteknisk gennemgang, energimærkning m.v.,  

 herunder  

 en liste over bygningssagkyndige og energikonsulenter i lokalområdet til  

 sælger.
Specifikation af vederlag og udlæg § 11.  

  

 Formidlingsaftalen  

 skal indeholde en specifikation af de ydelser, der indgår i  

 formidlingsopdraget,  

 samt klar og tydelig angivelse af det vederlag, der skal erlægges for hver  

 enkelt ydelse.
Aftalen skal indeholde en klar og tydelig angivelse af,  

 hvornår  

 og hvordan vederlaget skal erlægges.
For hver enkelt ydelse skal det angives,  

 om  

 ydelsen er obligatorisk, jf. § 17, stk. 1, i lov om omsætning af  

 fast  

 ejendom, om det er en ydelse, som formidleren har betinget sig at sælger  

 aftager, eller om ydelsen er  

 tilvalgt  

 af sælger.
 Stk. 2.  

  

 Formidlingsaftalen  

 skal indeholde en angivelse af det samlede vederlag.
 Stk. 3.  

  

 Hvis der  

 samtidig med indgåelse af formidlingsaftalen er udleveret et specificeret  

 salgsbudget,  

 hvori specifikations- og oplysningskrav som angivet i stk. 1 er opfyldt,  

 er det tilstrækkeligt, at formidlingsaftalen angiver principperne for  

 vederlagets  

 beregning og i øvrigt vedrørende vederlagsberegningen henviser til det  

 specificerede salgsbudget.
 Stk. 4.  

  

 Hvis der er  

 valgt vederlag efter regning, jf. § 10 i lov om omsætning af fast  

 ejendom,  

 kan der aftales et loft for de enkelte ydelser og det samlede vederlag.
Stk. 5.  

  

 Hvis der er  

 valgt resultatafhængigt vederlag, jf. § 11 i lov om omsætning af fast  

 ejendom, kan det aftales, at vederlaget skal erlægges som et fast beløb, som  

 en  

 procentdel af den opnåede kontantsalgspris eller som et fast beløb kombineret  

 med en procentdel af den opnåede kontantsalgspris.
Uanset stk. 1 kan  

 opgørelsen  

 for de i lovens § 17, stk. 1, nævnte ydelser angives som et samlet  

 vederlag.
Stk. 6.  

  

 Uanset om  

 der er valgt vederlag efter regning eller resultatafhængigt vederlag, kan det  

 aftales, at der skal ske særskilt betaling af, hvad formidleren har måttet  

 betale til tredjemand for opgaver, der efter aftalen skal udføres af  

 tredjemand,  

 herunder for annoncering, øvrige salgsfremmende foranstaltninger samt for  

 afgivelse af nødvendigt dokumentationsmateriale.
Formidlingsaftalen eller  

 salgsbudgettet skal indeholde en angivelse af den maksimale udgift eller et  

 specificeret skøn over udgiften hertil.
 Beregning af salgsprovenu m.v.
 § 12.  

  

 Formidleren skal umiddelbart efter formidlingsaftalens indgåelse til  

 vejledning  

 for sælger foretage en beregning af salgsprovenu, jf. § 20 i lov om  

 omsætning af fast ejendom, og overgive sælger resultatet heraf i form af et  

 specificeret salgsbudget.
Stk. 2.  

  

 Aftales der  

 ændrede udbudsvilkår, jf. § 8, stk. 1, skal formidleren umiddelbart  

 derefter udarbejde ny salgsopstilling og nyt salgsbudget.
Aftales der i  

 øvrigt  

 ændringer i formidlingsaftalen, som påvirker salgsprovenuet, skal formidleren  

 ligeledes udarbejde nyt salgsbudget.
 Stk. 3. Gælden bag  

 et ejerpantebrev, skadesløsbrev og udlæg kan holdes uden for beregningen, men  

 i  

 så fald skal der udtrykkeligt være taget forbehold herfor.
Kapitel 4 Salgsopstilling og annoncering Minimumskrav til indholdet af salgsopstillingen § 13.  

  

 Formidleren skal umiddelbart efter formidlingsaftalens indgåelse til  

 vejledning  

 for parterne udarbejde en specificeret salgsopstilling, som skal indeholde en  

 udførlig beskrivelse af ejendommen samt oplysning om følgende:
 1)  

 	  

 Kontantprisen.
 2)  

 	  

 Oplysning om  

 indestående lån som  

 angivet  

 i § 15 samt standardfinansieringsforslag  

 og forudsætningerne for beregning heraf som angivet i § 16.
 3)  

 	  

 Brutto- og  

 nettoudgifter, jf. §§ 18 og 19.
 4)  

 	  

 Anvendelsesudgift som  

 angivet i § 20.
 5)  

 	  

 Hvilket kontantbehov,  

 køber må påregne til handelens finansiering og gennemførelse, dog således at  

 eventuelle udgifter til købers egne rådgivere, herunder advokatsalærer og  

 bankgarantistillelse, samt eventuelle udgifter til kurssikring, udtrykkeligt  

 kan angives ikke at være medregnet.
 6)  

 	  

 Seneste ejendoms- og  

 grundværdi i henhold til den offentlige ejendomsvurdering (ej  

 årsreguleringen  

 ) med angivelse af årstal for vurderingen.
 7)  

 	  

 Grund-, bygnings- og  

 boligareal (  

 BBR-arealer  

 ) samt eventuelt fordelingstal,  

 jf. dog § 14, stk. 1.
 8)  

 	  

 Ejendommens  

 matrikelnummer, beliggenhed, nuværende benyttelse samt hidtidige benyttelse,  

 hvis denne afviger fra ejendommens nuværende benyttelse.
 9)  

 	  

 Ejendommens nuværende  

 forsikringsforhold, herunder eventuelle særlige forhold som f.eks., at  

 ejendommen  

 ikke er forsikret mod svamp og insekt.
 10)  

 	  

 Byrder og gæld, som  

 måtte påhvile ejendommen eller sælger personligt, og som køber skal overtage  

 uden for købesummen.
 11)  

 	  

 Ejendommens  

 energimæssige tilstand, herunder om energimærkning i henhold til lov om  

 fremme  

 af energibesparelser i bygninger, samt om købers ret efter lovens § 6  

 til  

 eventuelt at  

 lade  

 udarbejde energimærkning for sælgers  

 regning.
 12)  

 	  

 Særlige eller  

 væsentlige begrænsninger i udnyttelsen af ejendommen i kraft af  

 planbestemmelser  

 (lokalplan m.v.) og servitutter m.v.
 13)  

 	  

 F  

 orurening kortlagt på vidensniveau 1  

 eller vidensniveau 2 eller oplysninger om lettere forurenet jord efter lov om  

 forurenet jord, jf. stk. 2.
14)  

 	  

 Økonomiske eller  

 personlige forhold, herunder a)  

 	  

 enhver økonomisk  

 eller personlig interesse, som formidleren har i, om en handel indgås, eller  

 i  

 parternes valg af finansiering, forsikring eller andre ydelser i tilknytning  

 til omsætning af fast ejendom, jf. §§ 2, 3 og 5 samt § 14,  

 stk. 4,  

 eller b)  

 	  

 at formidleren ikke  

 har de i litra a anførte interesser.
 15)  

 	  

 Andre forhold af  

 væsentlig betydning.
 Stk. 2.  

  

 Med lettere  

 forurenet jord i stk. 1, nr. 13, menes, at ejendommen er omfattet af den  

 generelle områdeklassificering efter lov om forurenet jord, eller der konkret  

 er konstateret lettere forurening på ejendommen, hvilket er oplyst af kommune  

 eller ejer.
 Stk. 3.  

  

 Sammen med  

 salgsopstillingen kan formidleren udlevere informationsmateriale om  

 byggeteknisk  

 gennemgang (tilstandsrapport), energimærkning m.v. som anført i § 10,  

 stk. 2. Materialet skal senest udleveres samtidig med udlevering af  

 købsaftalen.
 Stk. 4.  

  

 Oplysninger  

 om personlige og økonomiske interesser, jf. stk. 1, nr. 14, skal fremgå  

 af  

 salgsopstillingens forside, eventuelt i oversigtsform med sidehenvisninger  

 til,  

 hvor i salgsopstillingen der findes detaljerede oplysninger herom.
§ 14.  

  

 For  

 så vidt angår ejerlejligheder, skal arealoplysningerne i § 13,  

 stk. 1,  

 nr. 7, indeholde oplysning om de tinglyste boligarealer.
I det omfang byrder  

 og  

 gæld, som vedrører en ejerforening, skal overtages uden for købesummen, kan  

 oplysningen i § 13, stk. 1, nr. 10, gives ved henvisning til de  

 relevante ejerforeningsdokumenter.
§ 15.  

  

 Ved  

 indestående lån, der kan overtages i ejendommen, skal der gives oplysning om  

 långiver, lånets art, lånets type (kontantlån eller obligationslån), aktuelle  

 restgæld samt dennes kontantværdi, lånets valuta, pålydende rente (for fast  

 forrentede lån), første års kendte ydelse, restløbetid, årlig omkostning i  

 procent, eventuel kurstabsfradragskonto samt særlige vilkår.
Endvidere skal  

 det  

 oplyses, om der er særlige overtagelsesbetingelser, og om der kræves  

 garantistillelse.  

 Er der tale om kontantlån, skal der gives oplysning om den bagvedliggende  

 obligationsrente og obligationsrestgæld.
På begæring skal køber have  

 udleveret yderligere  

 oplysninger om lånet.
 Stk. 2.  

  

 Er salg  

 betinget af overtagelse af indestående lån, skal dette oplyses.
Standardfinansieringsforslag § 16.  

  

 Ved udarbejdelse af standardfinansieringsforslag, jf. § 17, stk. 1,  

 nr. 2, i lov om omsætning af fast ejendom, skal forudsætningerne i  

 stk. 2-7  

 lægges til grund.
 Stk. 2.  

  

 Køber  

 finansierer selv en kontant udbetaling på 5 pct. af den kontante købesum  

 oprundet til nærmeste kr. 5.000 dog minimum kr. 25.000.
Stk. 3.  

  

 Køber  

 optager et realkreditlån op til den maksimale lånegrænse for den pågældende  

 ejendomskategori  

 efter lov om realkreditlån og realkreditobligationer m.v.
Løbetiden er 30 år.  

 Lånet er et  

 konverterbart  

 obligationslån med fast  

 rente, der afdrages over hele løbetiden efter annuitetsprincippet.
Lånet er  

 baseret på dertil hørende obligationer, hvis kurs er 100 eller nærmeste  

 herunder.
Den resterende åbningstid på den pågældende obligationsserie skal  

 ved  

 serieskift mindst være 1 måned.
Stk. 4.  

  

 For  

 restkøbesummen udsteder køber et pantebrev.
Lånet er med fast rente og har en  

 løbetid på 30 år.
Lånet afdrages over hele løbetiden efter  

 annuitetsprincippet.  

 Lånet fastsættes til kurs pari og renten fastlægges som den effektive rente  

 på  

 det i stk. 3 nævnte realkreditlån tillagt 1,5 procent point og herefter  

 oprundet til nærmeste kvarte procent point.
 Stk. 5.  

  

 Hvis det  

 skønnes, at der ikke kan ydes maksimal realkreditbelåning, jf. stk. 3,  

 eller der ikke kan opnås kurs pari på pantebrevet, jf. stk. 4, skal  

 dette  

 oplyses med angivelse af grunden hertil.
 Stk. 6.  

  

 Det skal i  

 salgsopstillingen oplyses, at brutto- og nettoudgiften er beregnet på  

 baggrund  

 af et standardfinansieringsforslag, og at denne standardfinansiering i visse  

 tilfælde ikke kan opnås.
 Stk. 7.  

  

 Beregningen  

 af standardfinansieringsforslaget må ikke være baseret på kurser, der er mere  

 end 14 dage gamle.
 § 17.  

  

 Hvis formidleren efter aftale med sælgeren udarbejder et yderligere  

 finansieringsforslag, skal dette fremgå af et dokument, der er adskilt fra  

 salgsopstillingen.
Ejerudgift  

 og  

 anvendelsesudgift § 18.  

  

 Bruttoudgiften er lig med  

 ejerudgiften  

 første år ved  

 den på beregningstidspunktet kendte rente.
Stk. 2.  

  

 Ejerudgiften  

 første år specificeres i salgsopstillingen.  

 Den omfatter den samlede ydelse forbundet med den foreslåede  

 standardfinansiering, jf. § 17 i lov om omsætning af fast ejendom, samt  

 den aktuelle ejendomsskat og ejendomsforsikring for den pågældende ejendom.  

 Den  

 omfatter endvidere de aktuelle udgifter, som køber er forpligtet til at  

 afholde  

 som ejer af ejendommen.
Desuden omfatter  

 ejerudgiften  

 ydelserne på eventuel gæld, som overtages af køber uden for købesummen.  

 Fællesudgifter til ejerforening indgår i  

 ejerudgiften  

 efter fradrag af de i § 20, stk. 1, nævnte forbrugsafhængige  

 udgifter  

 beregnet efter fordelingstal eller lignende.
 § 19.  

  

 Nettoudgiften er lig med bruttoudgiften efter fradrag af skattemæssige  

 fradrag  

 og med tillæg af ejendomsværdiskat, beregnet på grundlag af de relevante  

 skatteprocenter, jf. dog stk. 2. Nettoudgiften skal specificeres i  

 salgsopstillingen.
 Stk. 2. Skattemæssige  

 fradrag samt ejendomsværdiskat indgår med normal størrelse og stigningstakt  

 uden hensyn til reglerne om nedsat eller begrænset ejendomsværdiskat for  

 særlige persongrupper.
 § 20.  

  

 I  

 salgsopstillingen skal det oplyses, at brutto- og nettoudgiften ikke omfatter  

 udgifterne til energi, vand og andre forbrugsafhængige forhold  

 (anvendelsesudgifter) samt løbende vedligeholdelse.
Stk. 2. I  

 salgsopstillingen skal der vedrørende udgifterne til vand og varme gives  

 oplysning om sælgers seneste årsforbrug og udgiften hertil.
For så vidt angår  

 ejerlejligheder, hvor udgiften til varme m.v. indgår som en integreret del af  

 fællesudgifterne, oplyses udgiften beregnet efter fordelingstal eller  

 lignende.  

 Hvis der på udbudstidspunktet foreligger energimærkning, hvoraf de faktiske  

 og  

 de beregnede anvendelsesudgifter fremgår, kan oplysning i stedet ske ved  

 henvisning  

 til denne, idet de faktiske anvendelsesudgifter som angivet i  

 energimærkningen  

 dog altid skal gengives i salgsopstillingen.
Stk. 3. Er der i  

 forbindelse med en tilstandsrapport, jf. § 9, tilvejebragt skriftlig  

 oplysning om nødvendig udbedring af skader eller nødvendige  

 vedligeholdelsesforanstaltninger, skal oplysning herom gives i  

 salgsopstillingen.
Foreligger tillige et overslag over udgifterne til  

 udbedring  

 eller vedligeholdelse efter 1. pkt., skal der samtidig gøres opmærksom herpå.
Oplysning om pris m.v. i annoncer og anden  

 markedsføring § 21.  

  

 I  

 annoncer og anden markedsføring skal der gives oplysning om ejendommens pris  

 eller dens skønnede kontantpris, jf. § 5 i lov om omsætning af fast  

 ejendom.  

 Oplysningen skal fremstå på samme måde som i salgsopstillingen.
Det samme  

 gælder for øvrige oplysninger om økonomiske forhold, som er omfattet af denne  

 bekendtgørelses § 13, stk. 1, i det omfang sådanne oplysninger  

 medtages i annoncer og anden markedsføring.
Kapitel 5 Oplysning om købstilbud m.v.
§ 22.  

  

 Formidleren skal straks orientere sælger om ethvert købstilbud.
Svarer et  

 skriftligt købstilbud ikke til udbudsvilkårene, skal formidleren samtidig  

 tilbyde sælger at udarbejde nyt salgsbudget. § 12 finder i så fald  

 tilsvarende anvendelse.
Stk. 2.  

  

 Formidleren  

 skal umiddelbart efter sælgers accept af et købstilbud undersøge, om købers  

 økonomiske forhold er til hinder for at omsætte et i handelen indgående  

 sælgerpantebrev til sædvanlig eller forudsat kurs, at opnå en i handelen  

 indgående  

 gældsovertagelse eller ejerskiftebelåning eller i øvrigt at gennemføre  

 handelen  

 som forudsat.
Formidleren skal samtidig orientere sælger herom samt om  

 betydningen heraf.
Kapitel 6 Købsaftalen Minimumskrav til standardkøbsaftaler § 23.  

  

 Formidleren skal udarbejde udkast til købsaftale, jf. § 17, stk. 1,  

 nr. 5, i lov om omsætning af fast ejendom.
Aftaleudkastet kan være baseret på  

 en standardkøbsaftale.
Hvis der ikke benyttes standardkøbsaftale, skal dette  

 tydeligt fremhæves i udkastet til den skriftlige købsaftale såvel som i den  

 endelige købsaftale, jf. stk. 2.
 Stk. 2. Købsaftalen  

 skal opfylde nedenstående minimumskrav, som kun kan fraviges, hvis køber i  

 købsaftalen modtager udtrykkelig og specificeret information om, at aftalen  

 indeholder fravigelser fra de sædvanlige vilkår:
1)  

 	  

 Det skal fremgå, om  

 køber har modtaget tilstandsrapport og tilbud om ejerskifteforsikring efter  

 lov  

 om forbrugerbeskyttelse ved erhvervelse af fast ejendom m.v.
Er dette  

 tilfældet, skal det endvidere fremgå, at køber frit kan vælge at tegne  

 ejerskifteforsikring i et andet forsikringsselskab end det, som sælger har  

 indhentet tilbud fra, eller på andre vilkår, samt at forsikringen i givet  

 fald  

 skal tegnes, inden køber overtager og får rådighed over ejendommen.
Hvis  

 køber  

 ikke har modtaget tilstandsrapport og tilbud om ejerskifteforsikring, skal de  

 retlige virkninger heraf oplyses.
 2)  

 	  

 Det skal fremgå, om  

 køber har fortrydelsesret efter lov om forbrugerbeskyttelse ved erhvervelse  

 af  

 fast ejendom m.v., og at nærmere oplysning herom i så fald gives køber i et  

 særskilt dokument.
 3)  

 	  

 Ved en finansieret  

 handel skal det fremgå, at køber bærer den finansielle risiko, dvs. risikoen  

 for, at finansieringsvilkårene ændres  

 p.g.a.  

 renteændringer, straks fra udarbejdelsen af købsaftalen.
 4)  

 	  

 Ved en finansieret  

 handel skal det fremgå, at køber har mulighed for at træde tilbage fra  

 købsaftalen,  

 hvis en forudsat, afgørende finansiering ikke kan gennemføres inden for  

 aftalte  

 frister på grund af forhold, der ikke skyldes køber, og at sælger tilsvarende  

 stilles frit, hvis en forudsat, afgørende finansiering ikke kan gennemføres  

 inden for aftalte frister  

 p.g.a. forhold, der skyldes  

 køber.
 5)  

 	  

 Det skal fremgå, at  

 sælger ikke afgiver ejendomsretten, før han eller hun har modtaget eller fået  

 sikkerhed for købesummen, og omvendt ikke får rådighed over købesummen, før  

 købers ejendomsret er sikret ved endelig tinglysning uden frist eller  

 anmærkning.
 6)  

 	  

 Det skal fremgå,  

 hvornår risikoen og dispositionsretten for ejendommen overgår til køber.
7)  

 	  

 Der skal gives  

 oplysning om økonomiske eller personlige forhold, herunder a)  

 	  

 enhver økonomisk  

 eller personlig interesse, som formidleren har i, om en handel indgås, eller  

 i  

 parternes valg af finansiering, forsikring eller andre ydelser i tilknytning  

 til  

 omsætning af fast ejendom, jf. §§ 2, 3 og 5, eller b)  

 	  

 at formidleren ikke  

 har de i litra a anførte interesser.
 Stk. 3.  

  

 Oplysninger  

 om personlige og økonomiske interesser, jf. stk. 2, nr. 7, skal fremgå  

 af  

 købsaftalen, eventuelt i oversigtsform med sidehenvisninger til, hvor i  

 salgsopstillingen  

 der findes detaljerede oplysninger herom.
Kapitel 7 Særlige regler for ejendomme beliggende i  

 udlandet § 24.  

  

 Reglerne i lov om omsætning af fast  

 ejendom og denne bekendtgørelse gælder for formidling og erhvervsmæssigt  

 udbud  

 over for danske forbrugere af boliger, som er beliggende i udlandet, hvis  

 formidleren er registreret i Danmark, jf. § 25 i lov om omsætning af  

 fast  

 ejendom, eller udbyderen har forretningssted i Danmark, jf. dog stk. 2  

 og  

 3. Dette gælder uanset, at kontakten mellem forbrugeren og formidleren er  

 skabt  

 i eller via et udenlandsk forretningssted.
Med danske forbrugere menes  

 personer  

 bosat i Danmark.
Stk. 2.  

  

 I det  

 omfang, det på grund af forholdene i det pågældende land ikke er muligt at  

 opfylde et krav, som er fastsat i lov om omsætning af fast ejendom eller  

 denne  

 bekendtgørelse, herunder oplysningskravene i § 13, stk. 1, skal der  

 oplyses herom i et lettilgængeligt sprog på forsiden af salgsopstillingen og  

 købsaftalen, eventuelt  

 i oversigtsform  

 med sidehenvisninger til, hvor i salgsopstillingen og købsaftalen der findes  

 detaljerede oplysninger herom.
Findes der i det pågældende land andre  

 relevante  

 oplysninger m.v., som kan træde i stedet herfor, skal disse oplysninger gives  

 i  

 salgsopstillingen og i købsaftalen eller som bilag hertil.
Stk. 3.  

  

 Endvidere  

 skal der gives oplysning om forhold, som er af væsentlig betydning for  

 køberens  

 beslutning om at købe boligen, herunder skatteforhold, begrænsninger i  

 rettigheder samt særlige pligter m.v. efter det pågældende lands regler, som  

 stiller køberen anderledes end efter danske regler.
Formidleren skal rådgive  

 forbrugeren om behov og mulighed for at søge bistand hos en advokat, revisor  

 eller lignende, som har kendskab til de særlige forhold i det pågældende  

 land.
Kapitel 8 Straf § 25.  

  

 Overtrædelse af §§ 1-24 straffes med bøde.
 Stk. 2. Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 9 Ikrafttræden § 26.  

  

 Bekendtgørelsen træder i kraft den 1. oktober 2006.
 Stk. 2.  

  

 Bekendtgørelse  

 nr. 48 af 1. januar 2000 om ejendomsformidling ophæves.
