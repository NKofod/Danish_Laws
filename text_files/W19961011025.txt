Godtgørelse fra arbejdsgiver Styrelsen tilkendegav i sit svar, at godtgørelsen - der efter denne  

 bestemmelse tilkommer lønmodtageren - er skattefri, uanset om  

 godtgørelsen tilkendes ved dom, eller sagen bliver afgjort  

 forligsmæssigt Styrelsen forudsatte, - at godgørelsen ydes som et engangsbeløb, - at godtgørelsen ikke dækker vederlag for en arbejds- eller  

 tjenesteydelse eller er godt gørelse for afholdte udgifter.
 Styrelsen påpegede i svaret, at en godtgørelse fastsat ved  

 forlig uden medvirken af en offentlig myndighed vil give skattemyndighederne  

 mulighed for selvstændigt at foretage en vurdering af, om  

 godtgørelsen alene dækker den manglende underretning om  

 vilkårene for ansættelsesforholdet, eller om godtgørelsen  

 også dækker andre forhold.
Styrelsen tilkendegav endvidere, at arbejdsgiveren ikke vil have  

 fradragsret for godtgørelsen, uanset om denne er fastsat ved dom eller  

 som følge af et brud på en indgået overenskomst.  

 Godtgørelsen har i begge situationer karakter af bøde/bod og er  

 derfor ikke fradragsberettiget.
Se herom ligningsvejledningen E.B.5.5.
 Det fremgik ligeledes af svaret, at såfremt arbejdsgiverens pligt  

 til at underrette lønmodtageren om vilkårene for  

 ansættelsesforholdet fremtidigt bliver indarbejdet i arbejdsmarkedets  

 overenskomster, vil lønmodtagerens skattemæssige stilling  

 være afhængig af, hvem der efter overenskomsten har krav på  

 at modtage den bod, der vil træde i stedet for godtgørelsen.  

 Såfremt lønmodtageren er den direkte berettigede, er  

 beløbet skattefrit for den del af boden, der vedrører den  

 manglende "ansættelseskontrakt". Hvis det derimod er fagforeningen, der  

 har krav på boden, og fagforeningen vælger at videregive boden  

 til lønmodtageren, er denne skattepligtig af beløbet efter  

 reglerne om uddelinger fra fonde og foreninger.
 Det blev endelig bemærket, at Told- og Skattestyrelsens udtalelse  

 ikke er bindende for ligningsmyndighederne, hvis afgørelser i de  

 konkrete tilfælde vil kunne påklages i sædvanlig  

 instantsfølge.
