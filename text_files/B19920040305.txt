I medfør af § 5, stk. 4, og § 6, stk. 3, i lov om skibsfartens betryggelse, jf. lovbekendtgørelse nr. 587 af 29. september 1988 og efter bemyndigelse i bekendtgørelse nr. 570 af 26. september 1988, fastsættes efter samråd med Forsvarsministeriet:
 § 1.  I forbindelse med opførelsen af en højbro over  

 Østerrenden i Storebælt mellem Sjælland og Sprogø vil der i perioden fra 1.  

 juli 1992 til ultimo 1994 blive udført konstruktionsarbejder af broens  

 underdel.
Stk. 2.  Den som bilag 1 vedlagte kortskitse viser  

 arbejdsområder og placering af trafiksepareringens trafikruter, sejlløb  

 gennem arbejdsområderne for fartøjer under 20 meters længde, samt løbenes  

 afmærkning.
Bilag 2 viser den af den internationale søfartsorganisation (IMO)  

 godkendte ændrede trafikseparering, der træder i kraft den 8. januar 1993,  

 kl. 0100 lokal tid.
§ 2.  I Østerrenden mellem Halsskov og Sprogø, vil der  

 i anlægsperioden blive etableret arbejdsområder, der strækker sig langs med  

 brolinien i en bredde på 500 m nord og syd for denne.
Arbejdsområderne er  

 benævnt A1, A2, A3 og A4, se bilag 1.
Stk. 2.  Arbejdsområderne, der etableres trinvist og  

 tidligst fra den 1. juli 1992, vil være etableret i hele anlægsperioden.  

 Tidspunkterne for områdernes etablering vil blive bekendtgjort i  

 Efterretninger for Søfarende.
Arbejdsområderne vil blive afmærket med  

 specialafmærkning, gule spids- og stumptønder, se bilag 1.
 Stk. 3.  Uvedkommende sejlads og fiskeri i  

 arbejdsområderne er forbudt.
§ 3.  I perioder vil trafikruternes bredde blive  

 reguleret som følge af arbejder på pylonerne (brotårnene) i den yderste del  

 af trafiksepareringens trafikruter.
Meddelelser herom vil blive bekendtgjort  

 i Efterretninger for Søfarende.
Den nordgående rute vil i disse perioder have  

 en bredde på mindst 475 meter med en fri vanddybde på mindst 17 m, og den  

 sydgående rute vil have en bredde på mindst 475 meter med en fri vanddybde på  

 mindst 19 m, begge vanddybder ved middelvandstand.
Afmærkningen af ruterne  

 vil bestå af sideafmærkning, røde og grønne lystønder, visende Q-blink.  

 Trafiksepareringens skillelinie med tilhørende afmærkning vil blive flyttet  

 100 meter mod øst, og supplerende afmærkning vil bestå af  

 midtfarvandsafmærkning visende hvide blink (ISO). Fiskeri i trafikruterne  

 inden for et område på 500 meter på hver side af brolinien er forbudt.
Stk. 2.  Den 8. januar 1993, kl. 0100 lokal tid, træder  

 ændringen af trafiksepareringen officielt i kraft.
Dette medfører, at den  

 almindelige retning for trafikken i trafiksepareringen bliver rettet op til  

 en skæring på 78Imed brolinien.
Pylonerne vil da befinde sig uden for  

 trafiksepareringsområdet, se bilag 2. I byggeperioden vil trafikruternes  

 bredde imidlertid blive reguleret som følge af konstruktionsarbejderne, jf. §  

 3, stk. 1.
Stk. 3.  Mellem arbejdsområderne A1 og A2 og mellem  

 arbejdsområderne A3 og A4 vil der være etableret særligt afmærkede sejlløb  

 for trafik i begge retninger for fartøjer under 20 meters længde, se bilag 1.  

 Det enkelte sejlløb vil have en bredde på mindst 100 m og en fri vanddybde  

 ved middelvandstand på mindst 4 m.
Sejlløbene afmærkes med grønne og røde  

 lystønder.
Fiskeri i disse sejlløb er forbudt.
 Stk. 4.  Placeringen af de i stk. 3 nævnte sejlløb vil  

 blive ændret i løbet af byggeperioden. Ændringerne bekendtgøres i  

 Efterretninger for Søfarende.
 Stk. 5.  Sejlads og fiskeri i nærheden af  

 arbejdsområderne skal ske med forsigtighed og under hensyn til de i områderne  

 arbejdende fartøjer.
Stk. 6.  Skibe og fartøjer, der sejler på tværs af de  

 afmærkede trafikruter og sejlløb, skal afpasse deres sejlads således, at de  

 ikke bringer sig i en situation, hvor der opstår fare for sammenstød med et  

 skib, der sejler i trafikruternes og sejlløbenes længderetning.
Skulle fare  

 for sammenstød alligevel opstå, gælder reglerne for styring og sejlads  

 (kapitel B) i de internationale søvejsregler, 1972.
 § 4.  Oplysninger vedrørende trafik med  

 arbejdsfartøjer til og fra arbejdsområderne kan indhentes over VHF, kanal 16,  

 ved anvendelse af kaldesignalet »GREAT BELT EAST«.
 Stk. 2.  Informationer til skibsfarten om særlige  

 forhold i trafiksepareringsområdet vil blive bekendtgjort i Efterretninger  

 for Søfarende, gennem de i Danmarks Radio udsendte farvandsefterretninger og  

 vil desuden blive udsendt som »Navigational Warning« over  

 kystradiostationerne.
 § 5.  Overtrædelse af denne bekendtgørelse straffes  

 med bøde.
 § 6.  Bekendtgørelsen træder i kraft den 1. juli 1992.
 Stk. 2.  Bekendtgørelsen vil forinden påbegyndelse af  

 arbejdet med højbroens overdel blive afløst af en bekendtgørelse omhandlende  

 denne del af byggeperioden.
