Kendelse fra Pressenævnet i sag nr.  

 108/1996 En kvindelig journalist har klaget til Pressenævnet  

 over, at Berlingske Tidende har afslået at bringe et genmæle i  

 relation til en artikel bragt i Berlingske Tidende den 8. september 1996.
 Artiklen havde følgende overskrift:  

 "Berigtigelse - Artikelserie om giftstoffer i  

 modermælkserstatning" og bl.a. følgende indhold:
 "Berlingske Tidende har i perioden 1.-4. september bragt  

 en serie artikler om indholdet af endotoxiner i modermælkserstatning.  

 Det anførtes med et internationalt forskerskema som kilde, at visse  

 modermælkserstatninger, herunder Nestlés produkter, kunne  

 være livsfarlige for spædbørn.
Berlingske Tidende har efterfølgende måttet  

 konstatere, at Berlingske Tidendes kilde ikke har kunnet fremlægge  

 videnskabelig dokumentation for, at indholdet af endotoxiner  

 (cellevægge fra bakterier) i modermælkserstatning udgør  

 nogen sundhedsrisiko for spædbørn, og at der derfor ikke var den  

 fornødne dokumentation for artiklernes centrale udsagn.
Berlingske  

 Tidende har også måttet konstatere, at ingen andre videnskabelige  

 kilder har kunne bekræfte det fremsatte udsagn.
 ....
Berlingske Tidende beklager overfor berørte  

 forbrugere og Nestlé de gener, som artiklernes oplysninger kan have  

 givet anledning til." De nævnte artikler, der blev bragt i bladet i  

 perioden 1.-4. september, var skrevet af klageren.
 Klageren har i et brev af 19. september 1996 til  

 bestyrelsesformand  Ole  Scherfig, Berlingske Tidende, anmodet om en uvildig  

 undersøgelse af sagsforløbet omkring Berlingske Tidendes  

 håndtering af sagen om endotoxiner i modermælkserstatning og  

 anmodet om at hun derefter får den fornødne genoprejsning.
 Klageren har endvidere fremlagt skrivelse af 21. oktober  

 1996 fra  Ole  Scherfig, hvori denne afviser at behandle  

 spørgsmålet.
 Klageren har den 14. november 1996 anmodet Berlingske  

 Tidende om at optage følgende genmæle:
"Berlingske Tidende bragte den 8. september 1996 en  

 berigtigelse af den serie artikler, som freelance journalist [navn] har  

 skrevet i perioden 1.-4. september om endotoxiner i  

 modermælkserstatning.
Det anførtes med et internationalt  

 forskerteam som kilde, at visse modermælkserstatninger kunne være  

 livsfarlige for børn.
Berigtigelsen fastslår, at "Berlingske Tidende  

 efterfølgende har måttet konstatere, at Berlingske Tidendes  

 kilde ikke har kunnet fremlægge videnskabelig dokumentation" for  

 påstanden, at ingen andre videnskabelige kilder har kunnet  

 bekræfte det fremsatte udsagn," og at der ifølge  

 Levnedsmiddelstyrelsen/Statens Seruminstitut "ingen kendt  

 sundhedsmæssig risiko er ved at give raske nyfødte og  

 spædbørn modermælkserstatninger på grund af  

 indholdet af endotoxiner." Det er ukorrekt.
Berlingske Tidende har haft adgang til op  

 mod 100 videnskabelige afhandlinger, udarbejdet af andre forskere, der  

 påviser fødeindtagelsens betydning for udvikling af endotoxin i  

 blodet (endotoxinæmi) med helbredsricici hos nyfødte og  

 spædbørn til følge.
Det fremgår af disse  

 afhandlinger, offentliggjort i anerkendte, internationale tidsskrifter, Der er udbredt enighed om, at der endnu ikke findes sikker  

 viden om, hvor lille en endotoxin-koncentration, der skal til for at  

 udløse skader." Bladet har den 18. november 1996 afvist at bringe  

 genmælet under henvisning til, at anmodningen er fremkommet for sent,  

 jf. medieansvarslovens § 36, stk. 3.
Klageren har gjort gældende, at det ikke bør  

 komme hende til skade, at hun i første omgang forsøgte at holde  

 sagen inden for Det Berlingske Hus, ved at anmode bestyrelsesformanden om en  

 intern undersøgelse.
Svaret herpå fik hun først efter  

 fire uger, og hun mener derfor, at medieansvarslovens klagefrist bør  

 tage udgangspunkt i svaret af 21. oktober 1996.
 Bladet har i en udtalelse om sagen anført, at der  

 ikke i henvendelsen til bestyrelsesformand  Ole  Scherfig fremkom noget krav  

 om genmæle.
 Brevet kan derfor ikke bruges som undskyldning for, at  

 klageren ikke har overholdt medieansvarslovens regler om genmæle.
 Formanden udtaler:
 Anmodning om genmæle kan efter medieansvarslovens §  

 36, stk. 2, fremsættes af den, oplysningerne vedrører, eller  

 efter dennes død af de nærmeste pårørende.
 Da der ikke i avisen er bragt oplysninger, der  

 vedrører klageren, er hun ikke berettiget til at fremsætte et  

 krav om genmæle.
 Klagen er derfor åbenbart grundløs og afvises  

 i medfør af medieansvarslovens § 43, stk. 2, nr. 1.
 Afsagt den 17. december 1996.
