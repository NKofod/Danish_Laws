 På baggrund af overvejelserne om revision af bistandsloven, herunder  

 opdeling i en lov om aktiv socialpolitik og en lov om serviceydelser, er det  

 besluttet at udskyde den planlagte revision af den klagevejledning, som  

 Ankestyrelsen udsendte den 1. juli 1993.
 Imidlertid er der siden udsendelsen sket nogle ændringer i lovgivning og  

 praksis, som har betydning for klagesager.
 I det følgende vil der under A blive redegjort for lovændringer og  

 praksis, der har betydning ud over bistandslovens og pensionslovens områder  

 og under B for ændringer på bistandslovens område og C ændringer på  

 pensionslovens område.
A.
OM LOVÆNDRINGER OG PRAKSIS, DER HAR BETYDNING UD OVER BISTANDSLOVENS OG  

 PENSIONSLOVENS OMRÅDER.
 Om ændring af klagebestemmelserne i lov om social pension, lov om social  

 bistand, lov om delpension, lov om børnetilskud og forskudsvis udbetaling af  

 børnebidrag.
 Ved lov nr. 448 af 1. juni 1994 er ankestyrelseslovens § 6, stk. 3, nr. 4  

 om sager af principiel betydning ændret således, at Ankestyrelsen også kan  

 optage en sag til behandling, når den skønnes at være af generel betydning.
 Klagebestemmelserne i lov om social pension, lov om social bistand, lov om  

 delpension og lov om børnetilskud og forskudsvis udbetaling af børnebidrag er  

 ændret i overensstemmelse hermed.
Ændringen indebærer, at Ankestyrelsen kan antage sager, der - ud over  

 konkret lovfortolkning - er egnede til at udstikke retningslinier for et bestemt område - kan belyse almindelig praksis - strider imod Ankestyrelsens praksis - viser væsentlige forskelle i praksis lokalt eller regionalt - indeholder spørgsmål, som Ankestyrelsen ikke tidligere har taget  

 stilling til, eller hvor ændringer i retsopfattelsen begrundet i fx ændringer  

 i samfundsudviklingen skaber behov for fornyet stillingtagen.
I den ovennævnte ændringslov er det fastsat, at klage over afgørelser  

 efter de ovennævnte love ikke kan tillægges opsættende virkning.
På  

 bistandslovens område er der dog undtagelser, jf. lovens § 15, stk. 7.
 Der er samtidig sket en lovfæstelse af den hidtidige praksis, hvorefter  

 afgørelser truffet af det sociale ankenævn, revaliderings-og pensionsnævnet  

 og amtsrådet kan påklages af kommunalbestyrelsen med de begrænsninger, der  

 følger af de enkelte loves klagebestemmelser.
 Det fremgår af ændringslovens forarbejder, at kommunalbestyrelsen først  

 får partsstatus fra det tidspunkt, hvor klagen indgives.
 Såfremt Ankestyrelsen ændrer en afgørelse efter de ovennævnte love til  

 ugunst for ansøgeren, træffer Ankestyrelsen samtidig beslutning om  

 tidspunktet for bortfald eller ændring af ydelsen.
 En ydelse, der er udbetalt eller iværksat på grundlag af en afgørelse, kan  

 ikke kræves tilbagebetalt for perioden før den ændrede afgørelse, medmindre  

 den pågældende lovs betingelser for tilbagebetaling er opfyldt.
 Om beregning af klagefristen, når der efter meddelelse af en mundtlig  

 afgørelse, udfærdiges en skriftlig afgørelse.
Ankestyrelsen har på principielt møde den 16. december 1993 fastslået, at  

 ankefristen skal regnes fra meddelelsen af en skriftlig afgørelse, selv om  

 kommunen forud har meddelt afgørelsen mundtligt og i den forbindelse har  

 givet klagevejledning.
Se SM O-35-94.
 Om klager over nævnsformænds afgørelser af fristspørgsmål.
Ankestyrelsen har på principielt møde den 12. marts 1996 fastslået, at en  

 nævnsformands beslutning om ikke at se bort fra klagefristen i bistandslovens  

 § 15, stk. 4 og § 50, stk. 4 i lov om social pension kan påklages efter de  

 samme regler, som gælder for den sag, som klagen til nævnet angår.
Se SM  

 O-66-96.
 Om klager over nævnsformænds afvisning af genoptagelse.
Folketingets Ombudsmand har i forbindelse med en sag om kontant- hjælp  

 efter bistandsloven udtalt, at der er klageadgang efter de almindelige  

 klageregler i de sociale love med hensyn til formandsafgørelser om afvisning  

 af genoptagelse.
I tilfælde, hvor anmodningen om genoptagelse er indsendt  

 efter at klagefristen er udløbet skal prøvelsen omfatte spørgsmålet om,  

 hvorvidt afvisningen af genoptagelse har været berettiget og ikke indholdet i  

 den afgørelse, som ønskes genoptaget.
Se SM O-67-96.
 Nævnsformandens afvisning af genoptagelse kan påklages efter de samme  

 regler, som gælder for den sag, der ønskes genoptaget.
 Hvis den sag, der ønskes genoptaget, kun ville kunne behandles i  

 Ankestyrelsen, hvis den havde principiel eller generel betydning, kan  

 genoptagelsesspørgsmålet også kun behandles af Ankestyrelsen, hvis det har  

 principiel eller generel betydning.
 B. ÆNDRINGER PÅ BISTANDSLOVENS OMRÅDE.
Bistandslovens § 15, stk. 7 Bistandslovens § 15, stk. 7 blev indsat i loven ved lov nr. 448 af 1. juni  

 1994.
 Efter denne bestemmelse kan klage over det sociale ankenævns og  

 revaliderings- og pensionsnævnets afgørelser ikke tillægges opsættende  

 virkning.
Bestemmelsen indeholder nogle nærmere opregnede undtagelser om afgørelser  

 vedrørende ophold på plejehjem, beskyttede boliger eller bofællesskaber.
Det  

 er kun borgerne, der har mulighed for at begære opsættende virkning efter  

 disse undtagelsesbestemmelser.
Det fremgår af lovens § 15a, at kommunerne  

 ikke har denne mulighed.
Det fremgår af bemærkningerne til bestemmelsen i § 15, stk. 7, at det ikke  

 er tilsigtet at indskrænke myndighedernes mulighed for på eget initiativ ved  

 deres afgørelser om engangsydelser at beslutte, at en eventuel klage skal  

 have opsættende virkning indtil en klageinstans har truffet afgørelse.
En  

 sådan beslutning skal meddeles samtidig med afgørelsen.
Bistandslovens § 15c Efter denne bestemmelse, der blev indsat i loven ved lov nr. 362 af 18.  

 maj 1994 kan afgørelser, som i henhold til bistandslovens § 10, stk. 5  

 træffes af en privat humanitær organisation (Dansk Flygtningehjælp)  

 indbringes for det sociale ankenævn i det amt, hvor klageren bor eller  

 opholder sig.
Hvis klageren bor eller opholder sig i Københavns Kommune eller  

 Frederiksberg Kommune indbringes klagen for Det Sociale Ankenævn for  

 Københavns og Frederiksberg kommuner.
Bestemmelserne i § 15 og § 15b finder  

 tilsvarende anvendelse på disse klagesager.
Bistandslovens § 57 Ved lov nr. 1114 af 20. december 1995 er der indført bestemmelser om  

 klageråd på hjemmehjælpsområdet i kommunerne.
 Som hidtil kan kommunalbestyrelsens afgørelser om hjemmehjælp ikke  

 indbringes for anden administrativ myndighed, men efter etableringen af  

 klagerådene i kommunerne senest den 1. januar 1997 kan en klage over en  

 afgørelse om hjemmehjælp eller over udførelsen af hjemme- hjælpsopgaverne  

 forelægges eller kræves forelagt for det lokale klageråd.
 Klagerådene kan ikke ændre afgørelserne, men de kan ved forelæggelsen for  

 kommunalbestyrelsen udtale kritik og komme med forslag til ændringer både i  

 konkrete tilfælde og generelt.
Bistandslovens § 138c Efter § 138 c, stk. 2 kan kompetencekommuners afgørelser om støtte til  

 iværksættelse af selvstændig virksomhed og om støtte til motorkøretøj  

 indbringes for revaliderings- og pensionsnævnet.
Revaliderings- og  

 pensionsnævnets afgørelser kan indbringes for Den Sociale Ankestyrelse, selv  

 om sagen ikke er af principiel eller generel betydning.
C. ÆNDRINGER PÅ PENSIONSLOVENS OMRÅDE § 50  i lov om social pension I § 50, stk. 1 er det præciseret, at det er det sociale ankenævn, der er  

 klageinstans for afgørelser om tidspunktet for indgivelse af ansøgning om  

 pension.
§ 50,  stk. 2 Se under § 50, stk. 4 § 50,  stk. 4 Ankestyrelsen har på principielt møde den 12. marts 1996 fastslået, at en  

 nævnsformands beslutning om ikke at se bort fra klagefristen i 50, stk. 4 kan  

 påklages efter de samme regler, som gælder for den sag, som klagen til nævnet  

 angår.
Se SM O-66-96.
En nævnsformands beslutning om ikke at se bort fra klagefristen i en sag  

 om pension efter § 14, stk. 3 kan påklages til Ankestyrelsen uanset om sagen  

 er af principiel eller generel betydning.
Dette beror på, at nævnet i denne  

 situation ikke stadfæster kommunens afgørelse, jf. § 50 stk. 2.
§ 62b Efter § 62b, stk. 2 kan de afgørelser, som kompetencekommuner træffer  

 efter § 14, stk. 1, 2 og 6, § 16, § 18 og § 44, stk. 1 og 2 indbringes for  

 revaliderings- og pensionsnævnet.
 Revaliderings- og pensionsnævnets afgørelser kan inden for ankefristen  

 indbringes for Ankestyrelsen, selv om sagen ikke er af principiel eller  

 generel betydning.
 Der henvises i øvrigt til kapitel 8 om klageadgang i Socialministeriets  

 vejledning om social pension.
