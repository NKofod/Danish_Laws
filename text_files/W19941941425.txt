 Skovejendomme vurd.
 Reference: SL § 4 og § 6 LV 1993 E.A. 3, E.B. 2.5, E.K. 2.2.
 Ejendomsskatter, der tilbagebetales, og som tidligere har været  

 fratrukket som driftsudgift i indkomstopgørelsen, skal medtages i  

 indkomstopgørelsen i det år, hvor den pågældende  

 erhverver ret til beløbene, hvilket i det konkrete tilfælde er  

 ensbetydende med tidspunktet for Ligningsrådets beslutning om  

 nedsættelse af grundværdiprocenten.
 Imidlertid bør skattemyndighederne imødekomme anmodning om,  

 at beløbene beskattes i de indkomstår, hvor de er fratrukket  

 indkomstopgørelsen og således imødekomme anmodning om  

 genoptagelse af skatteansættelsen for de pågældende  

 år.
Det bemærkes, at tilbagebetaling af ejendomsskat, der  

 nedsættes på grund af klage over ejendomsvurderingen, normalt  

 henføres til beskatning i de år, hvor beløbene har  

 været fratrukket indkomstopgørelsen.
Grunden hertil er, at der  

 anses at være afgivet en begæring om genoptagelse for de(t)  

 pågældende indkomstår.
Genoptagelse kan dog kun foretages  

 inden for de almindelige frister, normalt 3 år.
 Efterbetaling eller tilbagebetaling af moms skal også som  

 udgangspunkt påvirke indkomstopgørelsen i de år, hvor der  

 er opstået en retlig forpligtelse for den erhvervsdrivende eller  

 skattemyndigheden til at betale beløbet.
Imidlertid bør skattemyndigheden imødekomme den  

 erhvervsdrivende, der ønsker momsen henført til  

 skatteansættelsen for de(t) indkomstår, som momsen  

 vedrører, dvs., til de(t) år, hvor momsen ville have haft  

 indflydelse på indkomstopgørelsen, hvis momsen havde været  

 beregnet korrekt.
Genoptagelse sker i disse tilfælde ligeledes inden  

 for den almindelige genoptagelsesfrist.
Samme regler, som anført ovenfor vedrørende ejendomsskatter  

 og moms gælder tilbagebetalt ambi, der i øvrigt indgår i  

 beregningen af lønsumsafgift, hvis der er tale om tilbagebetaling  

 vedrørende momsfri aktiviteter.
De skattemæssige problemer om  

 ambi er omtalt i Told Skat Nyt 1993.19.873.
