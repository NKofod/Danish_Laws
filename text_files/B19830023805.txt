 I henhold til § 5 og § 20, stk. 3, i lov nr. 276 af 26. maj 1976 om  

 tandlæger fastsættes:
 § 1.  Sundhedsstyrelsen kan meddele tandlæger  

 tilladelse til at betegne sig som specialtandlæger inden for følgende områder  

 af tandplejen:
a.
Ortodonti b.
Hospitalsodontologi.
 Stk. 2.  Ved annoncering må kun ovenstående betegnelser  

 anvendes.
 § 2.  Tilladelse til at betegne sig som  

 specialtandlæge er betinget af, at tandlægen har gennemgået en af  

 indenrigsministeren fastsat uddannelse.
 Stk. 2.  Indenrigsministeren fastsætter uddannelsen til  

 specialtandlæge efter indstilling gennem sundhedsstyrelsen fra det i § 4  

 omhandlede specialtandlægenævn.
 § 3.  Tilladelse til at betegne sig som  

 specialtandlæge meddeles af sundhedsstyrelsen, efter indstilling fra det i §  

 4 omhandlede specialtandlægenævn.
 Stk. 2.  Sundhedsstyrelsen kan efter indstilling fra  

 specialtandlægenævnet fravige de af indenrigsministeren i medfør af § 2, stk.  

 1, fastsatte uddannelseskrav, såfremt tandlægen har gennemgået anden  

 uddannelse, der efter nævnets skøn kan sidestilles hermed, herunder en i  

 udlandet helt eller delvis erhvervet tilsvarende uddannelse.
 § 4.  Specialtandlægenævnet består af en af  

 indenrigsministeren efter indstilling fra sundhedsstyrelsen udnævnt formand  

 og af 10 medlemmer, der udnævnes af sundhedsstyrelsen således:
1 medlem efter indstilling fra indenrigsministeriet, 1 repræsentant fra sundhedsstyrelsen, 1 medlem efter indstilling fra undervisningsministeriet, 1 medlem efter indstilling fra tandlægehøjskolerne i forening, 1 medlem efter indstilling fra Amtsrådsforeningen i Danmark, 1 medlem efter indstilling fra Kommunernes Landsforening, 1 medlem efter indstilling fra Københavns og Frederiksberg kommuner i  

 forening, 3 medlemmer efter indstilling fra Dansk Tandlægeforening, heraf 1 fra  

 Foreningen af Hospitalstandlæger og 1 fra Foreningen af Specialtandlæger i  

 Ortodonti.
 Stk. 2.  Der udnævnes en suppleant for formanden og hver  

 af de øvrige medlemmer.
 § 5.  Sundhedsstyrelsen fastsætter regler for  

 specialtandlægenævnets virksomhed.
 § 6.  Tandlæger, der uden at have opnået  

 sundhedsstyrelsens tilladelse til at betegne sig som speciallæge betegner sig  

 som sådan, straffes med bøde.
 § 7.  Bekendtgørelsen træder i kraft den 1. juli 1983.
 Stk. 2.  Indenrigsministeriets bekendtgørelse nr. 327 af  

 26. juni 1978 om specialtandlæger ophæves.
Stk. 3.  Tandlæger, der har påbegyndt et  

 videreuddannelsesforløb før 1. april 1983, kan anmode sundhedsstyrelsen om at  

 få deres uddannelseskvalifikationer for anerkendelse som specialtandlæge  

 bedømt efter § 2 i bekendtgørelse nr. 327 af 26. januar 1978 om  

 specialtandlæger.
Anmodning herom skal være indgivet til sundhedsstyrelsen  

 inden udgangen af 1988.
