Arbejdsformidlingskontorerne De statsanerkendte arbejdsløshedskasser I henhold til § 75b, stk. 1 nr. 2 i arbejdsløshedsloven skal et medlem, der overgår på efterløn, sammenlagt have været medlem af en arbejdsløshedskasse i mindst 10 ud af de seneste 15 år. (Jfr. § 75b, stk. 2  kan medlemmer, der inden den 6. maj 1980 er  

 fyldt 50 år tillige opfylde kravet om medlemskab, ved medlemskab fra den 6. maj 1980 til overgangen til efterløn, dog således at medlemsperioden mindst skal udgøre 5 år inden for de sidste 10 år).
Det fremgår endvidere af § 75d, stk. 1, at medlemmer for at oppebære efterløn efter reglerne for fuldtidsforsikrede inden for de sidste 10 år sammenlagt skal have været fuldtidsforsikret i mindst 5 år, deraf mindst 26 uger umiddelbart før overgang til efterløn.
Med henblik på at sikre, at medlemmer, der overgår på efterløn, opfylder disse betingelser, skal følgende dokumentation foreligge på tidspunktet for medlemmets overgang til efterløn:
I.
EDB-dokumentation.
I forbindelse med anvendelsen af EDB-udskrifter som dokumentation for medlemmernes ret til at overgå på efterløn skal følgende retningslinier fastslås:
Såfremt arbejdsløshedskassens statsautoriserede revisor  forinden overfor direktoratet skriftlig erklærer, at arbejdsløshedskassens EDB-system og forretningsgange opfylder de i cirkulæret beskrevne betingelser, kan EDB-oplysningerne (udskriften) fungere som dokumentation for, at betingelserne i arbejdsløshedslovens § 75b, stk. 1  nr 2, (eller § 75b, stk. 2) og § 75d, stk. 1 er  

 opfyldt.
II.
Dokumentationskrav i de tilfælde, hvor arbejdsløshedskassens EDB-system ikke opfylder de under I. stillede krav.
Såfremt det af arbejdsløshedskassen anvendte EDB-system ikke opfylder de ovenfor nævnte betingelser, skal følgende dokumentationskrav være opfyldt:
III.
Opbevaring.
 Det skal indledningsvis oplyses, at de ovenfor under I. og II.
omtalte oplysninger til brug for medlemmernes overgang på efterløn skal registreres fra og med medlemmernes fyldte 45. år.
Oplysningerne på AR 287/EDB-oplysningerne skal endvidere opbevares indtil 5 år efter udgangen af det regnskabsår, hvori medlemmet ophører med at modtage efterløn.
IV.
Overflytninger.
Såfremt et medlem efter sit fyldte 45. år overflyttes til en anden arbejdsløshedskasse skal dokumentationen - AR 287/EDB-udskriften - ikke automatisk fremsendes til tilflytterkassen.
Den fraflyttede arbejdsløshedskasse skal i disse tilfælde opbevare dokumentationen i overensstemmelse med det ovenfor under III. anførte.
 P.D.V.
