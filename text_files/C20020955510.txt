Cirkulæreskrivelse om international  

 kompetence i sager om separation og skilsmisse samt i sager om  

 forældremyndighed og samvær (Til samtlige statsamter, herunder Københavns  

 Overpræsidium) Civilretsdirektoratet har pr. 1. november 2002 udstedt  

 følgende nye bekendtgørelser, der indeholder nye regler om  

 statsamternes internationale kompetence i sager om separation og skilsmisse  

 samt om forældremyndighed og samvær:
 Bekendtgørelse nr. 874 af 24. oktober 2002 om  

 forældremyndighed og samvær m.v.
 Bekendtgørelse nr. 875 af 24. oktober 2002 om opløsning  

 af ægteskab.
 Bekendtgørelserne blev udsendt til statsamterne ved  

 cirkulæreskrivelse af 28. oktober 2002.
1. Ændring i den nordiske ægteskabskonvention De nordiske lande har den 6. februar 2001 undertegnet en  

 overenskomst om ændring af Nordisk Ægteskabskonvention  

 (Konvention mellem Danmark, Finland, Island, Norge og Sverige indeholdende  

 internationalprivatretlige bestemmelser om ægteskab, adoption og  

 værgemål, undertegnet i Stockholm den 6. februar 1931).
 Den danske udgave af overenskomsten blev udsendt ved  

 cirkulæreskrivelse af 3. september 2002. Særtryk vil blive  

 udsendt senere.
 Overenskomsten trådte den 1. november 2002 i kraft  

 mellem Danmark og de øvrige nordiske lande.
 Overenskomsten indeholder bl.a. ændring af reglerne  

 om Danmarks internationale kompetence i sager om separation og skilsmisse  

 samt forældremyndighed og samvær.
 Baggrunden for disse ændringer af  

 ægteskabskonventionen er et ønske om at samordne de nordiske  

 landes familieretlige kompetenceregler med de kompetenceregler, der  

 gælder i EU.
Der henvises til EU-forordning nr. 1347/2000 af 29. maj  

 2000 om kompetence og om anerkendelse og fuldbyrdelse af  

 retsafgørelser i ægteskabssager samt i sager vedrørende  

 forældremyndighed over fælles børn (Bruxelles  

 II-forordningen). Forordningen trådte den 1. marts 2001 i kraft i  

 forhold til bl.a.
Sverige og Finland, men den gælder ikke for Danmark  

 på grund af de danske EU-forbehold.
1.2. Sager om separation og skilsmisse, der er omfattet af den nordiske  

 ægteskabskonvention Reglerne om statsamternes internationale kompetence i  

 sager om separation og skilsmisse, der er omfattet af den nordiske  

 ægteskabskonvention, er nu placeret i  

 opløsningsbekendtgørelsens § 12, stk. 2. I  

 ægteskabskonventionen findes kompetencereglerne i den nye artikel  

 7.
 De nye regler giver anledning til følgende  

 bemærkninger:
Kompetence til at meddele separation og skilsmisse her i landet  

 forudsætter som udgangspunkt, at en af ægtefællerne har sit  

 sædvanlige opholdssted i Danmark.
Dette er nærmere beskrevet i  

 pkt. 1.4.
 Konventionen gælder ikke for registreret partnerskab.
Den hidtidige § 14 i bekendtgørelsen om meddelelse af dansk  

 skilsmisse på grundlag af separation fra et af de andre nordiske lande  

 er af redaktionelle årsager ikke blevet videreført i den nye  

 bekendtgørelse.
Statsamterne kan således fortsat meddele  

 skilsmisse på baggrund af nordiske separationer.
Hvis statsamtet er i  

 tvivl om, hvorvidt en nordisk separation kan danne grundlag for udstedelse af  

 skilsmissebevilling, kan spørgsmålet forelægges for  

 direktoratet.
1.3. Sager om forældremyndighed og samvær, der er omfattet  

 af den nordiske ægteskabskonvention Statsamternes internationale kompetence i sager om  

 forældremyndighed og samvær, der er omfattet af den nordiske  

 ægteskabskonvention, er nu placeret i  

 forældremyndighedsbekendtgørelsens § 18, jf. §§ 16-17. I  

 ægteskabskonventionen findes kompetencereglerne i (den nye) artikel 8,  

 jf. artikel 7.
 De nye regler giver anledning til følgende  

 bemærkninger:
Reglerne i konventionen om international kompetence til at behandle  

 sager om forældremyndighed og samvær omfatter kun sager om  

 ægtefællernes fælles børn, og kun når  

 forældremyndighedssagen behandles i forbindelse med behandlingen i  

 Danmark af en sag om separation eller skilsmisse mellem  

 ægtefællerne.
Det er uden betydning, om ægteskabssagen  

 behandles ved domstolene eller af et statsamt.
Sager om forældremyndighed og samvær, der er omfattet af  

 konventionen, kan som udgangspunkt kun behandles her i landet, hvis barnet  

 har sit sædvanlige opholdsted i Danmark.
Dette er nærmere  

 beskrevet i pkt. 1.4.
Kompetencen til at behandle sager om forældremyndighed eller  

 samvær, der ikke rejses i forbindelse med sag om separation eller  

 skilsmisse, falder uden for konventionens anvendelsesområde.  

 Konventionen gælder heller ikke for børn, der ikke er  

 født i ægteskab.
I disse situationer reguleres kompetencen af  

 bekendtgørelsens §§ 16-17. Der henvises til pkt. 2.
1.4. Definition af »sædvanligt opholdsted« i den nordiske ægteskabskonvention Efter ændringen af den nordiske  

 ægteskabskonvention skal der ved fastlæggelse af den  

 internationale kompetence til at behandle sager om separation og skilsmisse  

 samt om forældremyndighed og samvær normalt tages udgangspunkt i  

 henholdsvis ægtefællernes og barnets »sædvanlige opholdssted«.
 Hidtil har den internationale kompetence til at behandle  

 sager om separation, skilsmisse og forældremyndighed i dansk ret  

 være knyttet til parternes bopæl (domicil). Ved bopæl  

 (domicil) forstås i dansk ret normalt det land eller territoriale  

 område, hvor en person har bopæl eller ophold i den hensigt  

 varigt at forblive der eller i det mindste uden hensigt til, at opholdet kun  

 skal være midlertidigt.
Begrebet »sædvanligt opholdssted« i den nordiske ægteskabskonvention stammer fra  

 Bruxelles II-forordningen.
I forarbejderne til denne forordning er en persons  

»sædvanlige opholdssted« defineret som » Det er ikke muligt på nuværende tidspunkt  

 nærmere at redegøre for eventuelle forskelle mellem »bopæl« og »sædvanligt opholdsted«.
2. Sager om forældremyndighed der ikke er omfattet af den  

 nordiske ægteskabskonvention Reglerne om international kompetence til at behandle sager  

 om forældremyndighed, der ikke er omfattet af den nordiske  

 ægteskabskonvention, er nu placeret i § 16 i  

 forældremyndighedsbekendtgørelsen.
 Den væsentligste ændring i forhold til de  

 hidtidige regler er, at efter § 16 i den nye bekendtgørelse kan en sag  

 om forældremyndighed behandles af et dansk statsamt, når en af  

 parterne bor her i landet, uanset hvem af dem der har forældremyndighed  

 over barnet.
I modsætning til tidligere indeholder  

 bekendtgørelsens § 16 nu en udtømmende opregning af de  

 situationer, hvor et dansk statsamt kan behandle en sag om  

 forældremyndighed.
Muligheden i § 32 i den tidligere  

 bekendtgørelse for at bemyndige et statsamt til at behandle en sag om  

 forældremyndighed er således ikke videreført i den nye  

 bekendtgørelse.
 Ud over barnets forældre betragtes i relation til  

 bekendtgørelsens § 16 bl.a. følgende personer som  

 parter:
den eller de personer, til hvem forældremyndigheden efter  

 lovens §§ 9 og 11 ønskes overført, og den eller de personer, der ønsker at få  

 forældremyndigheden efter dødsfald, jf. lovens § 14.
 Statsamterne kan nu uden bemyndigelse behandle sager efter  

 lovens §§ 9, 11 og 14, hvis en af ovennævnte parter bor her i  

 landet.
 Hvis barnet ikke bor i Danmark, behandles disse sager som  

 udgangspunkt af Københavns Overpræsidium, jf.  

 bekendtgørelsens § 21, stk. 3.
 Det bemærkes, at det er en forudsætning for at  

 træffe afgørelse om forældremyndighed efter  

 dødsfald (lovens § 14) i relation til børn med bopæl i  

 udlandet, at myndighederne i barnets bopælsland er indforståede  

 med, at sagen behandles i Danmark.
Endelig bemærkes, at statsamterne ikke har  

 kompetence til at behandle sager om forældremyndighed over  

 mindreårige, uledsagede asylansøgere.
Der henvises til  

 lovforslag L 23 om ændring af udlændingeloven og  

 integrationsloven (behandlingen af sager vedrørende uledsagede  

 mindreårige asylansøgere), fremsat den 2. oktober 2002 af  

 Ministeren for Flygtninge, Indvandrere og Integration.
3. Sager om samvær der ikke er omfattet af den nordiske  

 ægteskabskonvention Reglerne om international kompetence til at behandle sager  

 om samvær, der ikke er omfattet af ægteskabskonventionen, er nu  

 placeret i § 17 i forældremyndighedsbekendtgørelsen.
 I modsætning til tidligere indeholder  

 bekendtgørelsens § 17 nu en udtømmende opregning af de  

 situationer, hvor et dansk statsamt kan behandle en sag om samvær.  

 Muligheden i § 32 i den tidligere bekendtgørelse for at bemyndige et  

 statsamt til at behandle en sag om samvær er således ikke  

 videreført i den nye bekendtgørelse.
 Den væsentligste ændring i forhold til de  

 tidligere regler er, at efter § 17 i den nye bekendtgørelse kan en sag  

 om samvær behandles af et dansk statsamt, når barnet bor her i  

 landet, uanset hvor barnets forældre eller  

 forældremyndighedsindehaver bor.
