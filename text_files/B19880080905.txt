 I henhold til § 21, stk. 3, og § 28, stk 2, i lov om offentlig  

 sygesikring, jf. lovbekendtgørelse nr. 490 af 21. juli 1986 som ændret ved  

 lov nr. 948 af 23. december 1986, fastsættes:
 § 1.  Rederbidraget udgør årligt kr. 180 pr. søfarende  

 forhyret på dansk skib i udenrigsfart, svarende til 50 øre pr. hyredag.
 § 2.  Ved udenrigsfart forstås:
 § 3.  Rederbidraget opgøres for hvert skib og opkræves  

 af Ulykkesforsikringsforbundet for dansk Søfart hos vedkommende reder på  

 samme måde som opkrævningen af præmier til arbejdsskadeforsikringen.
 Stk. 2.  I mangel af rettidig betaling kan rederbidraget  

 af Ulykkesforsikringsforbundet inddrives ved udpantning hos rederen.
 § 4.  Ulykkesforsikringsforbundet indbetaler de  

 modtagne bidrag til Sundhedsministeriet senest en måned efter rederbidragets  

 forfaldsdato.
 § 5.  For skibe, som i 1988 optages i Dansk  

 Internationalt Skibsregister, betales senest den 30. april 1989 rederbidrag  

 til Ulykkesforsikringsforbundet for perioden fra skibets optagelse i  

 registret og frem til den 31. december 1988, jf. §§ 1, 2, 3 og 4.
 § 6.  Bekendtgørelsen træder i kraft den 1. januar  

 1989, dog således at den for så vidt angår rederbidrag for søfarende  

 beskæftiget i et skib registreret i Dansk Internationalt Skibsregister har  

 virkning fra sømandsskatteordningens ophør for skibet, jf. § 5.
 Stk. 2.  Bekendtgørelse nr. 24 af 25. januar 1982  

 ophæves med virkning fra 1. januar 1989.
