En folkehøjskole afholdt et loppemarked, hvis overskud skulle anvendes til  

 anskaffelse af et flygel til brug i en nyindrettet skolebygning.
Flygelet  

 skulle ikke blot komme skolens uddannelsessøgende til gode, men også gæster  

 og kursister på skolen, ligesom det skulle anvendes i forbindelse med skolens  

 arrangementer og fester.
 Det omhandlede loppemarked blev ikke anset for et arrangement, hvis  

 overskud fuldt ud anvendes til "velgørende eller på anden måde  

 almennyttige formål", som efter bekendtgørelsen om fritagelse for  

 afgiftspligt i henhold til merværdiafgiftsloven for velgørende arrangementer  

 er en betingelse for at opnå afgiftsfritagelse.
