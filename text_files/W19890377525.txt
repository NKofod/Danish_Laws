 Ankenævnet fandt, at sygedagpenge var omfattet af »dagpenge«  

 i arbejdsløshedsforsikringslovens § 78, stk. 5.
En arbejdsløshedskasse fremsendte den 10. januar 1989 erindringsskrivelse  

 til et medlem om indbetaling af medlemsbidrag for december 1988 inden den 1.  

 februar 1989, idet medlemmet ellers ville blive slettet af kassen.
Medlemmet  

 indbetalte den 3. februar 1989 det skyldige kontingent pr. giro.
 Kassen meddelte den 13. februar 1989, at medlemmet pr. 1. december 1988  

 var slettet, da hun ikke havde indbetalt kontingentet til tiden.
Medlemmet anførte, at 3 ugers fristen for modtagelsen af  

 erindringsskrivelse udløb den 2. februar 1989, og at indbetalingen således  

 kun var en dag forsinket.
Endvidere henviste medlemmet til, at hun efter en  

 tvillingfødsel havde haft 6 indlæggelser, og den 6. januar 1989 gik fra  

 barsels- til sygedagpenge.
 Kassen fastholdt den trufne afgørelse og henviste til, at den ikke havde  

 mulighed for at tage hensyn til eventuelle personlige forhold.
 Direktoratet meddelte den 30. juni 1989, at direktoratet fandt, at  

 medlemmet med rette var blevet slettet af kassen, da hun ikke havde betalt  

 det skyldige beløb rettidigt.
 Direktoratet fandt endvidere ikke anledning til at bringe  

 arbejdsløshedsforsikringslovens § 78, stk. 5, i anvendelse, idet direktoratet  

 særligt havde lagt vægt på, at medlemmet på tidspunktet for  

 restanceslettelsen var berettiget til sygedagpenge.
 I anken blev det anført, at medlemmet blev slettet som medlem den 13.  

 februar 1989 på et tidspunkt, hvor kassen havde modtaget indbetalingen, og at  

 kassens erindringsskrivelse ikke var sendt anbefalet.
 Ankenævnet lagde til grund, at medlemmet umiddelbart efter den 10. januar  

 1988 modtog en rykkerskrivelse fra arbejdsløshedskassen med anmodning om  

 indbetaling af kontingentrestancen for december 1987 senest den 1. februar  

 1988, samt meddelelse om, at hun, såfremt restancen ikke blev betalt inden  

 den omhandlede frist, ville blive slettet på grund af restancen, jf.  

 arbejdsløshedsforsikringslovens § 78, stk. 2 og 3.
 Ankenævnet lagde endvidere til grund, at medlemmet var bekendt med  

 fristen, men desuagtet først betalte kontingentet den 3. februar 1988.
 På denne baggrund tiltrådte ankenævnet Direktoratet for  

 Arbejdsløshedsforsikringens afgørelse af 30. juni 1989, idet ankenævnet var  

 enig med direktoratet i, at der ikke i medfør af bestemmelsen i  

 arbejdsløshedsforsikringslovens § 78, stk. 5, er grundlag for at ophæve  

 slettelsen, da medlemmet var berettiget til sygedagpenge.
