Den 5. juli 1994 undertegnedes i Maputo en overenskomst mellem Danmark og FN's Udviklingsprogram ifølge hvilken den danske regering har forpligtet sig til at yde 10,2 mio. kr. til støtte for reintegrationsprocessen i Mozambique.
 De 10,2 mio. kr. er indeholdt i det samlede beløb på 50,0 mio. kr., som  

 Danmark har forpligtet sig til at yde til fredsprocessen i Mozambique, jfr.  

 Udenrigsministeriets bekendtgørelse nr. 79 af 16. december 1993, Lovtidende  

 C.
 Projektets formål er at garantere en minimumsindkomst for demobiliserede  

 soldater i en periode med økonomisk usikkerhed og begrænsede  

 beskæftigelsesmuligheder, samt tilskyndelse til at de demobiliserede soldater  

 forbliver i deres hjemdistrikt.
 Projektet forventes afsluttet med udgangen af 1995.
 Overenskomsten trådte i kraft den 23. august 1994.
