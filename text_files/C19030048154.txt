I det med Hr.
Kammerherrens paategnede Erklæring af 21de f.M. hertil  

 indsendte Andragende har Skifteforvalteren i A.
Herred under Hensyn til de  

 hoslagt tilbagefølgende Dokumenter, hvoraf fremgaar, at Gaardejer N. som  

 executor testamenti har overtaget Behandlingen af sin den 24de f.M. afdøde  

 Søster O.s Bo, og at samme derhos tastamentarisk er indsat til som Værge at  

 bestyre den hans umyndige Børn som arvinger i det nævnte Bo tilfaldne Arv,  

 der skal holdes udenfor Overformynderiets Bestyrelse, medens Boets Formue  

 væsenlig bestaar i et for Tiden mundtligt Krav paa bemeldte N., hvilket dog  

 eventuelt vil blive sikret ved tinglæst Pantebrev i hans Ejendom Matr.-Nr.  

 X., i Henhold til Lov om Forvaltning af Umyndiges Midler af 26de Maj 1868 §  

 11 indstillet til Justitsministeriets Afgørelse, hvor vidt Gaardejer N. under  

 disse Omstændigheder bør overtage det testamentariske Værgemaal.
 Foranlediget heraf skal man meddele, at Ministeriet ikke finder, at  

 Stillingerne som executor testamenti i det nævnte Bo og som testamentarisk  

 Værge for de indsatte Arvinger kunne forenes, og at Gaardejer N. derfor maa  

 fratræde som Værge, saa længe Skiftet staar paa.
