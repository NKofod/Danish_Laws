Cirkulære om afståelsestidspunktet  

 for aktier ved konkurs - genoptagelse 1. Skatteministeriet har tabt en retssag om hvornår  

 aktier må anses for afstået, når et selskab ophører  

 ved konkurs.
I sagen var aktierne købt i 1981. Selskabet blev  

 taget under konkursbehandling i 1982. I regnskabsåret for 1982 nedskrev  

 skatteyderen værdien af aktierne til 0. Konkursboet blev sluttet i 1988  

 uden dividende til kreditorerne.
For indkomståret 1988 fratrak  

 skatteyderen tab på aktierne svarende til købsprisen, men den  

 stedlige skattemyndighed godkendte ikke fradraget og henviste til, at tab  

 på aktier skal fratrækkes i det indkomstår, hvor det med  

 fornøden sikkerhed sandsynliggøres, at selskabets kapital er  

 tabt.
Skattemyndigheden fandt, at kapitalen var tabt før det  

 tidspunkt, hvor skatteyderen havde været ejer af aktierne i 3  

 år.
 Højesteret bemærkede følgende:
Den af Skatteministeriet hævdede fortolkning af  

 aktieavancebeskatningslovens § 1, stk. 2 - at en aktiepost skal anses for  

 afstået, såfremt det ved et aktieselskabs konkurs må anses  

 for sandsynliggjort, at den er værdiløs - har som anført  

 af landsrettens mindretal hverken hjemmel i ordlyden af § 1, stk. 2 , eller i  

 andre bestemmelser i loven eller i lovens forarbejder.
Denne fortolkning er  

 endvidere i strid med grundprincippet i statsskattelovens § 5, litra a,  

 hvorefter værdistigninger eller -fald i ejerperioden er uden betydning  

 for indkomstopgørelsen.
 Som anført af landsrettens mindretal må det  

 forhold, at aktierne som følge af selskabets endelige opløsning  

 ikke længere eksisterer, nødvendigvis anses for omfattet af  

 begrebet afståelse.
 Lovens § 1, stk. 2, må herefter forstås  

 således, at afståelsestidspunktet er tidspunktet for  

 ejendomsrettens endelige ophør ved overdragelse eller på anden  

 måde, herunder ved selskabets endelige opløsning.  

 Skattemyndighederne havde således ikke haft hjemmel til at nægte  

 appellanten - der indtil selskabets endelige opløsning var ejer af  

 aktierne - det omtvistede tabsfradrag.
 2. Afståelsestidspunktet for aktier er tidspunktet  

 for ejendomsrettens ophør ved overdragelse eller på anden  

 måde, herunder ved selskabets endelige opløsning.
 3. Aktionærer, der ikke er behandlet efter  

 foranstående retningslinier, kan efter anmodning få genoptaget  

 skatteansættelserne for indkomstårene 1995, 1996 og 1997.
