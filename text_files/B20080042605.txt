 Bekendtgørelse om ændring af bekendtgørelse om indberetningspligter mv. efter skattekontrolloven.
§ 1 I bekendtgørelse nr. 421 af 2. maj 2007 om indberetningspligter mv. efter skattekontrolloven, som ændret ved bekendtgørelse nr. 1456 af 11. december 2007, foretages følgende ændringer:
 1. I § 10, stk. 1 og 2, ændres »kildeskattebekendtgørelsens §§ 19-21« til: »kildeskattebekendtgørelsens §§ 21-23«.
 2. I § 10 indsættes som stk. 5 :
»Stk. 5. Ved indberetning om A-indkomst, hvori der ikke kan foretages lønindeholdelse, skal indberetningen indeholde oplysning herom.« § 2 Bekendtgørelsen træder i kraft den 1. juni 2008.
