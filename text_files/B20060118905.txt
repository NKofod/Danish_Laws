Bekendtgørelse  

 om forsøg med køb af uddannelse og bevilling af jobrotationsydelse til  

 beskæftigede, der deltager i uddannelse som led i jobrotation I medfør af § 98 i lov om en aktiv  

 beskæftigelsesindsats, jf. lovbekendtgørelse nr. 685 af 29. juni 2005,  

 fastsættes:
 § 1.  

  

 Staten i jobcenteret kan i en  

 forsøgsperiode fra 1. januar 2007 til 28. februar 2007 betale for køb af  

 uddannelse samt bevilge jobrotationsydelse til beskæftigede, der deltager i  

 uddannelse som led i jobrotation efter § 97 i lov om en aktiv  

 beskæftigelsesindsats.
 Stk. 2.  

  

 Ved aftale om jobrotation mellem  

 Staten i jobcenteret og en virksomhed, jf. stk. 1, skal Staten i  

 jobcenteret tilbyde virksomheden at varetage det blanketadministrative  

 arbejde,  

 der er forbundet med, at de beskæftigede søger om optagelse på en uddannelse,  

 der er berettiget til ydelser i henhold til lov om arbejdsmarkedsuddannelser,  

 lov om godtgørelse ved deltagelse i erhvervsrettet voksen- og efteruddannelse  

 og lov om statens voksenuddannelsesstøtte.
 § 2.  

  

 Det er en betingelse for køb af  

 uddannelse samt bevilling af jobrotationsydelse efter § 1,:
1)  

 	  

 at den beskæftigede  

 deltager i uddannelse i henhold til lov om godtgørelse ved deltagelse i  

 erhvervsrettet voksen- og efteruddannelse eller lov om statens  

 voksenuddannelsesstøtte eller i uddannelse, der er en kombination af  

 kursuselementer inden for disse love, 2)  

 	  

 at den beskæftigede  

 afløses af en ledig dagpengemodtager, der vurderes at have særlig risiko for  

 langvarig ledighed eller har mere end sammenlagt 12 måneders ledighed, for  

 personer  

 under 30 år dog mere end sammenlagt 6 måneder, og 3)  

 	  

 at der som  

 udgangspunkt er tale om en time til timerelation mellem beskæftigede og  

 ledige  

 afløsere.
 Stk. 2.  

  

 Opgørelse af sammenlagt ledighed  

 efter stk. 1 foretages i henhold til lov om arbejdsløshedsforsikring  

 m.v.
 § 3.  

  

 Jobrotationsydelsen til den  

 beskæftigede kan alene bevilges, hvis den beskæftigede ikke er berettiget til  

 godtgørelse efter lov om godtgørelse ved deltagelse i erhvervsrettet voksen-  

 og  

 efteruddannelse eller støtte efter lov om statens voksenuddannelsesstøtte.
§ 4.  

  

 Staten  

 i jobcenteret kan i forbindelse med jobrotationsordninger, som nævnt i  

 § 1, beslutte at udbetale et supplerende beløb til den beskæftigede.
Det  

 supplerende beløb kan tillige udbetales til beskæftigede, der modtager  

 godtgørelse efter lov om godtgørelse ved deltagelse i erhvervsrettet voksen-  

 og  

 efteruddannelse eller støtte efter lov om statens voksenuddannelsesstøtte.
§ 5.  

  

 Staten i jobcenteret udbetaler  

 jobrotationsydelsen efter § 3, der svarer til dagpengenes højeste beløb  

 for fuldtidsforsikrede, jf. § 47 i lov om arbejdsløshedsforsikring m.v.  

 Ydelsen beregnes pr. dag.
Der kan maksimalt udbetales en ydelse pr. dag  

 svarende til 1/5 af højeste ugentlige dagpengebeløb.
Stk. 2.  

  

 Jobrotationsydelsen kan  

 udbetales til arbejdsgiveren i tilfælde, hvor arbejdsgiveren fortsætter med  

 at  

 udbetale sædvanlig løn under uddannelsen.
Det er en betingelse, at den  

 udbetalte løn overstiger ydelsen.
 Stk. 3.  

  

 Udbetaler arbejdsgiveren løn,  

 der er knyttet til en uddannelsesaftale, der fører frem til en egentlig  

 erhvervsuddannelse, kan jobrotationsydelse ikke bevilges.
 Stk. 4.  

  

 Den samlede støtteperiode kan  

 højest udgøre 6 måneder.
 § 6.  

  

 Staten  

 i jobcenteret udbetaler det supplerende beløb efter § 4, der svarer til  

 20  

 pct. af dagpengenes højeste beløb for fuldtidsforsikrede, jf. § 47 i lov  

 om arbejdsløshedsforsikring m.v.
 Stk. 2.  

  

 Det  

 supplerende beløb kan udbetales til arbejdsgiveren i tilfælde, hvor  

 arbejdsgiveren fortsætter med at udbetale sædvanlig løn under uddannelsen.  

 Det  

 er en betingelse, at den udbetalte løn overstiger den samlede støtte,  

 arbejdsgiveren modtager for den beskæftigede.
 Stk. 3.  

  

 Udbetaler  

 arbejdsgiveren løn, der er knyttet til en uddannelsesaftale, der fører frem  

 til  

 en egentlig erhvervsuddannelse, kan det supplerende beløb ikke udbetales.
 Stk. 4.  

  

 Når der  

 udbetales et supplerende beløb til den beskæftigede, jf. stk. 1, eller  

 til  

 arbejdsgiveren, jf. stk. 2, kan den ledige afløser ikke ansættes med  

 løntilskud efter kapitel 12 i lov om en aktiv beskæftigelsesindsats.
 § 7.  

  

 Bekendtgørelsen  

 træder i kraft den 1. januar 2007 og gælder for aftaler, der indgås med  

 Staten  

 i jobcenteret om jobrotation i perioden 1. januar 2007 til og med 28. februar  

 2007.
