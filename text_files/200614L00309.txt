Betænkning afgivet af Retsudvalget den 7. december 2006 Betænkning over Forslag til lov om ændring af retsplejeloven (Varetægtsfængsling i isolation) [af justitsministeren (Lene Espersen)] 1. Ændringsforslag Der er stillet 4 ændringsforslag til lovforslaget.
Justitsministeren  

 har stillet ændringsforslag nr. 4. Det Radikale Venstres, Socialistisk  

 Folkepartis og Enhedslistens medlemmer af udvalget har stillet  

 ændringsforslag  

 nr. 1-3.
2. Udvalgsarbejdet Lovforslaget blev fremsat den 25. oktober 2006 og var til 1.  

 behandling den 7. november 2006. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Lovforslaget bygger på betænkning nr. 1469/2006 fra  

 Strafferetsplejeudvalget om varetægtsfængsling i isolation.
Justitsministeren  

 sendte den 27. februar 2006 betænkningen til udvalget, jf. folketingsåret  

 2005-06, alm. del  bilag 437. Den 27. oktober 2006 sendte  

 justitsministeren de  

 indkomne høringssvar samt et notat herom til udvalget.
Skriftlig henvendelse Udvalget har i forbindelse med udvalgsarbejdet modtaget 1  

 skriftlig henvendelse fra fhv. landsdommer Jørgen Jochimsen, Viborg.  

 Justitsministeren har over for udvalget  

 kommenteret den skriftlige henvendelse.
Spørgsmål Udvalget har stillet 2 spørgsmål til justitsministeren til  

 skriftlig besvarelse, som denne har besvaret.
Et af udvalgets spørgsmål til  

 justitsministeren og dennes svar herpå er optrykt som bilag til betænkningen.
3. Indstillinger og politiske bemærkninger Et  

  

 flertal  

  

 i udvalget (V, S, DF og KF) indstiller lovforslaget  

 til  

  

 vedtagelse  

  

 med det af justitsministeren  

 stillede ændringsforslag.
Flertallet vil stemme imod ændringsforslag nr. 1-3.
 Socialdemokratiet bemærker:
Socialdemokratiet så  

 gerne, at vi kunne undgå brugen af varetægtsfængsling i isolation, da alle  

 undersøgelser viser, at det udgør en meget stor belastning at sidde i  

 isolation.
Socialdemokratiet erkender dog, at det kan være nødvendigt i nogle  

 straffesager for at gennemføre en efterforskning og en rigtig pådømmelse af  

 sagen at afskære sigtede fra kontakt med medsigtede, vidner m.v., så det ikke  

 bliver muligt at aftale afgivelse af urigtige, samstemmende forklaringer over  

 for  

 politiet og i retten eller sikre bistand til at fjerne eller ødelægge spor.
Udgangspunktet for  

 Socialdemokratiet er derfor, at det altid i videst muligt omfang skal sikres,  

 at varetægtsfængsling i isolation skal begrænses til det tidsmæssige mindst  

 mulige omfang.
I den forbindelse er der særlig grund til at skærpe  

 bevågenheden  

 i forhold til varetægtsfængsling i isolation over for unge under 18 år, såvel  

 i  

 forhold til antallet som længden, samt at isolation over for denne gruppe af  

 unge bør have undtagelsens karakter.
Socialdemokratiet lægger derfor meget  

 vægt  

 på det af justitsministeren afgivne svar på spørgsmål 2.
 Dansk Folkeparti bemærker:
 Dansk Folkeparti kan  

 støtte justitsministeren i, at det til stadighed er vigtigt at være opmærksom  

 på, hvordan omfanget og varigheden af isolationsfængsling kan begrænses, uden  

 samtidigt at tilsidesætte et grundlæggende hensyn til efterforskning og  

 opklaring af forbrydelser.
Med det fremlagte forslag  

 om ændring af retsplejeloven lægges der efter Dansk Folkepartis vurdering op  

 til en ganske betydelig svækkelse af mulighederne for tidsmæssigt at  

 varetægtsfængsle i isolation.
Dog er der fortsat mulighed for længere  

 isolationsfængslinger, såfremt sigtelsen angår en forsætlig overtrædelse af  

 straffelovens kapitler 12 eller 13 om terrorisme samt straffelovens § 191 og  

 § 237,  

 der omhandler narkokriminalitet og drab.
 Lovforslaget bygger  

 grundlæggende på anbefalingerne fra Strafferetsplejeudvalget, der foreslår de  

 nuværende tidsgrænser for isolation nedsat ganske betragteligt.
Dansk Folkeparti kan  

 tilslutte sig det fremlagte lovforslag således, at der ikke unødigt anvendes  

 isolationsfængsling i det danske retssystem, og mener, at man med de  

 indbyggede  

 undtagelser i en række af kriminalitetstyper også fremover vil være i stand  

 til  

 at gennemføre en professionel sagsefterforskning.
Men samtidigt vil  

 Dansk  

 Folkeparti sikre, at målet fortsat er, at der i forbindelse med  

 efterforskning  

 og opklaring af forbrydelser ikke opstår situationer, hvor der grundet mindre  

 lovmæssig mulighed for at isolationsfængsle lovovertrædere sker en svækkelse  

 af  

 anklagernes muligheder for en effektiv sagsefterforskning.
 Derfor har Dansk  

 Folkeparti også noteret sig, at justitsministeren begrunder ønsket om en  

 lovændring  

 med ønsket om at fastholde den nedgang i antallet af isolationsfængslinger,  

 der  

 allerede er opnået efter de tidligere lovændringer på området i 2000. Således  

 anbefaler Dansk Folkeparti, at der følges op med en undersøgelse af  

 udviklingen  

 i brug af isolationsfængsling efter 3 år, netop for at se om målsætningen er  

 lykkedes i praksis.
 Et  

  

 mindretal  

  

 i udvalget (RV, SF og EL) indstiller lovforslaget  

 til  

  

 vedtagelse  

  

 med de stillede ændringsforslag.
 Det Radikale Venstre,  

 Socialistisk Folkeparti og Enhedslisten er meget kritisk indstillet over for  

 brugen af isolationsfængsling.
 Det er alment anerkendt,  

 at det er skadende og ødelæggende for de mennesker, som bliver udsat for  

 isolationsfængsling.  

 I den forbindelse er det værd at notere, at der er tale om mennesker, der er  

 varetægtsfængslet og dermed ikke dømt.
Det Radikale Venstre,  

 Socialistisk Folkeparti og Enhedslisten beklager i særlig grad, at regeringen  

 opretholder muligheden for at foretage varetægtsfængsling i isolation af unge  

 under 18 år.
FNs Børnekomité har i overensstemmelse med FNs  

 Børnekonvention  

 anbefalet at søge helt at afskaffe muligheden for brug af at  

 isolationsfængsle  

 unge under 18 år, og mindretallet ser ingen grund til ikke at følge denne  

 anbefaling.
Det Radikale Venstre,  

 Socialistisk Folkeparti og Enhedslisten forestiller sig, at der, hvis man  

 afskaffede  

 isolationsfængsling for unge under 18 år, ville kunne fastsættes  

 administrative  

 regler, hvor der tages højde for de situationer, hvor der er tale om meget  

 alvorlig kriminalitet begået af unge under 18 år, og hvor afgørende hensyn  

 til  

 efterforskningen kræver særlige foranstaltninger for at begrænse den unge  

 varetægtsarrestants kontakt til andre personer.
Det kan f.eks. være i form af  

 særlige begrænsninger af og kontrol med besøg og omgang med andre arrestanter  

 og mulighederne for at afsende eller modtage breve eller på anden vis  

 kommunikere  

 med andre personer.
 Med ovenstående  

 bemærkninger stemmer mindretallet for lovforslaget, da det trods alt går i  

 den  

 rigtige retning.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4.  

 Ændringsforslag med bemærkninger Ændringsforslag Til § 1 Af  

 	  

  

 et mindretal  

  

 (RV, SF og  

 EL):
 1)  


  

 Nr. 2  

  

 udgår.
[Konsekvensrettelse som  

 følge af ændringsforslag nr. 2] 2)  


  

 Nr. 7  

  

 affattes således:
 »7.  


  

 § 770 c, stk. 4,  

  

 der bliver stk.  

 5, affattes således:
»Stk. 5.  

  

 Hvis arrestanten  

 er under 18 år, må isolation ikke finde sted.«« [Mulighed for isolationsfængsling  

 af unge under 18 år afskaffes] 3)  

  

 I  

  

 nr. 9  

  

 udgår ordene »eller ud over 4  

 uger, hvis arrestanten er under 18 år, jf. § 770 c, stk. 5.« [Konsekvensændring som  

 følge af ændringsforslag nr. 2] Af  

 	  

  

 justitsministeren,  

  

 tiltrådt af  

  

 udvalget:
 4)  


  

 Nr. 11  

  

 affattes således:
»11.  

  

 I  

  

 § 781,  

 stk. 1, nr. 3,  

  

 og §  

  

 791 a, stk.  

 3, nr. 3,  

  

 ændres »§ 59, stk. 5«  

 til: »§ 59, stk. 7, nr. 1-5«.« [Konsekvensændring i  

 retsplejelovens § 781, stk. 1, nr. 3, og §  

 791 a, stk. 3, nr. 3] Bemærkninger Til nr. 1-3 Med lovforslaget foreslås den gældende ufravigelige overgrænse  

 på 8 uger for isolation af unge under 18 år nedsat til en normal  men  

 ikke  

 ufravigelig  overgrænse på 4 uger.
Overgrænsen vil efter lovforslaget  

 alene  

 kunne fraviges, hvis sigtelsen angår en forsætlig overtrædelse af  

 straffelovens  

 kapitler 12 eller 13 (terrorisme m.v.).
 Ændringsforslagene indebærer, at isolation ikke må finde sted,  

 hvis arrestanten er under 18 år. Ændringen foreslås med henvisning til, at  

 isolationsfængsling udgør en ganske alvorlig og særlig belastning for unge  

 under 18 år. Ændringsforslagene falder i tråd med FNs Børnekonvention  

 og FNs  

 Børnekomités udtalelser om at søge helt at afskaffe isolationsfængslingen af  

 unge under 18 år.
Det foreslås, at der i de administrative fastsatte regler, som  

 gælder for varetægtsarrestanter, tages højde for de situationer, hvor der er  

 tale om meget alvorlig kriminalitet begået af unge under 18 år, og hvor  

 afgørende hensyn til efterforskningen kræver særlige foranstaltninger for at  

 begrænse den unge varetægtsarrestants kontakt til andre personer.
Det kan  

 f.eks. være i form af særlige begrænsninger af og kontrol med besøg og omgang  

 med andre arrestanter og mulighederne for at afsende eller modtage breve  

 eller  

 på anden vis kommunikere med andre personer.
Til nr. 4 Det følger af retsplejelovens § 781, stk. 1, nr. 3, at indgreb i  

 meddelelseshemmeligheden må foretages bl.a. i sager, hvor efterforskningen  

 angår en overtrædelse af udlændingelovens § 59, stk. 5.
 Tilsvarende følger det af retsplejelovens §  

 791 a, stk. 3, nr. 3, at observation af  

 personer, der befinder sig i en bolig eller andre husrum, ved hjælp af  

 fjernbetjent eller automatisk virkende tv-kamera, fotografiapparat eller  

 lignende apparat eller ved hjælp af apparat, der anvendes i boligen eller  

 husrummet,  

 må foretages bl.a. i sager, hvor efterforskningen angår en overtrædelse af  

 udlændingelovens  

 § 59, stk. 5.
 Ved lov nr. 324 af 18. maj 2005 (Skærpet straf for ulovlig  

 beskæftigelse, afskaffelse af madkasseordningen, styrkelse af  

 oplysningsgrundlaget i sager om helbredsbetinget humanitær opholdstilladelse,  

 præcisering af Flygtningenævnets uafhængighed, fremhævelse af hensynet til  

 familiens enhed, udvidelse af personkredsen, der kan modtage hjælp efter  

 repatrieringsloven, m.v.) blev udlændingeloven ændret bl.a. således, at den  

 hidtidige bestemmelse i § 59, stk. 5, blev flyttet til § 59, stk. 7, nr. 1-5.  

 Der henvises til Folketingstidende 2004-05, 2. samling, tillæg A, s. 1304 ff.  

 Loven trådte i kraft den 1. juli 2005.
 Der er alene tale om en konsekvensændring i retsplejeloven som  

 følge af den ændring, der er foretaget i udlændingelovens § 59. Der tilsigtes  

 således ikke ændringer i anvendelsesområdet for retsplejelovens § 781, stk.  

 1,  

 nr. 3, og §  

 791 a,  

 stk. 3, nr. 3.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)  

 Elisabeth Arnold (RV) Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Fólkaflokkurin, Tjóðveldisflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 44 Bilagsnr.
Titel 1 Udkast til tidsplan for udvalgets behandling af  

 lovforslaget 2 Kommenteret høringsoversigt og høringssvar, fra  

 justitsministeren 3 Henvendelse af 5/11-06 fra fhv. landsdommer Jørgen  

 Jochimsen, Viborg 4 Endelig tidsplan for udvalgets behandling af lovforslaget 5 Ændringsforslag fra justitsministeren 6 1. udkast til betænkning 7 2. udkast til betænkning 8 3. udkast til betænkning Oversigt over spørgsmål og svar vedrørende L 44 Spm.nr.
Titel 1 Spm. om kommentar til henvendelsen af 5/11-06 fra fhv.  

 landsdommer Jørgen Jochimsen, til justitsministeren, og ministerens svar  

 herpå 2 Spm. om at begrænse antallet og længden af  

 isolationsfængslinger af unge under 18 år, til justitsministeren, og  

 ministerens svar herpå Bilag 2 Et af udvalgets spørgsmål til justitsministeren  

 og dennes svar herpå Spørgsmål og svar er optrykt efter ønske af (S).
 Spørgsmål 2:
 Hvilke initiativer vil ministeren tage for i videst muligt  

 omfang at begrænse antallet og længden af isolationsfængslinger af unge under  

 18 år, og  i det omfang isolationsfængsling af unge under 18 år ikke  

 kan  

 undgås, fordi der foreligger helt særlige omstændigheder, som gør  

 isolationsfængsling påkrævet  at sikre, at varetægtsfængslingen foregår  

 under  

 forhold og vilkår, som tager hensyn til den ganske alvorlige og særlige  

 belastning varetægtsfængsling i isolation udgør for unge under 18 år.
 Svar:
 1.  

  

 Under pkt. 2.3.4 i  

 lovforslagets almindelige bemærkninger har Justitsministeriet redegjort for  

 antallet og varigheden af varetægtsfængslinger i isolation af unge under 18  

 år  

 i perioden 2001-05. Antallet fordeler sig over perioden som følger:
2001:  

 	  

 1 2002:  

 	  

 3 2003:  

 	  

 5 2004:  

 	  

 5 2005:  

 	  

 4 Den gennemsnitlige varighed af de i alt 18 varetægtsfængslinger  

 i isolation udgjorde 25,4 dage.
Der har hovedsagelig været tale om sigtelser  

 for meget alvorlig kriminalitet (røveri af særlig grov beskaffenhed, grov  

 vold,  

 drab og terrorisme).
 2.  

  

 Som det fremgår af  

 tallene, sker varetægtsfængsling i isolation af unge under 18 år kun i ganske  

 få tilfælde.
 Med henblik på at tydeliggøre, at iværksættelse eller fortsat  

 varetægtsfængsling i isolation af unge under 18 år bør have undtagelsens  

 karakter  dvs. at isolation kun iværksættes eller fortsættes under helt  

 særlige omstændigheder  foreslås imidlertid en række ændringer af de  

 gældende  

 regler i retsplejeloven.
 For det første  

  

 foreslås  

 der i retsplejelovens § 770 b indsat et nyt stykke, hvorefter isolation af  

 unge  

 under 18 år kun kan iværksættes eller fortsættes, når de almindelige krav til  

 proportionalitet er opfyldt, og der i øvrigt foreligger helt særlige  

 omstændigheder, som gør det påkrævet.
I bemærkningerne til den foreslåede bestemmelse er det bl.a.  

 anført, at sådanne helt særlige omstændigheder f.eks. kan bestå i, at den  

 forbrydelse, som den unge er sigtet for, er af meget alvorlig karakter, og  

 der  

 i den konkrete sags oplysninger findes et særlig stærkt behov for fængsling i  

 isolation af den pågældende.
Det er i bemærkningerne endvidere forudsat, at  

 der  

 ved afgørelsen må lægges meget stor vægt på den pågældendes alder således, at  

 isolation som altovervejende hovedregel ikke sker, hvis den sigtede kun er 15  

 eller 16 år, og at isolation normalt heller ikke bør ske alene af hensyn til  

 efterforskning mod andre, f.eks. når den unge under 18 år selv har tilstået.  

 Der henvises i øvrigt til pkt. 5.2.1. og 5.3. i lovforslagets almindelige  

 bemærkninger og bemærkningerne til lovforslagets § 1, nr. 2 (retsplejelovens  

 §  

 770 b, stk. 2).
 For det andet  

  

 foreslås  

 den gældende ufravigelige overgrænse for varetægtsfængsling i isolation af  

 unge  

 under 18 år på 8 uger ændret til en normal 4-ugers grænse, der kun kan  

 fraviges, hvis sigtelsen angår en forsætlig overtrædelse af straffelovens  

 kapitler 12 eller 13 (terrorisme mv.).
Det er i den forbindelse væsentligt at være opmærksom på, at det  

 forhold, at sigtelsen angår en forsætlig overtrædelse af straffelovens  

 kapitler  

 12 eller 13, ikke i sig selv vil være tilstrækkeligt til, at  

 isolationsfængsling af en arrestant under 18 år kan opretholdes ud over 4  

 uger.  

 Som anført i bemærkningerne til lovforslaget vil det således følge af  

 retsplejelovens § 770 b, at opretholdelse af isolation ud over 4 uger kun vil  

 kunne ske i helt ekstraordinære tilfælde, hvor den pågældende er mistænkt for  

 en særdeles grov lovovertrædelse, og der foreligger en meget væsentlig risiko  

 for, at vedkommende vil vanskeliggøre efterforskningen.
Der henvises i øvrigt  

 til pkt. 5.2.1. og 5.3. i lovforslagets almindelige bemærkninger og  

 bemærkningerne  

 til lovforslagets § 1, nr. 7 (retsplejelovens § 770 c, stk. 5).
 For det tredje  

  

 foreslås  

 det, at Rigsadvokatens godkendelse skal indhentes, inden politiet fremsætter  

 anmodning om fortsat isolation af unge under 18 år ud over 4 uger, samt at  

 forlængelse  

 ikke kan ske, hvis Rigsadvokatens godkendelse ikke foreligger.
Formålet med denne bestemmelse er at sikre, at sådanne  

 anmodninger kun fremsættes i retten, hvis afgørende hensyn taler herfor og i  

 øvrigt efter en ensartet praksis i hele landet.
Der henvises herom til pkt.  

 6.2.1., 6.2.5. og 6.3. i lovforslagets almindelige bemærkninger og  

 bemærkningerne til lovforslagets § 1, nr. 9 (retsplejelovens § 770 d, stk.  

 3).
 3.  

  

 Som omtalt under  

 pkt. 8.1.1. i lovforslagets almindelige bemærkninger er der i  

 varetægtsbekendtgørelsen  

 fastsat særlige regler, der har til formål at mindske den særlige belastning  

 og  

 risiko for forstyrrelse af det psykiske helbred, som er forbundet med  

 varetægtsfængsling i isolation.
Det følger af disse regler bl.a., at  

 varetægtsarrestanter, som  

  

 er isolerede efter rettens bestemmelse, skal  

 vejledes udførligt om de særlige rettigheder og tilbud, der tilkommer dem som  

 isolerede.
Endvidere påhviler det personalet løbende at være særligt  

 opmærksom  

 på, om isolerede varetægtsarrestanter har behov for øget personalekontakt,  

 tilsyn af læge, herunder en psykiater, udvidet adgang til besøg mv.
Særligt i  

 forhold til varetægtsarrestanter, som undergives længerevarende isolation,  

 påhviler  

 det personalet at være opmærksom på, at det nævnte behov øges i takt med  

 varigheden af isolationen.
Af reglerne i varetægtsbekendtgørelsen følger det endvidere, at  

 varetægtsarrestanter, som er isolerede efter rettens bestemmelse, skal have  

 tv  

 stillet gratis til rådighed.
De bør endvidere have tilladelse til besøg  

 mindst  

 1 gang ugentligt.
Den tilladte besøgstid må ikke være kortere end 1 time, og  

 længerevarende besøg skal tillades i det omfang, forholdene tillader det.  

 Varetægtsarrestanter, som har været isolerede efter rettens bestemmelse i  

 mere  

 end 14 dage, skal endvidere under den fortsatte isolation tilbydes  

 regelmæssige  

 og længerevarende samtaler med f.eks. præst, læge eller psykolog.
Denne  

 gruppe  

 isolerede skal endvidere tilbydes særlig adgang til eneundervisning, arbejde  

 eller anden godkendt aktivitet.
For unge under 18 år gælder endvidere reglerne i bekendtgørelse  

 nr. 390 af 17. maj 2001 om behandlingen af 15-17-årige, der anbringes i  

 kriminalforsorgens institutioner.
Efter bekendtgørelsens § 13 skal en  

 institution, der modtager en varetægtsarrestant under 18 år, snarest muligt  

 med  

 udgangspunkt i den unges motivation og samlede forudsætninger søge at  

 etablere  

 et særligt behandlingsprogram f.eks. i form af undervisnings- eller  

 aktiveringstilbud for den pågældende.
 Det er Justitsministeriets opfattelse, at  

  

 de omtalte administrative regler om særlig personalekontakt  

 mv. er egnede til at begrænse de negative virkninger, der må antages at være  

 forbundet med varetægtsfængsling i isolation i sammenligning med  

 ikke-isolation.
 Som anført under pkt. 5.3. og 8.1.3. i  

 lovforslagets almindelige bemærkninger vil Justitsministeriet imidlertid tage  

 initiativ til, at der udarbejdes administrative regler om  

  

 yderligere  

  

 personkontakt mv. for bl.a. unge under 18 år, hvis anbringelse  

 i isolation undtagelsesvist opretholdes ud over 4 uger.
