Fremsat den 6. februar 2007 af Anne Baastrup (SF),  

 Kamal Qureshi (SF) og Ole Sohn (SF) Forslag til folketingsbeslutning om  

 vederlagsfri fysioterapi til personer med sygdom, der indebærer  

  

 forudsigeligt alvorligt tab af funktionsevner Folketinget opfordrer regeringen til senest den 15. oktober 2007  

 at fremsætte lovforslag og/eller foretage de fornødne ændringer af  

 administrative forskrifter, der sikrer, at også personer, der ikke opfylder  

 det  

 gældende handicapkriterium i Sundhedsstyrelsens retningslinjer af 1. oktober  

 2005 for fysisk handicappede personers adgang til vederlagsfri fysioterapi,  

 har  

 adgang til vederlagsfri fysioterapi, når følgende betingelser er opfyldt:
1)  

 	  

 At den pågældende  

 person har en sygdom, der efter en lægefaglig vurdering må antages at ville  

 medføre et forudsigeligt alvorligt tab af funktionsevner, og 2)  

 	  

 at  

 fysioterapibehandling tidligt i sygdomsforløbet efter en lægefaglig vurdering  

 kan forventes at kunne vedligeholde  

  

  

 eller  

 forhale en forringelse af  

  

  

 funktionsevnen.
Bemærkninger til forslaget Forslagets indhold og formål Efter Sundhedsstyrelsens nye retningslinjer for fysisk  

 handicappede personers adgang til vederlagsfri fysioterapibehandling,  

 gældende  

 pr. 1. oktober 2005, er det en betingelse, at personen har et svært fysisk  

 handicap.
Beslutningsforslaget har til formål at sikre, at også personer,  

 der ikke opfylder det gældende handicapkriterium i Sundhedsstyrelsen  

 retningslinjer af 1. oktober 2005, får adgang til vederlagsfri fysioterapi,  

 når  

 der er tale om personer, som 1)  

 	  

 har en sygdom, der efter en lægefaglig vurdering må antages at  

 ville medføre et forudsigeligt alvorligt tab af funktionsevne, og 2)  

 	  

 når fysioterapibehandling tidligt i sygdomsforløbet efter en  

 lægefaglig vurdering kan forventes at kunne vedligeholde  

  

  

 eller forhale en forringelse af  

  

  

 funktionsevnen.
Forslagets baggrund Sundhedsstyrelsen har pr. 1. oktober 2005 udstedt reviderede  

 retningslinjer for fysisk handicappede personers adgang til vederlagsfri  

 fysioterapi, jf. publikationen: Fysisk handicappede personers adgang til  

 vederlagsfri  

 fysioterapi: retningslinjer, revideret august 2005, Sundhedsstyrelsen 2005.
 Heraf fremgår bl.a., at »Udgangspunktet for Sundhedsstyrelsens  

 vurdering af, om en patient har et svært fysisk handicap er følgende negative  

 afgrænsning: En patient, som kan klare sig selv indendørs i døgnets 24 timer  

 uden hjælp eller hjælpemidler til den daglige personlige livsførelse, har  

 ikke  

 et svært fysisk handicap«.
 I tilknytning til de nye retningslinjer har Sundhedsstyrelsen  

 den 17. maj 2006 meddelt Scleroseforeningen, at man ikke længere vil  

 dispensere  

 fra kriterierne om svært fysisk handicap, hvilket er en ændring i forhold til  

 den praksis, der har været gældende siden Sundhedsstyrelsens vurdering fra  

 2001.
Der henvises til følgende uddrag af indenrigs- og  

 sundhedsministerens svar af 22. november 2006 på spørgsmål 14, alm. del,  

 folketingsåret 2006-07, Sundhedsudvalget, hvor bl.a.
Sundhedsstyrelsens  

 vurdering og betragtninger fra 2001 og genovervejelserne heraf er omtalt:
 »En henvendelse fra Scleroseforeningen i forbindelse med de  

 reviderede retningslinjer, gældende per 1. oktober 2005, gav anledning til,  

 at  

 Sundhedsstyrelsen måtte genoverveje sin vurdering fra 2001 sammen med  

 Scleroseforeningens ønske om, at personer med Dissemineret Sclerose (DS) og  

 Amyotrof Lateral Sclerose (ALS) bliver dispenseret fra kriteriet om svært  

 fysisk handikap således, at de er omfattet af ordningen om vederlagsfri  

 fysioterapi allerede ved de første tegn på påvirkning af muskler eller  

 nerver.
 Sundhedsstyrelsen skal i den forbindelse udtale følgende:
 Nogle sygdomme har et udviklingsforløb, hvor mange, der rammes  

 af sygdommen, i løbet af få år får et forudsigeligt tab af funktionsevner.  

 Undersøgelser viser, at det ved mange af disse sygdomme, kan være vigtigt, at  

 indlede fysisk træning og/eller fysioterapeutisk behandling tidligt i  

 forløbet  

 for at vedligeholde eller forhale en forringelse af funktionsevnen.  

 Dissemineret Sclerose og Amyotrof Lateral Sclerose er, som det også anføres i  

 Følgegruppens brev fra 12. marts 2001, eksempler på sådanne sygdomme.  

 Sundhedsstyrelsen vurderer dog, at det også for flere andre sygdomme, er  

 vigtigt at indlede fysisk træning og/eller fysioterapeutisk behandling  

 tidligt  

 i forløbet for at vedligeholde eller forhale en forringelse af  

 funktionsevnen.«.
 Som det fremgår heraf medfører de nye retningslinjer pr. 1.  

 oktober 2005, at en stor gruppe af bl.a. personer med Dissemineret Sclerose  

 eller Amyotrof Lateral Sclerose ikke længere har adgang til vederlagsfri  

 fysioterapi.
Det er imidlertid Socialistisk Folkepartis opfattelse, at  

 personer, som har en alvorlig sygdom som f.eks.
Dissemineret Sclerose,  

 Amyotrof  

 Lateral Sclerose eller Parkinson sygdom, der over tid ofte medfører en  

 fortsat  

 forringelse af funktionsevnen, skal have adgang til vederlagsfri fysioterapi,  

 uanset at det gældende handicapkriterium for vederlagsfri fysioterapi ikke er  

 opfyldt.
Der er tale om personer med uhelbredelige og progredierende  

 sygdomme, der har et udviklingsforløb, hvor mange, der rammes af sygdommen,  

 meget  

 tidligt i forløbet har symptomer fra muskler og nerver, som for den enkelte  

 kan  

 være meget funktionshæmmende, uanset at det for omverdenen er usynlige  

 symptoner og derfor ikke fremtræder som et »svært fysisk handicap«.
Det kan  

 f.eks. være blære og tarmproblemer, føleforstyrrelser i forskellige dele af  

 kroppen, periodevise spasmer og invaliderende træthed.
Symptomer som den  

 rette  

 fysioterapeutisk behandling kan minimere Undersøgelser viser, at det ved  

 disse  

 sygdomme tillige kan være vigtigt at indlede fysisk træning og/eller  

 fysioterapeutisk behandling tidligt i forløbet for at vedligeholde  

  

  

 eller forhale en yderligere forringelse af  

  

  

 funktionsevnen.
Dissemineret Sclerose,  

 Amyotrof Lateral Sclerose og Parkinsons sygdom er alene eksempler på sådanne  

 sygdomme.
Socialistisk Folkeparti henviser til Sundhedsstyrelsens vurderinger  

 af, at det også for flere andre sygdomme er vigtigt at indlede fysisk træning  

 og/eller fysioterapeutisk behandling tidligt i forløbet for at vedligeholde  

  

  

 eller forhale en forringelse af  

  

  

 funktionsevnen.
Efter Socialistisk Folkepartis opfattelse bør fysioterapi  

 generelt være vederlagsfri for sådanne patienter, når det lægefagligt er  

 vurderet, at fysioterapibehandling i de pågældende sygdomstilfælde kan  

 forventes at have en gavnlig effekt i forhold til at vedligeholde  

  

  

 eller forhale en forringelse af  

  

  

 patientens funktionsevne.  

 Behandlingsbehovet, som er en direkte følge af sygdommen/handicappet, må  

 betragtes efter kompensationsprincippet (jf.
Dansk Handicappolitik).
 Socialistisk Folkeparti finder det urimeligt, at det i  

 alvorlige sygdomstilfælde skal være den enkelte patients økonomiske forhold,  

 der afgør, om den pågældende kan få en nødvendig forebyggende behandling, som  

 er af væsentlig betydning for sygdommens udvikling og patientens aktuelle  

 funktionsevner.
 Ud over, at fysioterapibehandling vil have stor betydning for  

 den enkelte patients fysiske formåen og dermed for patientens livskvalitet,  

 er  

 det Socialistisk Folkepartis opfattelse, at der også vil være væsentlig  

 beskæftigelsesmæssige  

 og hermed samfundsøkonomiske fordele forbundet med en styrket tidlig og  

 forebyggende  

 indsats i form af vederlagsfri fysioterapi til disse patientgrupper.
Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om vederlagsfri fysioterapi til personer med sygdom, der  

 indebærer forudsigeligt alvorligt tab af funktionsevner.
(Beslutningsforslag nr.
B 86).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
