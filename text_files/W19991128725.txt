Afvisning af behandling af skade Der blev klaget over, at skadevurderingen ikke blev  

 foretaget af en lægeuddannet person ved børnehavens telefoniske  

 kontakt til lægehuset, og at lægehuset nægtede at tilse  

 drengen, da han havde pådraget sig en flænge over højre  

 øje.
 Patientklagenævnet fandt, at der ikke var grundlag  

 for at kritisere, at lægesekretæren henviste drengen til egen  

 læge.
Nævnet lagde vægt på, at  

 sekretæren, efter at have forhørt sig om skadens omfang,  

 anmodede om drengens CPR-nr. med henblik på at give ham en tid til  

 konsultation senere samme dag.
Herved blev hun opmærksom på, at  

 han var tilmeldt en anden praktiserende læge, som hun derefter henviste  

 til.
Nævnet havde endvidere lagt vægt på,  at  

 sekretæren efterfølgende gjorde lægen i lægehuset  

 opmærksom på hændelsen.
 Nævnet fandt, at der ikke var tale om en akut  

 behandlingskrævende situation, hvorfor nævnet ikke fandt grundlag  

 for at kritisere, at lægen ikke tilså drengen.
