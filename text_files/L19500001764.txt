 Den 13. december 1949 er der i Ottawa undertegnet følgende  

 luftfartsoverenskomst mellem Danmark og Canada:
 OVERENSKOMST mellem Danmark og Canada vedrørende luftruter mellem de to  

 lande.
 Danmarks regering og Canadas regering (i det følgende benævnt de  

 kontraherende parter), som har ratificeret den i Chicago den 7. december 1944  

 undertegnede konvention om international civil luftfart, og som ønsker at  

 oprette direkte luftforbindelser mellem Danmark og Canada, er enige om  

 følgende:
 Artikel 1.
 Hver af de kontraherende parter tilstår den anden kontraherende part de i  

 tillægget til nærværende overenskomst omhandlede rettigheder med henblik på  

 oprettelsen af de deri angivne luftruter (i det følgende benævnt de aftalte  

 ruter). Disse ruter kan åbnes straks eller på et senere tidspunkt efter  

 bestemmelse af den kontraherende part, hvem rettighederne tilstås.
 Artikel 2.
Under forbehold af nærværende overenskomsts artikler 3, 5 og 6 kan driften  

 af hver af de aftalte ruter påbegyndes, så snart den kontraherende part, hvem  

 rettighederne er tilstået, har udpeget et eller flere luftfartselskaber (i  

 det følgende benævnt de udpegede luftfartselskaber) til at drive de aftalte  

 ruter.
Den kontraherende part, som tilstår rettighederne, er under forbehold  

 af nærværende overenskomsts artikler 3, 5 og 6 forpligtede til uopholdeligt  

 at give det pågældende luftfartselskab den hertil fornødne tilladelse.
 Artikel 3.
 Det kan pålægges hvert af de udpegede luftfartselskaber overfor den anden  

 kontraherende parts kompetente luftfartsmyndigheder at dokumentere, at det er  

 i stand til at opfylde de krav, der stilles efter de love og bestemmelser,  

 som af disse myndigheder normalt anvendes på driften af internationale  

 kommercielle luftruter.
 Artikel 4.
 For at forebygge diskriminerende forholdsregler og for at sikre en lige  

 behandling er de kontraherende parter enige om følgende:
 Artikel 5.
 Såfremt en kontraherende part ikke er overbevist om, at en væsentlig del  

 af ejendomsretten til og den effektive kontrol med et udpeget luftfartselskab  

 beror hos den anden kontraherende parts statsborgere, kan den, uanset  

 nærværende overenskomsts øvrige bestemmelser, tilbageholde eller tilbagekalde  

 de et sådant luftfartselskab i medfør af nærværende overenskomst tilståede  

 rettigheder til at drive de aftalte ruter.
 Artikel 6.
 Hver af de kontraherende parter forbeholder sig ret til at tilbageholde  

 eller tilbagekalde de et af den anden kontraherende part udpeget  

 luftfartselskab i medfør af nærværende overenskomst tilståede rettigheder til  

 at drive de aftalte ruter i tilfælde af, at et sådant luftfartselskab  

 undlader at efterkomme førstnævnte kontraherende parts love og bestemmelser  

 eller på anden måde undlader at opfylde de vilkår, på hvilke rettighederne er  

 tilstået i overensstemmelse med nærværende overenskomst.
 Artikel 7.
 Såfremt en af de kontraherende parter anser det for ønskeligt at ændre  

 nogen bestemmelse i nærværende overenskomst eller dens tillæg, skal den  

 underrette den anden kontraherende part om den påtænkte ændring, og denne  

 ændring kan derefter foretages ved direkte aftale mellem begge kontraherende  

 parters kompetente luftfartsmyndigheder, hvilken aftale vil være at bekræfte  

 ved noteveksling mellem de kontraherende parter.
 Artikel 8.
 Artikel 9.
 Såfremt der afsluttes en almindelig multilateral konvention vedrørende  

 luftbefordring, som tiltrædes af begge kontraherende parter, skal nærværende  

 overenskomst ændres således, at den bringes i overensstemmelse med en sådan  

 konventions bestemmelser.
 Artikel 10.
Hver af de kontraherende parter kan til enhver tid overfor den anden  

 kontraherende part tilkendegive ønsket om at bringe nærværende overenskomst  

 til ophør.
En sådan opsigelse skal samtidig meddeles Organisationen for  

 international civil luftfart.
Når opsigelse er foretaget, bringes  

 overenskomsten til ophør tolv (12) måneder efter datoen for den anden  

 kontraherende parts modtagelse af den, medmindre opsigelsen efter aftale er  

 tilbagekaldt inden nævnte periodes udløb.
Såfremt den anden kontraherende  

 part undlader at anerkende modtagelsen af opsigelsen, anses den som modtaget  

 fjorten (14) dage efter, at Organisationen for international civil luftfart  

 har modtaget den.
 Artikel 11.
 Nærværende overenskomst og alle aftaler i forbindelse dermed skal af  

 Canadas regering registreres i Organisationen for international civil  

 luftfart.
 Artikel 12.
 Nærværende overenskomst træder i kraft på datoen for dens undertegnelse.
 Til bekræftelse heraf har undertegnede, som af deres respektive regeringer  

 er behørigt bemyndiget dertil, underskrevet nærværende overenskomst.
 Undertegnet i Ottawa den 13. december 1949, i to eksemplarer.
 For Danmarks regering:
(sign.) G.
Holler.
 For Canadas regering:
 (sign.) Lionel Chevrier.
 TILLÆG til luftfartsoverenskomsten mellem Danmark og Canada.
 1. Der tilstås det af Canadas regering udpegede  

 luftfartselskab ret til at overflyve dansk territorium uden landing, at  

 foretage tekniske landinger i Danmark og at afsætte og optage passagerer,  

 post og ladning fra og til Canada på dansk territorium i Europa.
 2. Den rute, som agtes drevet af det af Canadas  

 udpegede luftfartselskab, skal være: Canada via mellemliggende pladser til  

 København og til pladser i lande derudover, i begge retninger.
 3. Der tilstås det af Danmarks regering udpegede  

 luftfartselskab ret til at overflyve canadisk territorium uden landing, at  

 foretage tekniske landinger i Canada og at afsætte og optage passagerer, post  

 og ladning fra og til Danmark i Canada.
 4. Den rute, som agtes drevet af det af Danmark  

 udpegede luftfartselskab, skal være: Danmark via mellemliggende pladser til  

 Cander og til pladser i lande derudover, i begge retninger.
 5. Hver kontraherende part kan i rimeligt omfang  

 overlade til sine udpegede luftfartselskaber at træffe bestemmelse med hensyn  

 til størrelsen af den kapacitet, der agtes tilvejebragt ved åbningen af en  

 international luftrute og i passende tidsrum derefter.
6. De takster, som agtes anvendt af de udpegede  

 luftfartselskaber, skal i første instans aftales mellem dem under tilbørlig  

 hensyntagen til sådanne takster, som måtte være fastsat af en takstkonference  

 af luftfartselskaber, der beflyver det pågældende område.
Alle således  

 aftalte takster skal forelægges de kontraherende parters kompetente  

 luftfartsmyndigheder til godkendelse.
I tilfælde af uoverensstemmelse mellem  

 de udpegede luftfartselskaber skal de kontraherende parters kompetente  

 luftfartsmyndigheder søge at opnå en ordning.
Såfremt det hverken lykkes  

 luftfartsmyndighederne eller de kontraherende parter selv at nå til enighed,  

 skal den omtvistede sag henvises til voldgift, således som foreskrevet i  

 nærværende overenskomsts artikel 8.
 NOTEVEKSLING.
 Samtidig med overenskomstens undertegnelse er der udvekslet følgende  

 noter:
KGL.
DANSK GESANDTSKAB Ottawa, den 13. december 1949.
Sir, Under henvisning til artikel 2 i overenskomsten af 13. december 1949  

 mellem Danmark og Canada vedrørende luftruter mellem de to lande har jeg den  

 ære at meddele Dem, at Det Danske Luftfartselskab A/S er udpeget af den  

 danske regering til som deltager i Scandinavian Airlines System at udøve de i  

 medfør af nævnte overenskomst tilståede rettigheder.
Som det vil være den  

 canadiske regering bekendt, er Scandinavian Airlines System et konsortium,  

 der i overensstemmelse med artiklerne 77-79 i den i Chicago den 7. december  

 1944 undertegnede konvention om international civil luftfart drives i  

 fællesskab af Det Danske Luftfartselskab A/S og Svensk Interkontinental  

 Lufttrafik A.B.
 Jeg forstår, at det i fællesskab drevne konsortium vil blive anerkendt af  

 den canadiske regering, og at der vil blive givet fornøden tilladelse til at  

 drive ruterne i henhold til overenskomsten.
 Jeg har endvidere forstået, at De vil godkende norsk og svensk deltagelse  

 i Scandinavian Airlines System som ensgyldig med dansk deltagelse, i  

 henseende til opfyldelsen af de i overenskomstens artikel 5 opstillede krav  

 om national ejendomsret til og effektiv kontrol med det udpegede  

 luftfartselskab.
 Jeg benytter denne lejlighed til overfor Dem, Sir, at forny forsikringerne  

 om min mest udmærkede højagtelse.
(sign.) G.
Holler.
The Honourable The Secretary of State for External Affairs, Departement of External Affairs, Ottawa.
DEPARTEMENT OF EXTERNAL AFFAIRS CANADA Ottawa, den 13. december 1949.
Deres Excellence, Jeg har den ære at henvise til Deres note af 13. december 1949, hvori De  

 meddeler, at Det Danske Luftfartselskab A/S, som er deltager i Scandinavian  

 Airlines System, af den danske regering er udpeget til at udøve de i henhold  

 til luftfartsoverenskomsten mellem Canada og Danmark af 13. december 1949  

 tilståede rettigheder.
 I denne anledning meddeler jeg Dem, at den canadiske regering er villig  

 til at anerkende det i Deres note omtalte, i fællesskab drevne konsortium med  

 henblik på driften af de i overenskomsten aftalte luftruter.
 Endvidere meddeler jeg Dem, at den canadiske regering er villig til at  

 godkende den nuværende norske og svenske deltagelse i Scandinavian Airlines  

 System som ensgyldig med dansk deltagelse, i henseende til opfyldelsen af de  

 i overenskomstens artikel 5 opstillede krav om national ejendomsret til og  

 effektiv kontrol med det udpegede luftfartselskab.
 Modtag, Deres Excellence, de fornyede forsikringer om min mest udmærkede  

 højagtelse.
(sign.) L.B.
Pearson.
 Secretary of State for External Affairs.
Hans Excellence G.B.
Holler, Danmarks gesandt, 107 Sparks Street, Ottawa.
 Hvilket herved bringes til almindelig kundskab.
 Udenrigsministeriet, den 3. marts 1950.
 Gustav Rasmussen.
