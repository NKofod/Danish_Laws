 I henhold til § 27, stk. 2, i personskatteloven, jfr. lovbekendtgørelse  

 nr. 623 af 18. september 1987 som ændret ved lov nr. 36 af 29. januar 1988  

 bestemmes følgende:
 § 1.  Hvis en gift person afgår ved døden, og der  

 foretages en ansættelse af begge ægtefællers indkomst i dødsåret efter  

 reglerne i §§ 13 og 20 C, stk. 1, 2. pkt., i kildeskatteloven, beregnes  

 skatten i alle tilfælde efter stk. 2-6, såfremt ægtefællerne var samlevende  

 ved dødsfaldet og den længstlevende ægtefælle ikke lever sammen med en ny  

 ægtefælle ved udgangen af dødsåret.
Stk. 2.  Skatten af hver ægtefælles indkomst beregnes,  

 uden anvendelse af fradraget i henhold til personskattelovens § 8, stk. 1,  

 eller af personfradrag.
Ved beregningen anvendes reglerne om omregning i  

 personskattelovens § 14.
 Stk. 3.  Afdødes skat af personlig indkomst med tillæg  

 af positiv kapitalindkomst (6 pct.s skatten) nedsættes herefter med 6 pct. af  

 et fradrag efter personskattelovens § 8, stk. 1. Det samme gælder  

 længstlevendes 6 pct.s skat.
 Stk. 4.  Skatteværdi af fradrag efter personskattelovens  

 § 8, stk. 1, som ikke kan udnyttes efter stk. 3, fradrages i den anden  

 ægtefælles 6 pct.s skat.
Stk. 5.  De for afdøde beregnede skatter nedsættes  

 endvidere med skatteværdien af det personfradrag, der efter §§ 10-11 i  

 personskatteloven gælder for afdøde.
Tilsvarende nedsættes de for  

 længstlevende beregnede skatter med skatteværdien af det personfradrag, der  

 gælder for denne.
 Stk. 6.  Skatteværdi af personfradrag, som ikke kan  

 udnyttes efter stk. 5, fradrages i den anden ægtefælles skat.
 § 2.  Bekendtgørelsen har virkning fra og med  

 indkomståret 1987. Samtidig ophæves Skatteministeriets bekendtgørelse nr. 810  

 af 7. november 1986.
