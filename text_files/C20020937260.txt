Vejledning om uddannelse i  

 fødevarehygiejne Indledning Fødevaredirektoratet udstedte d. 21. februar 2002  

 bekendtgørelse nr. 94 om uddannelse i fødevarehygiejne.  

 Uddannelse i fødevarehygiejne er begrundet i et behov for at  

 øge kendskabet til hygiejne hos personer, der er beskæftiget med  

 tilvirkning af fødevarer.
Ofte er det fejlagtig tilvirkning, der er  

 årsag til fødevarebårne sygdomme.
Uddannelseskravet skal  

 derfor ses som en forebyggende foranstaltning, der skal sikre forbrugerne  

 sunde fødevarer, der er fremstillet og forhandlet på en  

 hygiejnisk forsvarlig måde.
 § 1. Bekendtgørelsen omfatter virksomheder, som er  

 autoriseret, godkendt eller registreret i henhold til lov nr. 310 af 6. juni  

 1973 om levnedsmidler m.m. eller lov nr. 471 af 1. juli 1998 om  

 fødevarer m.m. (fødevareloven) og som tilvirker:
 Bekendtgørelsen omfatter udelukkende de  

 virksomheder, der er autoriseret, godkendt eller registreret i henhold til  

 levnedsmiddelloven samt de virksomheder, der er autoriseret, godkendt eller  

 registreret i henhold til fødevareloven og som tilvirker  

 fødevarer iht. § 1.
Uddannelse § 2. Den, der er ansvarlig for en fødevarevirksomhed,  

 skal sikre, at personer, som tilvirker fødevarer, gennemfører  

 en uddannelse med certifikat i fødevarehygiejne etableret efter  

 reglerne i lov om arbejdsmarkedsuddannelser, jf. dog stk. 2 og § 4, nr.  

 1.
 Stk. 2. Personer, som tilvirker et begrænset varesortiment, hvor  

 råvarerne og behandlingen er af en sådan karakter, at den  

 sundhedsmæssige risiko ved tilvirkning og servering er begrænset,  

 kan i stedet for den i stk. 1 nævnte uddannelse gennemføre en af  

 Fødevaredirektoratet fastsat basisuddannelse i  

 fødevarehygiejne, jf. dog § 4, nr. 2 og 3.
Det er den ansvarlige for virksomheden, der skal vurdere  

 personalets uddannelsesbehov og sørge for, at personalet deltager i et  

 hygiejnekursus.
Ved vurderingen af uddannelsesbehovet kan tilsynsmyndigheden  

 være behjælpelig.
 Ad § 2, stk. 1. Certifikatuddannelse.
 Personer, der foretager tilvirkning udover den i stk. 2  

 nævnte, skal gennemføre en uddannelse med certifikat i  

 fødevarehygiejne.
 Ad § 2,  stk. 2. Basisuddannelse.
 Personer, der foretager tilvirkning af et begrænset  

 varesortiment, og hvor der ved tilvirkningen kun er en begrænset  

 sundhedsmæssig risiko, kan i stedet for uddannelse med certifikat i  

 fødevarehygiejne vælge at gennemføre en korterevarende  

 basisuddannelse i fødevarehygiejne.
 Udgangspunktet for vurderingen af uddannelseskravet er den  

 sundhedsmæssige risiko ved tilvirkning af fødevarerne, og det er  

 den enkelte persons funktion i virksomheden, der er afgørende for  

 uddannelseskravet. Ønsker personen at gennemføre  

 basisuddannelsen, er det afgørende, at personen udelukkende  

 beskæftiger sig med tilvirkning af et begrænset  

 varesortiment.
 Nedenfor gives nogle eksempler på tilvirkning af et  

 begrænset varesortiment, hvor basisuddannelsen kan være  

 tilstrækkelig under forudsætning af, at den sundhedsmæssige  

 risiko ved tilvirkningen er begrænset:
 Det er tilsynsmyndigheden, der afgør, hvilke  

 arbejdsfunktioner, der i en virksomhed/situation skal udøves af  

 personale med enten basisuddannelse eller certifikatuddannelse.
 § 3. Krav om uddannelse som nævnt i § 2 gælder  

 for personer, som opfylder følgende betingelser:
 Ad § 3. Betingelser.
Personen er omfattet af kravet om uddannelse fra det  

 øjeblik, hvor vedkommende fylder 18 år.
Man er udelukkende  

 omfattet af et uddannelseskrav, såfremt man i  

 fødevarevirksomheden er beskæftiget med tilvirkning af  

 fødevarer.
Uddannelseskravet gælder således ikke for  

 personer, der udelukkende er beskæftiget med servering, opvask,  

 rengøring, kassefunktion, opstilling af varer og lign.
 Ad § 3, nr. 2. Undtagelser.
 Personer, der udelukkende er beskæftiget med  

 nedenstående former for tilvirkning og lignende tilvirkning, som ikke  

 er forbundet med hygiejniske problemer, er undtaget fra kravet om  

 uddannelse:
 Aktivering af handicappede, ældre, børn  

 m.fl.
Brugere, der inddrages i madlavning af pædagogiske  

 eller terapeutiske hensyn, kan ligeledes undtages fra kravet om uddannelse.  

 Af eksempler herpå kan nævnes psykisk handicappede, børn  

 og plejehjemsbeboere, der inddrages i madlavning.
Der kræves dog  

 overvågning af personale med relevant hygiejneuddannelse.
§ 4. Det i § 2 nævnte krav om uddannelse  

 gælder ikke for personer, som 1)	har gennemført en uddannelse inden for  

 fødevareområdet eller har deltaget i kursus i  

 fødevarehygiejne på mindst samme niveau som nævnt i § 2,  

 stk. 1, 2)	udelukkende foretager den i § 2, stk. 2 nævnte tilvirkning og  

 som ved deltagelse i kursus eller ved beskæftigelse med tilvirkning i  

 en fødevarevirksomhed har erhvervet viden om fødevarehygiejne  

 på mindst samme niveau som nævnt i § 2, stk. 2, eller 3)	udelukkende foretager den i § 2, stk. 2 nævnte tilvirkning i  

 lokaliteter i en fritids- eller idrætsforening, hvis primære  

 formål ikke er at drive fødevarevirksomhed.
 Ad § 4, nr. 1. Godkendte erhvervsuddannelser.
 Personer, der enten har en uddannelse inden for  

 fødevareområdet eller har deltaget i et kursus i  

 fødevarehygiejne på mindst samme niveau som  

 certifikatuddannelsen, er ikke omfattet af uddannelseskravet i § 2. Bl.a. er  

 personer med følgende erhvervsuddannelser ikke omfattet af  

 uddannelseskravet:
 Kok, smørrebrødsjomfru, bager, konditor,  

 chokolade- og konfektureassistent, køkkenassistent, detailslagter,  

 industrislagter, tarmrenser, cafeteria- og kantineassistent, hotel- og  

 fritidsassistent, køkkenledere, levnedsmiddeltekniker, mejerist,  

 mejeritekniker, økonoma, ernærings- og  

 husholdningsøkonom, serviceassistent, delikatesseassistent,  

 pølsemager, levnedsmiddelkandidat (bromatolog).
 Endvidere er personer, der har deltaget i køkken-,  

 hotel- og restaurantfagenes grunduddannelse i hygiejne (2. skoleperiode)  

 undtaget fra kravet om uddannelse.
Den lokale tilsynsmyndighed afgør, om  

 enkeltpersoner, der har deltaget i andre kurser i fødevarehygiejne,  

 kan undtages fra uddannelseskravet.
Tilsynsmyndigheden afgør dette  

 bl.a. ud fra en vurdering af, om det gennemførte kursus har mindst  

 samme niveau som det i § 2, stk. 1, nævnte.
Personer, der undtages fra  

 uddannelseskravet, skal overfor tilsynsmyndigheden kunne fremvise et bevis  

 for deltagelse i kurser, kursusbeskrivelser m.v.
Det er ikke  

 tilstrækkeligt at have påbegyndt en uddannelse indenfor  

 fødevareområdet.
Det afgørende er, om personen har  

 erhvervet tilstrækkelig viden mht. fødevarehygiejne og på  

 samme niveau som de i § 2 nævnte relevante uddannelser.
Personer med en udenlandsk fødevareuddannelse,  

 f.eks. som kok eller detailslagter, skal ikke på kursus.
Men den  

 ansvarlige for en virksomhed skal sørge for, at personer med  

 udenlandske fødevareuddannelser instrueres og oplæres i danske  

 regler på hygiejneområdet.
Tilsynsmyndigheden kan ud fra en  

 konkret vurdering og på baggrund af uddannelses- og kursusbeviser  

 afgøre, om enkeltpersoner er omfattet af uddannelseskravet.  

 Udenlandske uddannelsesbeviser, der ikke umiddelbart kan vurderes, kan  

 forlanges oversat til dansk.
 Ad § 4, nr. 2. Erhvervserfaring og kurser som erstatning  

 for basisuddannelsen.
 En person beskæftiget med tilvirkning i henhold til  

 § 2, stk. 2, dvs. tilvirkning af et begrænset varesortiment, hvor  

 råvarerne og behandlingen er af en sådan karakter, at den  

 sundhedsmæssige risiko ved tilvirkning er begrænset, er ikke  

 omfattet af kravet om en basisuddannelse, såfremt personen er eller har  

 været beskæftiget med tilvirkning af fødevarer i en  

 fødevarevirksomhed.
 I tilsynsmyndighedens afgørelse af, om  

 enkeltpersoner, der har en sådan erhvervserfaring, er undtaget fra  

 kravet om basisuddannelse, bør indgå hvilke arbejdsfunktioner  

 den pågældende person har varetaget, varigheden heraf samt om  

 personen i øvrigt herved har erhvervet tilstrækkelig viden om  

 fødevarehygiejne.
Personer, der ved deltagelse i kurser har erhvervet viden  

 om almen fødevarehygiejne på niveau med basisuddannelse i  

 fødevarehygiejne, er ikke omfattet af kravet om basisuddannelse i  

 fødevarehygiejne.
Personen skal overfor tilsynsmyndigheden kunne  

 fremvise et bevis for deltagelse i kurser, kursusbeskrivelser m.v.
 Ad § 4, nr. 3. Undtagelse fra basisuddannelsen ved  

 tilvirkning i fritids- og idrætsforeninger.
En person, som er beskæftiget med tilvirkning i  

 fritids- og idrætsforeninger, er undtaget fra kravet om  

 basisuddannelse, såfremt tilvirkningen foregår i foreningens  

 lokaliteter.
Formålet med de nye regler er at tilgodese det frie  

 foreningsliv.
 Personerne er udelukkende undtaget fra kravet om  

 hygiejneuddannelse, hvis de er beskæftiget med tilvirkning i henhold  

 til § 2, stk. 2, dvs. ved tilvirkning af et begrænset varesortiment,  

 som normalt kræver basisuddannelse, hvor råvarerne og  

 behandlingen er af en sådan karakter, at den sundhedsmæssige  

 risiko ved tilvirkning er begrænset.
 For at en forenings medarbejdere kan undtages fra kravet  

 om uddannelse i fødevarehygiejne, må foreningens primære  

 formål ikke være at drive fødevarevirksomhed.  

 Undtagelsen fra uddannelseskravet gælder således ikke i  

 cafeterier i idrætshaller, hvor cafeteriet udgør en  

 selvstændig virksomhed f.eks. ved at være bortforpagtet og dermed  

 uden for foreningens regi, uanset om der udelukkende tilvirkes  

 fødevarer, hvortil der kun kræves basisuddannelse.
 Tilvirkningen af fødevarer skal foregå i  

 foreningens lokaliteter, f.eks. en idrætsforenings klubhus.
 Ved foreningens lokaliteter forstås de lokaler, som  

 foreningen benytter sig af, som først og fremmest er beregnet for  

 deltagere i foreningens aktiviteter (medlemmer samt gæster).  

 Undtagelsen gælder, uanset om lokalet, hvor tilvirkningen  

 foregår, er lånt, lejet eller evt. ejet af foreningen.
 Til illustration gives nedennævnte  

 eksempler:
1)	En idrætsklub, der driver et  

 cafeteria med begrænset vareudvalg, uanset at der kommer mange  

 gæster fra f.eks. lokalbefolkningen.
Det afgørende er, at det  

 primære formål med foreningen ikke er at drive  

 fødevarevirksomhed.
 Undtagelsen fra kravet om basisuddannelse gælder  

 her.
2)	Ved afholdelse af idrætsarrangementer som  

 f.eks. stævne, hvor halcafeteriet lægger hus til, og hvor det er  

 medlemmer af idrætsforeningen (eller evt. forældre til disse),  

 der foretager den begrænsede tilvirkning.
Det afgørende er, at  

 det er idrætsforeningens arrangement.
 Undtagelsen fra kravet om basisuddannelse gælder  

 her.
 3)	Når det derimod er hallens arrangement, hvor  

 der benyttes medlemmer af foreningen til tilvirkningen, gælder  

 undtagelsen ikke, ligesom hvis personer fra idrætsforeningen benyttes  

 ved den daglige drift af halcafeteriet.
 Disse personer er omfattet af kravet om  

 uddannelse.
Undtagelsen gælder dog tilvirkning i alle typer af  

 fritidsforeninger, såsom pensionistforeninger, ungdomsforeninger m.v.  

 Der er ikke nogen grænse for antallet af kunder, der må tilvirkes  

 og serveres til.
Det afgørende er, at foreningens primære  

 formål ikke er at drive fødevarevirksomhed.
Grænsen for, hvornår det primære  

 formål er at drive fødevarevirksomhed, er op til en konkret  

 vurdering i hvert enkelt tilfælde.
Det er den lokale  

 fødevareregion, der skal foretage dette skøn.
 Fritagelsen fra uddannelseskravet er uafhængig af,  

 om de pågældende personer er frivillige (ulønnede) eller  

 lønnede.
 Den ansvarlige for virksomheden har pligt til at instruere  

 det personale / de medlemmer, der er undtaget fra kravet om uddannelse i  

 fødevarehygiejne, idet fødevarelovgivningens bestemmelser om  

 fødevarehygiejne, egenkontrol m.v. stadig skal overholdes.
§ 5. Den i § 2 nævnte uddannelse i  

 fødevarehygiejne skal være påbegyndt senest 3  

 måneder efter ansættelses- eller etableringsstart.
Personer, som  

 først fylder 18 år efter ansættelses- eller  

 etableringsstart, skal senest 3 måneder efter, at de er fyldt 18  

 år påbegynde den i § 2 nævnte uddannelse.
 Stk. 2. Fødevareregionen kan i særlige tilfælde  

 tillade, at uddannelsen ikke er påbegyndt inden for den i stk. 1  

 nævnte 3 måneders frist.
 Ad § 5, stk. 1. Frist for påbegyndt uddannelse.
Virksomhedsindehaveren er ansvarlig for, at alle ansatte i  

 virksomheden så hurtigt som muligt, dog senest 3 måneder efter  

 ansættelse eller etableringsstart   eller efter det fyldte 18. år  

 har påbegyndt uddannelsen.
Er man f.eks. ansat i en virksomhed  pr. 15.  

 december 2001, skal man have påbegyndt kurset inden den 15. marts 2002.
 Dokumentation for gennemført uddannelse af  

 personalet skal på forlangende kunne forevises  

 fødevareregionen.
 I tilfælde, hvor en person ved  

 ansættelsesstart udelukkende er beskæftiget ved opvask,  

 rengøring og lign., og dermed ikke er omfattet af uddannelseskravet i  

 § 2, men skifter til arbejdsfunktioner, hvori der indgår tilvirkning af  

 fødevarer, skal vedkommende have påbegyndt uddannelsen senest 3  

 måneder efter skift af arbejdsfunktion.
 Løst ansat personale, sæsonansatte,  

 deltidsbeskæftigede.
 Personer, der er ansat på prøve i 3  

 måneder eller er ansat i en kortere periode, f.eks. i forbindelse med  

 sæsonarbejde, skal have påbegyndt uddannelse i  

 fødevarehygiejne senest 3 måneder efter ansættelsesstart,  

 såfremt ansættelsesforholdet fortsætter ud over de 3  

 måneder.
 Afløsere og deltidsbeskæftigede, herunder  

 personer, der kun arbejder i weekender eller nogle aftener om ugen, vil  

 ligeledes være omfattet af et uddannelseskrav.
 Det er virksomhedens ansvar, at også det løst  

 tilknyttede personale bliver tilmeldt hygiejnekurset.
En persons frivillige arbejde i en idrætsforening,  

 klub og lign. sidestilles som en ansættelse, selvom der ikke foreligger  

 en egentlig ansættelseskontrakt.
Afgørende er således ikke  

 ansættelsesforholdet, men det faktum, at personen er beskæftiget  

 med tilvirkning af fødevarer med henblik på salg.
 Ad § 5, stk. 2. Afvigelse fra tidsfristen.
Tilsynsmyndigheden kan, hvis kurser bliver aflyst eller er  

 overtegnet, tillade afvigelse fra 3-månedersfristen.
Derudover er  

 bestemmelsen bestemt til de tilfælde, hvor personen skal deltage i  

 særlige kurser, og hvor udbydelsen af kurserne ikke sker så ofte  

 (f.eks. hygiejnekurser tilrettelagt for ikke dansksprogede).
§ 6. Fødevaredirektoratet kan godkende uddannelser  

 i fødevarehygiejne etableret af virksomheder, organisationer og andre  

 som erstatning for de i § 2 anførte uddannelser.
Uddannelserne skal  

 være på mindst samme niveau som de i § 2 nævnte  

 uddannelser.
 Ad § 6, stk. 1. Alternative uddannelser.
I tilfælde, hvor virksomheder, organisationer eller  

 andre etablerer en alternativ uddannelse i fødevarehygiejne som  

 erstatning for certifikatuddannelsen eller basisuddannelsen, skal  

 Fødevaredirektoratet godkende disse alternative uddannelser.
En  

 ansøgning om godkendelse skal indeholde et vist minimum af oplysninger  

 (se under afsnittet om praktiske oplysninger).
Ved bestemmelsen er det præciseret, at den  

 alternative uddannelse skal være på mindst samme niveau som de i  

 § 2 nævnte uddannelser i fødevarehygiejne.
Se i øvrigt  

 under afsnittet praktiske oplysninger bagest i vejledningen.
 § 7. Fødevaredirektoratet kan træffe  

 bestemmelse om at visse faggrupper, som gennem deres uddannelse har erhvervet  

 sig særlig viden om hygiejne, som gør dem i stand til på  

 hygiejnisk forsvarlig måde at tilvirke fødevarer, ikke er  

 omfattet af krav om uddannelse med certifikat i fødevarehygiejne eller  

 basisuddannelse i fødevarehygiejne.
 Ad § 7, stk. 1. Andre faggrupper.
 Med denne bestemmelse kan andre faggrupper med en  

 ikke-fødevarerelateret uddannelse undtages fra uddannelseskravet.  

 Fødevaredirektoratet foretager en vurdering ud fra uddannelsens  

 indhold og omfang og træffer bestemmelse om, hvorvidt de  

 pågældende faggrupper kan undtages fra kravet om uddannelse i  

 fødevarehygiejne.
 Fødevaredirektoratet har indtil videre undtaget  

 følgende uddannelser fra kravet om uddannelse i henhold til § 2:
 § 8. Fødevaredirektoratet kan meddele dispensation fra det i § 2  

 nævnte krav om uddannelse.
§ 9. Med bøde straffes den, der 1)	overtræder § 2 eller § 5, stk. 1, eller 2)	tilsidesætter vilkår fastsat i medfør af § 5,  

 stk. 2, § 6 eller § 8.
 Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 10. Bekendtgørelsen træder i kraft den 2. marts 2002.
 Stk. 2. Samtidig ophæves bekendtgørelse nr. 1006 af 15.  

 december 1999 om uddannelse i fødevarehygiejne.
 § 11. Personer, som er ansat i eller har etableret  

 fødevarevirksomhed før 1. januar 1997, er ikke omfattet af  

 bekendtgørelsens krav om uddannelse, såfremt der ikke  

 efterfølgende sker ansættelse i eller etableres anden  

 fødevarevirksomhed.
 Ad § 11. Nyansat eller nyetableret.
 Med bestemmelsen præciseres, at personer, der ikke  

 tidligere har været omfattet af et uddannelseskrav, men som efter 1.  

 januar 1997 er ansat (nyansat) i anden fødevarevirksomhed eller har  

 etableret (nyetableret) anden fødevarevirksomhed, er omfattet af et  

 uddannelseskrav.
 Der skelnes således ikke mellem personer, der har  

 været beskæftiget i fødevarebranchen i mange år og  

 efterfølgende ansættes et nyt sted, og indehavere, der har  

 været i branchen i mange år og åbner ny forretning, idet en  

 person vil blive betragtet som nyetableret eller nyansat, såfremt  

 vedkommende overtager, opstarter eller bliver ansat i en anden  

 fødevarevirksomhed.
 Praktiske oplysninger.
 Hvor tilbydes certifikatuddannelsen.
Uddannelsen er etableret efter reglerne i lov om  

 arbejdsmarkedsuddannelser og er tilrettelagt som et 3-dages AMU-kursus (24  

 lektioner). Kursusindholdet er beskrevet nærmere i  

 Arbejdsmarkedsstyrelsens uddannelsesplan for kurset og omfatter bl.a.  

 undervisning i mikrobiologi, fødevarebårne sygdomme,  

 hygiejnebekendtgørelsens bestemmelser og egenkontrol.
Uddannelsen  

 afsluttes med en prøve, og hvis denne gennemføres  

 tilfredsstillende, får kursusdeltageren et certifikat som bevis  

 på, at uddannelsen er gennemført.
Certifikatet i  

 fødevarehygiejne er således en betingelse for, at personen  

 fortsat kan være beskæftiget med tilvirkning af fødevarer  

 i henhold til § 2, stk. 1.
Uddannelsesplanen kan rekvireres hos  

 Arbejdsmarkedsstyrelsen.
Kurset udbydes af forskellige AMU-centre og tekniske  

 skoler.
Da det er en AMU-uddannelse, er det Arbejdsmarkedsstyrelsen, der  

 godkender skolerne.
Personer omfattet af lov om arbejdsmarkedsuddannelser vil  

 normalt være berettiget til økonomisk godtgørelse i  

 undervisningsperioden.
For nærmere oplysninger om dette, kan der rettes  

 henvendelse til Arbejdsmarkedsstyrelsen.
 Hvor tilbydes basisuddannelsen.
Basisuddannelsen er etableret på de AMU-skoler og  

 tekniske skoler, der allerede er godkendte til at udbyde  

 certifikatuddannelsen.
Undervisningen omfatter 8 lektioner, hvor der  

 især vil blive undervist i regler om personlig hygiejne og  

 temperaturforhold ved opbevaring, optøning, opvarmning og  

 nedkøling af fødevarer, rengøring af lokaler samt regler  

 om egenkontrol.
Kursisten modtager et kursusbevis som bevis for aktiv  

 deltagelse i undervisningen.
For begge uddannelser gælder, at skolerne vil  

 være fleksible i tilrettelæggelsen af kurserne, således at  

 der kan tages hensyn til deltagerne på forskellige måder.  

 Eksempelvis kan certifikatuddannelsen holdes over 6 dage med 4 timers  

 undervisning pr. dag.
Der kan afholdes weekend- og aftenkurser, og der kan i  

 særlige tilfælde afholdes en mundtlig afsluttende prøve i  

 stedet for den skriftlige prøve.
 Uddannelsesplaner.
Uddannelsesplan for certifikatuddannelsen i  

 fødevarehygiejne (kursuskode AJ.26.00.00050) kan rekvireres hos  

 Efteruddannelsesudvalget for Køkken, Hotel, Restaurant, Bager,  

 Konditor & Kødbranchen.
Uddannelsesplanen for basisuddannelse i  

 fødevarehygiejne kan rekvireres hos Fødevaredirektoratet.
 Godkendelse af alternative  

 fødevarehygiejneuddannelser.
 En ansøgning skal indsendes til  

 Fødevaredirektoratet og skal som minimum indeholde nedenfor  

 anførte elementer:
 1)	Kursets titel.
 2)	En af ansøgeren udarbejdet uddannelsesplan  

 for kurset, med en nøjagtig angivelse af den tidsmæssige  

 prioritering af de enkelte emner samt en uddybning af emnerne, samt noget om,  

 hvem der er målgruppe for kurset.
 3)	En lektionsplan for kursusforløbet, dvs. en  

 beskrivelse af tidsforløbet.
 4)	Undervisningsform (brevkursus, klasseundervisning  

 etc.).
 5)	Evt. gruppearbejde og gruppeopgaver skal  

 fremgå af ansøgningen.
 6)	Henvisning til det anvendte undervisningsmateriale.  

 Såfremt materialet er udarbejdet af ansøgeren, skal dette  

 medsendes.
 7)	Oplysning om underviserens / undervisernes  

 baggrund.
 8)	Evt. oplysning om evaluering og afholdelse af  

 prøve.
 9)	Et eksempel på et kursusbevis.
Vurderingen af uddannelserne vil primært blive  

 foretaget ud fra indhold og omfang.
Der vil blive lagt vægt på,  

 at kurset indeholder en generel hygiejnedel, der giver personen en  

 grundlæggende viden om hygiejne, som kan relateres til forskellige  

 virksomheder inden for fødevareområdet.
Der vil således  

 kunne godkendes alternative uddannelser, såfremt disse alternative  

 uddannelser i indhold og omfang ligger tæt op af   

 certifikatuddannelse i fødevarehygiejne eller basisuddannelse i  

 fødevarehygiejne.
 Personer, der har deltaget i godkendte alternative  

 uddannelser, skal fra kursusudbyderen modtage et bevis for deltagelse i  

 kurset.
 Personer, der gennemfører en hygiejneuddannelse,  

 der ikke er etableret efter lov om arbejdsmarkedsuddannelser, kan ikke  

 modtage certifikat i fødevarehygiejne, men kursusbevis kan udstedes af  

 kursusudbyderen.
 Liste over godkendte alternative uddannelser.
Fødevaredirektoratet udarbejder løbende en  

 liste over godkendte alternative uddannelser.
Listen udsendes til  

 tilsynsmyndighederne.
 Nyttige adresser.
Undervisningsministeriet Arbejdsmarkedsuddannelserne c/o Arbejdsmarkedsstyrelsen Blegdamsvej 56 Postboks 2722 2100 København Ø tlf. 35 28 81 00 Fødevaredirektoratet Mørkhøj Bygade 19 2860 Søborg.
