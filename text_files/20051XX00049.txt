Skriftlig fremsættelse (2. november 2005) Transport- og  

 Energiministeren  

  

 (Flemming Hansen ) :
 Herved tillader jeg mig for Folketinget at fremsætte:
 Forslag til lov om  

 sikkerhed m.v. for offshoreanlæg til efterforskning, produktion og transport  

 af  

 kulbrinter.
(Lovforslag nr.
L 45).
Sikkerhed og arbejdsmiljø på offshoreanlæg er ikke omfattet af  

 arbejdsmiljøloven.
Området har siden 1981 haft sin egen lov, som stort det  

 ikke  

 er blevet ændret siden.
 Lovforslagets formål er at modernisere lovgrundlaget for sikkerhed  

 og sundhed på offshoreanlæg, som anvendes til efterforskning og produktion af  

 olie og gas.
Lovforslaget skal sikre, at sikkerheds- og sundhedsniveauet på  

 offshoreanlæg i den danske del af Nordsøen fortsat kan være blandt de højeste  

 i  

 Nordsølandene.
Endvidere lægges der op til et bredere råderum for  

 virksomhederne til selv at tilrettelægge sikkerheds- og sundhedsarbejdet  

 offshore.
 Lovforslaget har i udkast været drøftet med repræsentanter for  

 arbejdsmarkedets parter, som enstemmigt har tiltrådt forslaget.
I lovforslaget videreføres den gældende lovs delvise  

 gennemførelse af Rådets direktiv 89/391/EØF af 12. juni 1989 om iværksættelse  

 af foranstaltninger til forbedring af arbejdstagernes sikkerhed og sundhed  

 under arbejdet og Rådets direktiv 92/91/EØF af 3. november 1992 om  

 minimumsforskrifter  

 for forbedring af arbejdstagernes sikkerhed og sundhed i den  

 boringsrelaterede  

 udvindingsindustri.
Derudover har lovforslaget ingen EU-retlige aspekter.
 Lovforslaget har ingen konsekvenser for miljøet.
 Idet der i øvrigt henvises til lovforslaget med bemærkninger,  

 anbefales forslaget til Folketingets velvillige behandling.
