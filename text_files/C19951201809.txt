 Cirkulærets anvendelsesområde.
 1. Cirkulæret finder anvendelse på kirkesangere og på organister,  

 der ikke aflønnes efter det for tjenestemænd gældende lønrammesystem.
 De i cirkulæret fastsatte tjenestetimetal og timesatser under punkterne 9  

 og 10 og bestemmelsen i punkt 17 om befordringsgodtgørelse mellem hjem og  

 tjenestested er vejledende.
 Såfremt andet ikke er bestemt i stillingens regulativ finder  

 honorarfastsættelse sted efter ministeriets bestemmelser.
 Ansættelse.
2. Ansættelse foretages af menighedsrådet i det sogn hvor  

 organisten/kirkesangeren skal forrette tjeneste.
Skal  

 organisten/kirkesangeren gøre tjeneste i mere end et sogn foretages  

 ansættelsen i fællesskab af menighedsrådene inden for ansættelsesområdet.
 Opslag.
 3. Ledige stillinger besættes efter opslag.
 Opslagets indhold.
4. Opslag skal indeholde oplysning om stillingens aflønning,  

 tjenestested og ansøgningsfrist.
Af opslaget skal endvidere fremgå om der  

 stilles særlige kvalifikations- og uddannelseskrav til ansøgere, særligt  

 stillingsindhold samt oplysning om hvor stillingens regulativ kan rekvireres.
 Ansøgningsfrist.
 5. Ansøgningsfristen skal være mindst 21 dage og fastsættes til at  

 løbe fra den 1. til den 22. i en måned.
 Opslag og bekendtgørelse.
 6. Opslag skal bekendtgøres på en sådan måde, at det kommer til  

 kundskab for den størst mulige kreds af eventuelle ansøgere til stillingen.  

 Opslag bør optages i uge- eller dagspressen og eventuelt i fagblade.
 Det offentlige arbejdsformidlingskontor skal gøres bekendt med opslaget.
 Prøvenedsættelse.
 7. Ved førstegangsansættelse i folkekirken som  

 organist/kirkesanger betragtes de første 12 måneder af ansættelsen som  

 prøvetid.
 Særlig prøvetid kan ikke aftales og prøvetiden kan ikke forlænges.
 Lønning.
 8. Lønfastsættelsen foretages på grundlag af en opgørelse over det  

 antal tjenester der er normalt for et kalenderår.
 Tjenester er gudstjenester, højmesser, kirkelige handlinger samt andagter  

 i kirken eller på sygehus, plejehjem, udsyngelser m.m.. Er  

 organisten/kirkesangeren forpligtet til at medvirke ved menighedsmøder eller  

 konfirmationsundervisning medregnes disse som tjenester.
 Der sker ikke fradrag af tjenester som organisten/kirkesangeren ikke har  

 kunnet medvirke ved på grund af ferie, sygdom eller af tjenester der er  

 bortfaldet af grunde der ikke kan tillægges organisten/kirkesangeren.
 Er en organist/kirkesanger ansat ved flere kirker foretages sammenlægning  

 af tjenester og honorarfastsættelsen finder sted på grundlag af en opgørelse  

 over det samlede tjenestetimetal.
 Lønfastsættelse for organister.
 9. Der beregnes for medvirken ved tjenester jf. punkt 8 afsnit 2  

 et timetal på:
 Honorarskalaerne I, Ia, Ib, II og III omfatter følgende  

 uddannelseskategorier:
I.
Organister uden uddannelse som nævnt under Ia, Ib, II III.
Ia.
Elementær Organistuddannelse.1. Delprøve i den præliminære  

 organistuddannelse eller seminariets orgelprøve.
 Ib. 2. delprøve af den præliminære organistuddannelse.
II.
Præliminære orgelprøve.
III.
Højeste organisteksamen fra et dansk musikkonservatorium.
 Består en organist under ansættelsesforholdet Præliminær Orgelprøve eller  

 1. eller 2. delprøve i den præliminære organistuddannelse henføres den  

 pågældende fra den første i den nærmest efterfølgende måned til den  

 honorarskala der svarer til den beståede prøve.
 Påhviler det organisten at lede kor forhøjes lønnen med et årligt  

 grundhonorar jf. bilag 1.
 Udfører organisten kirkekoncerter forhøjes lønnen med et grundhonorar pr.  

 koncert jf. bilag 1.
 Lønfastsættelse for kirkesangere.
 Kirkesangere der har bestået en af kirkeministeriet godkendt prøve  

 aflønnes efter honorarskala Ia.
 Påhviler der kirkesangere at lede kor forhøjes lønnen med et årligt  

 grundhonorar jf. bilag 2.
 11. Ændringer i lønnen reguleres efter bilag 7 i kirkeministeriets  

 cirkulære om regulering af kirkefunktionærers lønninger m.v. der udsendes i  

 april måned hvert år.
 12. Når lønfastsættelse har fundet sted, foretages forhøjelse  

 eller nedsættelse kun, såfremt der sker varige ændringer i tjenestetallet  

 eller af stillingsindholdet iøvrigt.
 Nedsættelse af et fastsat honorar kan kun finde sted med det  

 opsigelsesvarsel der er fastsat under punkt 32.
 Lønnens udbetaling.
13. Lønnen udbetales månedsvis bagud.
Forudbetaling opretholdes  

 for nu ansatte organister/kirkesangere, der er forudlønnede.
 Løn under sygdom.
 14. Der ydes organister/kirkesangere løn under sygdom i henhold  

 til funktionærlovens regler.
 Løn under graviditet, barsel og adoption.
 15. Organister/kirkesangere er berettiget til at oppebære løn  

 under graviditet barsel og adoption på linie med de til enhver tid gældende  

 regler for tjenestemænd.
 Befordringsgodtgørelse for befordring mellem flere arbejdssteder.
16. Der ydes organister/kirkesangere befordringsgodtgørelse ved  

 brug af eget befordringsmiddel mellem flere tjenestesteder såfremt befordring  

 er nødvendig for at udføre tjenesten.
Godtgørelsen beregnes efter de for  

 statens tjenestemænd gældende regler for brug efter bemyndigelse af eget  

 befordringsmiddel.
Der kan endvidere ydes godtgørelse af udgifter til befordring til pligtige  

 tjenester uden for pastoratet.
Såfremt offentligt befordringsmiddel ikke med  

 rimelighed kan forlanges benyttet, udregnes godtgørelsen efter ovenstående  

 regler.
 Befordringsgodtgørelse for befordring mellem hjem og  

 tjenestested.
 17. Ansætter et menighedsråd en ansøger, der har bopæl 5 km. eller  

 mere fra kirken, kan der ydes organisten/kirkesangeren godtgørelse af  

 udgifter til befordring til og fra tjenester i pastoratet.
 Offentlige transportmidler skal anvendes såvidt det er rimelig muligt.
 I modsat fald ydes godtgørelse efter reglerne for statens tjenestemæns  

 brug af eget befordringsmiddel efter taksten for »anden godkendt  

 kørsel«.
 Hvis den ansatte har bopæl mere end 50 km fra tjenestestedet kan der  

 maximalt ydes godtgørelse for en afstand på 50 km.
 Er den pågældende ansat ved flere kirker beregnes befordringsgodtgørelse  

 fra den ansattes bopæl og til den nærmeste kirke ved hvilken vedkommende er  

 ansat.
 18. Ovennævnte godtgørelser udbetales månedlig bagud sammen med  

 lønnen på grundlag af organistens/kirkesangerens opgørelse over de tjenester,  

 i forbindelse med hvis varetagelse den pågældende har haft  

 befordringsudgifter.
 Telefongodtgørelse.
 19. Der kan efter menighedsrådets bestemmelse ydes  

 organister/kirkesangere telefongodtgørelse efter kirkeministeriets cirkulære  

 af 30. juni 1983 angående boligtjenestetelefon m.v. til tjenestemænd m.fl. i  

 folkekirken.
 Ferie.
 20. Organister/kirkesangere er berettiget til ferie efter reglerne  

 i lov om ferie.
 Fridage.
 21. Organister/kirkesangere er berettiget til en fast ugentlig  

 fridag, som fastsættes i stillingens regulativ jf. punkt 4.2 i  

 kirkeministeriets cirkulære af 10. marts 1993 om løn og ansættelsesvilkår for  

 kirke- og kirkegårdsfunktionærer.
Organister/kirkesangere er herudover berettiget til 3 betalte friweekends  

 årligt.
En friweekend skal omfatte hele lørdagen og søndagen og må have en  

 samlet længde på 60 timer.
En friweekend må ikke henlægges til  

 hovedhøjtiderne.
 Jubilæumsgratiale.
 22. Der udbetales organister/kirkesangere et jubilæumsgratiale  

 efter statens regler.
 Regulativ.
 23. Organisters/kirkesangeres tjenestepligter fastsættes i et  

 regulativ jf. kirkeministeriets cirkulære af 15. september 1981 om  

 udfærdigelse af regulativ for de ved kirker og kirkegårde ansatte.
 Afsked.
 24. Organister/kirkesangere afskediges efter reglerne i afsnit 8 i  

 kirkeministeriets cirkulære af 10. marts 1993 om løn- og ansættelsesvilkår  

 for kirke- og kirkegårdsfunktionærer.
 25. Afsked meddeles af den myndighed, der er beføjet til at  

 foretage nyansættelse i stillingen.
26. Den ansatte skal opsiges til fratræden med udgangen af den  

 måned den pågældende fylder 70 år.
Gør ganske særlige omstændigheder sig  

 gældende, kan stiftsøvrigheden efter menighedsrådets indstilling godkende, at  

 afskeden udsættes en kort tid efter det fyldte 70. år.
27. Afsked skal finde sted, såfremt den ansatte varigt eller for  

 længere tid på grund af sygdom eller svagelighed bliver ude af stand til at  

 varetage sin stilling.
Afsked af denne grund bør i almindelighed meddeles,  

 når sygdomsfraværet har udgjort 120 dage inden for 12 på hinanden følgende  

 måneder, og der ikke er udsigt til snarlig tilbagevenden til tjenesten.
 28. Såfremt tjenesten ikke varetages tilfredsstillende eller den  

 ansatte gør sig skyldig i tjenesteforseelse kan der være grundlag for afsked.
 29. Forinden den pågældende afskediges skal der gives den  

 pågældende lejlighed til at udtale sig.
 Afskedigelsens (opsigelsens) form.
30. Afskedigelse skal af myndigheden afgives skriftligt og være  

 begrundet.
De forhold, der har ført til opsigelse, bør udtømmende angives.  

 Såfremt opsigelse er begrundet i almindelige samarbejdsvanskeligheder,  

 angives eksempler på disse.
 Opsigelsesvarsel.
 31. Ansættelsesforholdet kan af den ansatte opsiges med 14 dages  

 varsel i de 6 første måneder af prøvetiden.
 Herefter kan ansættelsesforholdet af den ansatte opsiges med 1 måneds  

 varsel til udgangen af en måned.
32. Ved opsigelse fra menighedsrådets side udgør opsigelsesvarslet  

 i de første 6 måneder af prøvetiden 14 dage.
Herefter er opsigelsesvarslet 3  

 måneder til den 1. i en måned.
 Faglig organisation.
 33. Under forhandling med menighedsrådet kan  

 organisten/kirkesangeren møde med eller lade sig repræsentere af sin faglige  

 organisation.
 Andre bestemmelser.
34. Organister/kirkesangere er ikke berettiget til at oppebære  

 særskilt vederlag for medvirken ved tjenester, der kan medregnes ved  

 opgørelsen af tjenestetallet jf. punkt 8 - eller som i øvrigt har tilknytning  

 til stillingen.
Organister/kirkesangere er ikke berettiget til at modtage  

 vederlag for udførelse af særlige kompositioner ved kirkelige handlinger.
 35. Bestemmelserne om efterindtægt og understøttelse jf. afsnit 9  

 i kirkeministeriets cirkulære af 10. marts 1993 om løn- og ansættelsesvilkår  

 for kirke- og kirkegårdsfunktionærer gælder tilsvarende for honorarlønnede  

 organister/kirkesangere.
 Ikrafttrædelse.
 36. Nærværende cirkulære træder i kraft den 1. april 1995.
 Kirkeministeriets cirkulære af 10. juli 1985 om løn- og ansættelsesforhold  

 for kirkesangere og for organister, der ikke lønnes efter tjenestemændenes  

 lønrammer og 2. juni 1989 om ændring af cirkulære af 10. juli 1985 om løn og  

 ansættelsesforhold for kirkesangere og for organister der ikke lønnes efter  

 tjenestemændenes lønrammer ophæves.
 Honorarudbetaling efter de hidtil gældende regler kan af organister og  

 kirkesangere der er ansat i stilling ved nærværende cirkulæres ikrafttrædelse  

 kræves opretholdt for en periode af 5 år.
 Honorarudbetaling efter de hidtil gældende regler til organister og  

 kirkesangere kan af menighedsrådet kræves opretholdt til der er budgetmæssig  

 dækning for nyordningen, dog højst for en periode af 1 år efter nærværende  

 cirkulæres ikrafttrædelse.
Kirkeministeriet, den 20. februar 1995 P.M.V.
 E.B.
Steffen Brunes Bilag 1.
