Indhold 1. Nye regler i 1992 Ændringer, der allerede gælder i 1991 Ændringer, der gælder fra 1. januar 1992 Ændringer, der gælder fra 1. juli 1992 2. Støtteformer Stipendium og lån Skat af SU - Forskudsregistrering - Skattekort - Støttemeddelelsen - Uddannelsessøgende, der søger støtte, efter at de har fået udleveret  

 frikort - Ændring i støtten - Ændring i anden indkomst/fradrag - Uddannelsens ophør m.v.
- Tilbagebetaling af uddannelsesstøtte Indeværende støtteår Den endelige  

 tildeling - indkomstkontrolen Hjemmeboende - udeboende - Nye regler for unge under 20 år Stipendium Studielån (lån 6) Overgangsordninger for dem, der har begyndt en videregående uddannelse før 15. marts 1988 - Forhøjet studielån - Statsgaranteret lån 3. Betingelser for at få støtte Betingelser, der angår uddannelsen Godkendelse af uddannelser - Godkendte ungdomsuddannelser - Godkendte videregående uddannelser Løn under uddannelsen Enkeltfagsundervisning Uddannelser i udlandet - Nye regler fra 1. juli 1992 - De regler der gælder til udgangen af juni måned 1992 - Studieophold i udlandet Betingelser, der angår den uddannelsessøgende Udlændinge - Sydslesvigere - Islandske statsborgere - Flygtninge - Indrejst sammen med forældre - Ægteskab med dansk statsborger - EF-borgere - Nordiske statsborgere Betingelser om erhvervsarbejde i Danmark - Andre udlændinge Betingelser om erhvervsarbejde og særlig tilknytning  

 til Danmark - Uddannelsesstøtte fra hjemlandet - Særligt skema Anden offentlig støtte Studieaktivitet - Melder sig ikke til prøve - melder fra - Består ikke - Sygdom - Uddannelser med mødepligt - Der ses bort fra perioder uden støtte - Uddannelsessøgende, der har begyndt en videregående uddannelse før 15.  

 marts 1988 - Institutionen skal underrette styrelsen om inaktivitet Klippekortet - Ungdomsuddannelse - Videregående uddannelse - Der kan ses bort fra 12 klip - Dispensationer - Den uddannelsessøgende kan selv bestemme støttens placering - Dobbeltklip - Klippekortet - Indplacering i klippekortsystemet Nye regler fra 1993  

 Uddannelsessøgende, der har begyndt en videregående uddannelse før 15. marts  

 1988 Uddannelsessøgende, der har begyndt en videregående uddannelse i  

 perioden 15. marts 1988-31. juli 1989 Ansøgerens egne økonomiske forhold - Fribeløbet - Egenindkomst - Indkomstkontrol 1992. Tilbagebetaling af for meget modtaget støtte.  

 Syvprocent-tillæg - For meget udbetalt for tiden før 1. januar 1991 - Kontrol af tildelingsgrundlaget Forældrenes økonomiske forhold, 18-årige ansøgere - Indkomstgrundlaget - Sådan gøres indkomstgrundlaget op - Søskende - Støtte på grundlag af forældrenes aktuelle økonomiske forhold - Ændringer i forældreindkomsten i løbet af støtteperioden 4. Ændring af tildelt støtte Regulering af støtte efter ansøgning Oplysningspligt for støttemodtagere Skæringstidspunkter Oplysningspligt for tidligere støttemodtagere Uddannelsesinstitutionernes oplysningspligt 5. Ansøgningsprocedure Tildeling af støtte fra 1. januar 1992 Ansøgningsskema Ansøgningsfrister 6. Forrentning og tilbagebetaling af lån Lån 6 (studielån tildelt efter 1. januar 1991) Lån 5 (studielån tildelt i perioden 1988/89 - 1990) Lån 4 (statslån tildelt i perioden 1982/83 - 1987/88) Statsgaranterede studielån Lån 1 (statslån tildelt i perioden 1970/71 - 1974/75) Lån 3 (lån, der blev tildelt sidste gang i støtteåret 1969/70) 7. Administrationen af SU SUstyrelsen Uddannelsesinstitutionens opgaver Ankenævnet for Uddannelsesstøtten Undervisnings- og Forskningsministeriet Den kommunale ligningsmyndighed Kongeriget Danmarks Hypotekbank og Finansforvaltning Rådet for Uddannelsesstøtten 8. Ændringerne af støttesystemet videreføres i 1993 9. Bilagsdel Bilag 1: Bekendtgørelse nr. 486 af 25/6 1990 af lov om statens  

 uddannelsesstøtte og lov nr. 412 af 6/6 1991 om ændring af lov om statens  

 uddannelsesstøtte Bilag 2: Bekendtgørelse nr. 512 af 4/7 1990 om uddannelsesstøtte,  

 bekendtgørelse nr. 872 af 14/12 1990, og bekendtgørelse nr. 525 af 2/7 1991  

 om ændring af bekendtgørelsen om uddannelsesstøtte Bilag 3: Beløbssatser 1992 Bilag 4: Stipendietabel (afhængig af forældreindkomster) 10. Stikordsregister Et stykke værktøj i SU-verdenen Årets håndbog er først og fremmest tænkt som et værktøj for alle, der  

 arbejder med eller vil vide mere om uddannelsesstøtte.
Den retter sig fortrinsvis til uddannelsesinstitutionerne, men sendes også  

 til social- og sundhedsforvaltningerne, arbejdsformidlingskontorer og  

 biblioteker.
Den ligger samtidig fremme på uddannelsesinstitutionerne.
 Håndbogen kan også købes hos Statens Information for 55 kr. inkl. moms.
 Redaktionen er sluttet den 3. september 1991.
Håndbogen er derfor udarbejdet på grundlag af de regler, der da var  

 gældende.
Hvis der kommer nye regler, vil styrelsen orientere  

 uddannelsesinstitutionerne med henblik på, at de uddannelsessøgende bliver  

 underrettet.
 I tilfælde, hvor der er uoverensstemmelse mellem håndbogen og gældende  

 regler, er det reglerne, der er gældende.
Med venlig hilsen SUstyrelsen 1. Nye regler i 1992 SU-systemet er ændret på en række områder.
Nogle ændringer har allerede  

 været gældende i 1991, nogle gælder fra 1. januar 1992, andre fra 1. juli  

 1992.
 Ændringer, der allerede gælder i 1991:
Ændringer, der gælder fra 1. januar 1992:  1) Vi har trukket skat  

 af stipendierne, inden de udbetales. 2) Stipendium til hjemmeboende nedsættes  

 til 1.826 kr. om måneden. 3) I måneder, hvor støtten fravælges, er fribeløbet  

 altid det mellemste fribeløb, dvs. 10.338 kr. 4) Den uddannelsessøgendes  

 formue har ikke længere indflydelse på støttetildelingen.
Det er nu kun den  

 uddannelsessøgendes indkomst, der har betydning. 5) Det mellemste fribeløb  

 forhøjes til 10.338 kr.
Det højeste fribeløb forhøjes til 18.498 kr. 6)  

 Reglen om, at støttemodtager skal have brugt sine klip inden for tidsrammen  

 normeret studietid plus 24 måneder, er ophævet. 7) Reglen om, at der ikke kan  

 beregnes fribeløb i måneder med dobbeltklip, gælder ikke længere. 8)  

 Muligheden for tildeling af stipendium til uddannelsessøgende, hvis  

 støttetildeling er afhængig af forældrenes indkomst- grundlag,falder først  

 bort ved et indkomstgrundlag på 357.000 kr. 9) Ændring af støttetildelingen,  

 fordi den uddannelsessøgende er flyttet hjemmefra eller flyttet hjem igen,  

 fordi fradraget for kost og logi har ændret sig, eller fordi forældrenes  

 forhold har ændret sig, sker fra måneden efter, at ændringen er sket.
Den 1. januar 1992 overgår administrationen af statens  

 garantiforpligtelser for de statsgaranterede studielån i pengeinstitutter til  

 Kongeriget Danmarks Hypotekbank og Finansforvaltning.
Tildeling af tilskud  

 til afvikling af sådanne lån er overgået til Hypotekbanken den 1. september  

 1991. Alle henvendelser fra låntagerne og pengeinstitutterne om  

 tilbagebetaling af disse lån og tilskud hertil skal efter denne dato rettes  

 til Hypotekbanken, Landgreven 4, 1301 København K., tlf. 33 92 80 00.
 Ændringer, der gælder fra 1. juli 1992:
2. Støtteformer Stipendium og lån Statens uddannelsesstøtte består af to former for støtte:
- stipendium og - studielån De almindelige betingelser for at få uddannelsesstøtte fremgår af siderne  

 17-32. Støtteperioden er de måneder af støtteåret, hvori den  

 uddannelsessøgende er støtteberettiget, jfr. lovens §§ 7 og 7a.
Støtte kan  

 ikke gives for mindre end en måned.
 Den endelige tildeling af uddannelsesstøtte er endvidere afhængig af den  

 uddannelsessøgendes indkomstforhold, se side 32-34. Indtil udgangen af det  

 kvartal, hvor den uddannelsessøgende fylder 19 år, tildeler styrelsen  

 stipendier under hensyn til forældres indkomst- og formueforhold, se side 36.
 Nedsættes stipendiet eller bortfalder det på grund af forældrenes  

 indkomst- og formueforhold, kan den uddannelsessøgende i stedet for det  

 mistede stipendium vælge at få enten et tilsvarende højere lån eller et  

 tilsvarende højere fribeløb.
 Om overgangsordninger for dem, der har begyndt en videregående uddannelse  

 før 15. marts 1988, se side 15.
Skat af SU Fra 1. januar 1992 er SU-stipendier skattepligtig A-indkomst.
 SUstyrelsen har derfor trukket skat af stipendiet, når det udbetales.
Forskudsregistrering Får den uddannelsessøgende allerede SU-stipendium, og kan SUstyrelsen se,  

 at den pågældende også skal have det i det kommende år, foretager SUstyrelsen  

 en foreløbig beregning af SU-stipendiet og indberetter det til skattevæsenets  

 forskudsregistrering.
 Det er derfor kun nødvendigt, at den uddannelsessøgende indsender et  

 forskudsskema for det kommende år til sin kommune, hvis der er væsentlige  

 ændringer i indkomster ved siden af SU-stipendium.
I december måned får de uddannelsessøgende en forskudsopgørelse fra  

 skattevæsenet.
Heraf fremgår, hvilke skatteoplysninger, SUstyrelsen bruger,  

 når der skal trækkes skat fra 1. januar det følgende år.
Hovedreglen er, at hvis stipendiet er større end den uddannelsessøgendes  

 anden A-indkomst, anvender SUstyrelsen oplysningerne fra hovedkortet, og den  

 uddannelsessøgende får udleveret bikortet.
Hvis anden A-indkomst er større  

 end stipendiet, anvender SUstyrelsen oplysningerne fra bikortet.
Hvis den  

 studerende har frikort, er stipendiebeløbet trukket fra frikortets  

 maksimumbeløb, før det sendes til den studerende.
Restskat for det foregående år vil normalt blive indregnet i den skat, den  

 uddannelsessøgende forskudsansættes til.
Det medfører, at den  

 uddannelsesstøtte, den uddannelsessøgende får udbetalt pr. måned, bliver  

 mindre, end den ellers ville være blevet.
Skattekort Den uddannelsessøgende skal hverken aflevere skattekort (hovedkort, bikort  

 eller frikort) til SUstyrelsen eller uddannelsesinstitutionen.
Styrelsen får  

 automatisk skattekortoplysningerne fra skattemyndighederne i elektronisk  

 form.
Støttemeddelelsen Støttemeddelelsen vil udover oplysninger om tildelt støtte og grundlaget  

 herfor også indeholde oplysninger om, hvad der vil blive udbetalt i  

 stipendium pr. måned, og hvad der eventuelt er eller vil blive trukket i  

 skat.
Uddannelsessøgende, der søger støtte efter at de har fået udleveret  

 frikort For at få et så korrekt skattetræk af SU-stipendiet som muligt, bør de  

 uddannelsessøgende i forbindelse med ansøgning om SU også henvende sig til  

 skattevæsenet.
De skal aflevere frikortet, og oplyse skattevæsenet om, hvad  

 de hidtil har tjent og forventer at tjene resten af året og størrelsen af det  

 forventede SUstipendium.
På grundlag heraf vil skattemyndigheden foretage en  

 ny skatteberegning og meddele styrelsen og den uddannelsessøgende, hvilke  

 skatteoplysninger, der skal anvendes ved støtteudbetalingen.
Ændring i støtten Ved ændring af uddannelsesstøtten (fravalg, dobbeltklip, fra hjemmeboende  

 til udeboende eller andet), skal den uddannelsessøgende henvende sig til  

 uddannelsesinstitutionen.
Skattemyndighederne får oplysning om det nye  

 stipendiebeløb direkte fra styrelsen.
Hvis de uddannelsessøgende har frikort, bør de dog også rette henvendelse  

 til skattevæsenet.
Herved sikres bedst, at styrelsen trækker skat ud fra de  

 mest korrekte indkomstoplysninger.
Ændring i anden indkomst/fradrag Ved ændret indkomst, bortset fra SU, eller ændret fradrag, skal den  

 uddannelsessøgende henvende sig til sit lokale skattevæsen og kun til  

 skattevæsenet, ikke også til uddannelsesinstitutionen eller SUstyrelsen.  

 Styrelsen får automatisk de nye skatteoplysninger fra skattemyndighederne.
 Hvis den uddannelsessøgende selv vil afgøre, hvilket skattekort  

 SUstyrelsen skal anvende - hovedkort eller bikort - skal den  

 uddannelsessøgende i god tid før udbetalingen af stipendiet give besked herom  

 til det lokale skattevæsen.
Uddannelsens ophør m.v Hvis uddannelsen afbrydes eller afsluttes, giver SUstyrelsen besked til  

 skattevæsenet om, at den uddannelsessøgende ikke i resten af året får  

 SU-stipendium, således at skattevæsenet kan sende den uddannelsessøgende et  

 eventuelt revideret skattekort.
Det samme sker, hvis retten til støtte er  

 mistet (f.eks. alle klip er brugt). Det sker derimod ikke i forbindelse med  

 fravalg af klip, orlov eller lignende midt i året.
Tilbagebetaling af uddannelsesstøtte Indeværende støtteår Fremsættes krav om tilbagebetaling af for meget modtaget uddannelsesstøtte  

 før den 1. februar i det følgende år, sker det efter et nettoprincip.
Dette  

 betyder, at alene støtten efter skattetrækket kræves tilbagebetalt.
Det  

 gælder krav om tilbagebetaling af for meget udbetalt støtte i forbindelse med  

 uddannelsens ophør, inaktivitet m.v.
Den endelige tildeling - indkomstkontrollen Når SUstyrelsen efter støtteårets udløb kræver for meget udbetalt  

 uddannelsesstøtte tilbagebetalt, sker det efter bruttoprincippet, hvis kravet  

 fremsættes efter 1. februar i det følgende år.
Det betyder, at både støtten  

 og den indeholdte skat kræves tilbagebetalt fra den uddannelsessøgende.  

 SUstyrelsen vejleder om, i hvilke tilfælde den uddannelsessøgende selv skal  

 henvende sig til det lokale skattevæsen og bede om en regulering af skatten.
Hjemmeboende - udeboende Uddannelsessøgende, der i folkeregistret står tilmeldt den ene eller begge  

 forældres adresse, eller som rent faktisk bor hos forældrene, er  

 hjemmeboende.
Uddannelsessøgende, der står tilmeldt en adresse forskellig fra  

 begge forældres, og som ikke, udover ferier og søn- og helligdage, jævnligt  

 bor hos forældrene, er udeboende.
 Det er den uddannelsessøgendes bopælsstatus den 1. i den måned, der søges  

 støtte fra, der er afgørende for, om der tildeles støtte som hjemmeboende  

 eller udeboende.
Når der første gang søges støtte, eller når støtteudbetalingen søges  

 genoptaget eller ændret, bekræfter den uddannelsessøgende under strafansvar  

 med sin underskrift på ansøgningen, at oplysningerne om bopælsstatus på det  

 ovennævnte tidspunkt er rigtige. Ændrer den uddannelsessøgende bopælsstatus  

 til hjemmeboende efter at have været udeboende, skal styrelsen straks have  

 besked.
Bliver den uddannelsessøgende udeboende, kan stipendiet forhøjes  

 efter ansøgning, se side 39.
 En uddannelsessøgende skal når som helst ved fremlæggelse af  

 huslejekvittering eller på anden måde kunne dokumentere at være udeboende i  

 perioder, hvor støtte er modtaget som udeboende.
En uddannelsessøgende, der bor på kostskole, skolehjem eller lignende er  

 udeboende, uanset hvilken adresse den pågældende er tilmeldt i  

 folkeregistret.
Det samme gælder for uddannelsessøgende, der får støtte til  

 uddannelser eller studier i udlandet, hvis de ikke bor hos forældrene eller  

 den ene af forældrene i udlandet.
Nye regler for unge under 20 år Fra 1. juli 1992 kan uddannelsessøgende under 20 år, der ikke har  

 afsluttet den første ungdomsuddannelse, og som den 1. juli 1992 eller senere  

 første gang søger om uddannelsesstøtte, kun få støtte som hjemmeboende.
Der  

 bliver dog mulighed for at dispensere fra denne regel, hvis den  

 uddannelsessøgende er udeboende, og hvis der fx er mere end 20 km fra  

 forældrenes bopæl til skolen.
Afgørelsen træffes af uddannelsesinstitutionen.
Stipendium SUstyrelsen udbetaler stipendier forud i månedlige rater til den  

 uddannelsessøgendes girobankkonto eller konto i et andet pengeinstitut i  

 Danmark.
Stipendiebeløb på under 300 kr. om måneden falder væk.
Uddannelsessøgende, der betaler undervisningsafgift i forbindelse med  

 uddannelsen, kan få yderligere et stipendium til hjælp til dækning af  

 undervisningsafgiften.
Stipendiet svarer til 85 procent af 1/12 af den  

 faktiske undervisningsafgift beregnet på årsbasis, dog højst 1.275 kr. om  

 måneden.
Fra 1. juli 1992 bliver der mulighed for at godkende en uddannelse som  

 støtteberettigende, således at godkendelsen ikke omfatter stipendium til  

 hjælp til undervisningsafgift.
Specielt med hensyn til støtte til uddannelse  

 i udlandet gælder, at stipendium til undervisningsafgift vil blive begrænset  

 mest muligt.
 Uddannelsessøgende, der har begyndt den igangværende støtteberettigende  

 uddannelse inden den 1. juli 1992, kan ud over stipendium og studielån  

 fortsat få stipendium som hjælp til dækning af undervisningsafgift indtil  

 denne uddannelses afslutning.
 Hvis uddannelsen gennemgås i udlandet, kan dette stipendium fortsat fås  

 til uddannelsen indtil udløbet af den periode, hvori uddannelsen er godkendt  

 som støtteberettigende efter de før den 1. juli 1992 gældende bestemmelser.
 Indtil udgangen af det kvartal, hvori den uddannelsessøgende fylder 19 år,  

 aftrapper styrelsen stipendietillægget afhængig af forældrenes økonomiske  

 forhold efter samme regler som den almindelige stipendiestøtte, se side 36.
For uddannelsessøgende, som efter særlige regler opnår hel eller delvis  

 fritagelse for betaling af opholdsudgifter f.eks. elever på søfartsskolerne,  

 foretager styrelsen et fradrag i stipendiestøtten.
Fradraget i den efter de  

 almindelige regler beregnede stipendiestøtte er højst 1.226 kr. for gratis  

 kost og logi og for gratis kost alene højst 559 kr. om måneden.
Nedsættelsen  

 sker også i ferieperioderne.
Studielån (lån 6) Styrelsen udbetaler studielån forud i månedlige rater.
Studielån på under  

 300 kr. pr. støttemåned falder væk.
 Første udbetaling af studielån vil dog først ske ca. to uger efter, at  

 gældsbrevet (lånebeviset) er modtaget i styrelsen, underskrevet af låntager.
 Lånetilsagnet bortfalder normalt, hvis den uddannelsessøgende ikke har  

 sendt gældsbrevet retur til styrelsen senest den 1. november 1992, eller hvis  

 låntager har givet afkald på lånet.
Låneraterne forrentes fra den første i måneden efter udbetalingen.
Lånet  

 og de påløbne renter forrentes i uddannelsestiden med fire procent om året.  

 Derefter forrentes den til enhver tid værende gæld med en årlig rente  

 svarende til den officielle diskonto med et procenttillæg eller et  

 procentfradrag, som fastsættes på finansloven for det pågældende år.  

 Procenttillægget kan ikke overstige 1.
Der beregnes rentes-rente.
Diskontoen var den 16. august 1991 9 1/2  

 procent.
Hvis udviklingen i renteniveauet taler for det, kan renten på fire  

 procent ændres ved lov for den resterende del af uddannelsestiden.
 Ved uddannelsestiden forstås det tidsrum, hvori låntager gennemgår  

 offentligt anerkendte uddannelser, ulønnede eller lønnede.
 Uddannelserne skal være af mindst tre måneders sammenhængende varighed og  

 tilrettelagt på heltidsbasis.
 Uddannelser i udlandet kan medregnes i uddannelsestiden, hvis uddannelsen  

 er offentligt anerkendt i uddannelseslandet og af en sådan art, at den ville  

 kunne offentligt anerkendes i Danmark, og forudsat at de øvrige nævnte  

 betingelser er opfyldt.
 Uddannelsestiden ophører, når uddannelsen afsluttes eller afbrydes,  

 medmindre låntager inden for 15 måneder begynder eller genoptager en  

 uddannelse, som opfylder de ovenfor nævnte betingelser.
 Styrelsen kan bestemme, at en låntagers uddannelsestid skal betragtes som  

 ophørt, selv om låntagers uddannelse ikke er afsluttet eller afbrudt, når  

 låntager ikke længere kan anses for at være studieaktiv.
 Tilbagebetaling af studielån med påløbne renter skal ske til styrelsen.
 Låntagere, der kun har studielån optaget efter den 1. januar 1991, skal  

 starte tilbagebetalingen et år efter udløbet af det støtteår, hvor deres  

 uddannelsestid er hørt op.
 Låntagere, der har statslån og studielån optaget både før og efter 1.  

 januar 1991, skal starte tilbagebetalingen et år efter udløbet af det  

 støtteår, hvor deres uddannelsestid er ophørt, dog tidligst 1. august.
 I god tid før tilbagebetalingen skal begynde, får låntageren oplysninger  

 fra SUstyrelsen om gældens størrelse, tilbagebetalingsperiodens længde og  

 ydelsens størrelse.
 Tilbagebetalingsperiodens længde afhænger af gældens størrelse.
Den længste tilbagebetalingsperiode er 15 år, og den korteste 7 år.
Der  

 betales lige store ydelser hver anden måned.
Beløbet kan dog ikke være lavere  

 end 200 kr. pr. gang.
Låntager kan med styrelsen aftale en kortere  

 tilbagebetalingsperiode end syv år.
En sådan aftale kan dog ikke indgås, før  

 tilbagebetalingen er begyndt.
Styrelsen kan efter ansøgning give udsættelse med tilbagebetalingen eller  

 lempe tilbagebetalingsvilkårene, hvis låntager på grund af arbejdsløshed,  

 sygdom, fødsel, værnepligt, store afdragsbyrder på anden studiegæld eller  

 andre særlige omstændigheder ikke kan overholde den fastsatte  

 tilbagebetalingsordning.
De forhold, der ligger til grund for ansøgningen,  

 skal så vidt muligt dokumenteres.
Overgangsordninger for dem, der har begyndt en videregående uddannelse  

 før 15. marts 1988 Forhøjet Studielån Som en overgangsordning kan udeboende uddannelsessøgende, der er fyldt 22  

 år før den 15. marts 1988, og som før dette tidspunkt er begyndt på en  

 videregående uddannelse, få forhøjet studielånet op til 1.768 kr. om måneden.  

 Ordningen bortfalder ved udgangen af juli måned 1993.
Statsgaranteret lån Som en overgangsordning kan uddannelsessøgende, der begyndte en  

 videregående uddannelse før den 15. marts 1988, få statsgaranti for lån i  

 pengeinstitutter på op til 50.526 kr. for et helt støtteår, hvis sådan  

 statsgaranti ikke allerede er opnået i tidligere støtteår.
Statsgarantien kan  

 ydes i indtil 2 år, hvoraf det ene år skal være i forbindelse med  

 uddannelsens afslutning.
Ordningen bortfalder ved udgangen af juli måned  

 1993.
Statsgarantien er ikke afhængig af ansøgerens egenindkomst.
Ansøgerne skal  

 dog opfylde betingelserne for at få støtte efter lovens §§ 7 og 7a.
De skal  

 også have overskredet den tid, hvori de kan få stipendium.
 Lånet optages i et pengeinstitut i Danmark og forrentes med en variabel  

 rente, der til enhver tid fastsættes af pengeinstituttet.
 Tilbagebetalingen skal normalt begynde et år efter, at uddannelsen er  

 afsluttet eller afbrudt, se side 43.
3. Betingelser for at få støtte Betingelser, der angår uddannelsen En uddannelse skal, for at der kan ydes støtte til de pågældende  

 uddannelsessøgende, - være en offentligt anerkendt ungdomsuddannelse eller videre gående  

 uddannelse, der gives på en offentligt anerkendt uddannelsesinstitution, - være ulønnet, se dog side 19.
- være af mindst 3 måneders sammenhængende varighed og - være tilrettelagt som heltidsundervisning, se dog side 19.
Godkendelse af uddannelser SUstyrelsen godkender ungdomsuddannelser, der er offentligt anerkendte, og  

 videregående uddannelser, der ligeledes er offentligt anerkendte, som  

 støtteberettigende.
Ansøgning om godkendelse som støtteberettigende uddannelse sendes til  

 styrelsen af uddannelsesinstitutionen eller af denmyn- dighed eller  

 organisation, der er ansvarlig for tilrettelæggelsen af uddannelsen.
Med  

 ansøgningen skal sendes oplysninger om uddannelsens indhold.
Ansøgningen skal  

 være ledsaget af oplysninger om, hvilken offentlig myndighed der har  

 anerkendt den.
 Fra 1. juli 1992 bliver der mulighed for at godkende en uddannelse som  

 støtteberettigende alene for så vidt angår stipendium til dækning af  

 leveomkostningerne og ikke til stipendium til hjælp til undervisningsafgift.
Godkendte ungdomsuddannelser Følgende uddannelser er for tiden godkendt som støtteberettigende  

 ungdomsuddannelser:
almen voksenuddannelse (* 1) blomsterbinderkursus (* 2) enkeltfagsundervisning 1) (heltidskursus til anerkendte eksaminer på  

 folkeskole- og HF-niveau) erhvervsuddannelse, skoleperiode 1 og 2 (* 2) fodterapeut (* 2) folkeskole gartnerfagets driftslederkursus (* 2) grundskolekursus (private) gymnasium (studentereksamen) højere forberedelseseksamen (HF-kursus) højere handelseksamen (* 2) (HH) højere teknisk eksamen (* 2) (HTX) industrilaborant (* 2) informatikassistent (* 2) skibsassistent (* 2) skibskok (* 2) skipperskoleuddannelser (* 2) (kyst- og fiskeskipper af 3.grad) studenterkursus teknikumuddannelsens adgangsprøve vildtforvalter (* 2), Vildtforvaltningens Skole, Kalø værkstedsskoler/værkstedskurser.
Godkendte videregående uddannelser Følgende uddannelser er for tiden godkendt som støtteberettigende  

 videregående uddannelser:
afspændingspædagog akademiingeniør arkitekt bevægelsespædagog bibliotekar billedkunst ved kunstakademierne byggetekniker byggeteknisk mesterskole bygningskonstruktør børnehave- og fritidspædagog civilingeniør datamatiker design (Danmarks Design Skole og Kolding Tekniske Skole) dyrlæge (veterinær) eksportskoleuddannelsen eksporttekniker elektroniktekniker elektroinstallatør/stærkstrømstekniker ergoterapeut erhvervsanalytiker erhvervssproglige dagstudier (erhvervssproglig korrespondent-  

 eksamen/prøve med mindst 2 sprog, cand.ling. merc.-og  

 cand.interpret.-studiet) erhvervsøkonomiske dagstudier (HA- og cand.merc.-studiet,  

 erhvervsøkonomi/datalogi erhvervsøkonomi/jura og erhvervsøkonomi/matematik,  

 samt erhvervsøkonomi/sprog) ernærings- og husholdningsøkonom eurytmist farmaceut filmskoleuddannelsen fiskeriteknolog fiskeskipper af 1. grad fysioterapeut gartneritekniker gastekniker grafonom (Grafisk Højskole) gvs-mesterkursus havebrugskandidat (hortonom) hotel- og restaurationsuddannelsen husholdningsvidenskab, Nordisk Højskole håndarbejdslærer idrætslærer (Paul-Petersens institut) jordemoder journalist kemotekniker kirkemusikskoler (Vestervig og Løgumkloster) klinisk tandtekniker konservator (Kunstakademiets Konservatorskole) konserveringstekniker (Kunstakademiets Konservatorskole) kunstpædagog laboratorietekniker landbrugskandidat (agronom) landbrugstekniker landinspektør landmålingstekniker ledende/instruerende hospitalslaborant ledende/undervisende ergo- og fysioterapeut levnedsmiddeltekniker levnedsmiddelvidenskab lærer malerfagets svende- og diplomskole markedsøkonom maskinmester maskintekniker mejeriingeniør mejeritekniker mikroinstruktør miljøtekniker modeltekniker musikkonservatorieuddannelserne måletekniker pastoralseminariet produktionstekniker produktudvikler revisorkandidat rytmikpædagog sceneinstruktør/scenograf (Statens Teaterskole) skibsfører skovbrug (forstkandidat) skovtekniker skuespiller socialpædagog socialrådgiver specialkursus i husholdning ved Århus Universitet sygeplejerske sygeplejerskehøjskole, Danmarks tandlæge tandplejer tegnsprogstolk (Handelshøjskolen i København) teknikumingeniør trafikflyver (Skolen for luftfartsuddannelserne) trætekniker universiteternes bachelor-, kandidat- og magisteruddannelser vvs-tekniker.
Løn under uddannelsen Styrelsen godkender en uddannelse, der består af lønnede og ulønnede  

 perioder, som støtteberettigende i de ulønnede perioder af uddannelsen, hvis  

 der indgår mindst en sammenhængende ulønnet måned i uddannelsen.
Perioder,  

 hvori en uddannelsessøgende efter de almindelige retningslinier for  

 uddannelsen er i lønnet praktik, indgår ikke i den støtteberettigende  

 normerede studietid, hvis de for uddannelsen som helhed udgør en eller flere  

 måneder.
 Den del af de lønnede praktikperioder af en uddannelse, som efter  

 sammenlægning af sådanne perioder er af mindre end en måneds varighed, er dog  

 støtteberettigende.
 Styrelsen bestemmer, i hvilke måneder der ikke udbetales støtte på grund  

 af lønnet praktik.
Enkeltfagsundervisning For at få uddannelsesstøtte skal uddannelsen som hovedregel være på  

 heltid.
Nogle uddannelser anses for heltidsundervisning, hvis den  

 uddannelsessøgende deltager i mindst 20 undervisningstimer om ugen.
 Det gælder:
- almen voksenuddannelse - prøveforberedende enkeltfagsundervisning til folkeskolens afgangsprøver  

 og udvidede afgangsprøver - prøveforberedende enkeltfagsundervisning til højere forberedelseseksamen  

 (HF) eller lignende undervisning på tilsvarende niveau.
 Deltagelse i fag på forskellige niveauer kan kombineres.
Indgår der i undervisningen 15 timer eller derover på folkeskoleniveau,  

 betragtes hele undervisningen som afholdt på folkeskoleniveau ved opgørelsen  

 af forbrugt støttetid.
Deltagerne skal følge hele undervisningen på samme  

 kursus.
 Styrelsen kan dog i særlige tilfælde efter indstilling fra  

 uddannelsesinstitutionen godkende, at deltagere, der følger enkelte fag på  

 andre enkeltfagskurser, bliver støtteberettigede.
Uddannelser i udlandet Nye regler fra 1. juli 1992 Reglerne om uddannelsesstøtte til uddannelser i udlandet bliver ændret fra  

 1. juli 1992. Der vil blive mulighed for at få støtte til en uddannelse i  

 udlandet på op til 3 års varighed.
Er uddannelsen længere, kan der kun gives  

 støtte til de sidste 3 år af uddannelsen.
Der vil endvidere som hidtil være  

 mulighed for støtte til ganske enkelte uddannelser i hele deres  

 uddannelsesforløb, hvis de ikke findes i Danmark, men dækker et  

 erhvervsmæssigt behov her.
 Der vil fortsat kun blive givet støtte til uddannelser, der giver en  

 erhvervskompetence, der kan finde almindelig anvendelse i Danmark.  

 Uddannelsen skal desuden være offentlig anerkendt og opfylde de betingelser,  

 der gælder for uddannelser i Danmark.
 Der vil kun blive givet tilskud til dækning af undervisningsafgift ved  

 ganske få uddannelser, hvor det skønnes nødvendigt for at dække særlige  

 erhvervsmæssige behov i Danmark.
 Der bliver fastsat særlige regler for støtte til uddannelser i udlandet,  

 bl.a. vil mulighederne for ekstraklip blive meget begrænsede.
 Uddannelsesinstitutionerne vil blive orienteret, så snart de nye regler  

 foreligger.
De regler, der gælder til udgangen af juni måned 1992 De retningslinier for støtte til uddannelse i udlandet, der er beskrevet  

 her, gælder kun til udgangen af juni måned 1992. Styrelsen giver støtte til  

 uddannelse i udlandet til danske statsborgere.
Styrelsen godkender  

 uddannelser i udlandet som støtteberettigende.
For at en uddannelse i  

 udlandet kan godkendes som støtteberettigende, skal de betingelser, der  

 gælder for at godkende en uddannelse i Danmark, være opfyldt.
Se side 17.
 Når disse betingelser er opfyldt, kan styrelsen i følgende tilfælde  

 godkende uddannelser i udlandet som støtteberettigende i hele  

 uddannelsesforløbet:
I følgende tilfælde kan uddannelser i udlandet godkendes som  

 støtteberettigende i indtil 2 år, når de ville give adgang til  

 uddannelsesstøtte, hvis de foregik i Danmark.
De betingelser, der gælder for  

 at godkende en uddannelse i Danmark, skal også være opfyldt:
 Støtten til uddannelse i udlandet, herunder stipendium til hjælp til  

 dækning af undervisningsafgift, gives i samme former, under samme betingelser  

 og efter samme regler, som gælder for støtte til uddannelser i Danmark.  

 Støttetiden i udlandet medregnes ved opgørelsen af den forbrugte støttetid.  

 Udbetaling sker kun til girobankkonto eller pengeinstitut i Danmark.
 Ansøgning om støtte til en uddannelse i udlandet indsendes til styrelsen.  

 Med ansøgningen skal følge detaljerede oplysninger om den udenlandske  

 uddannelse i form af studieplaner, brochurer m.v.
Der kan ikke gives støtte til uddannelsessøgende, som får  

 uddannelsesstøtte efter studielandets regler.
Klager over styrelsens  

 afgørelser om godkendelse af en uddannelse i udlandet som støtteberettigende  

 indsendes til Undervisnings-og Forskningsministeriet, Økonomiafdelingen,  

 Frederiksholms Kanal 21, 1220 København K.
Klager over andre afgørelser  

 vedrørende støtte til uddannelser i udlandet sendes til Ankenævnet for  

 Uddannelsesstøtten.
Fra 1. juli 1992 kan det bestemmes, at sådanne afgørelser  

 ikke kan indbringes for ministeriet.
Studieophold i udlandet Der kan gives uddannelsesstøtte til studieophold i udlandet i højst to år.
 Uddannelsessøgende, der er indskrevet ved en dansk uddannelsesinstitution,  

 skal indsende ansøgning om godkendelse af studieopholdet som  

 støtteberettigende til sin uddannelsesinstitution i Danmark.
 Studierne skal kunne indgå som en del af uddannelsen i Danmark, og de skal  

 kunne medføre en tilsvarende eller i overvejende grad tilsvarende nedsættelse  

 af uddannelsestiden i Danmark.
Hvis den uddannelsessøgende ikke er indskrevet ved en dansk  

 uddannelsesinstitution, kan studierne godkendes under samme betingelser, hvis  

 den uddannelsessøgende ved en erklæring fra rette danske  

 uddannelsesinstitution kan godtgøre, at betingelserne er opfyldt.
Hvis en  

 uddannelsessøgende, der er indskrevet ved en dansk uddannelsesinstitution,  

 får stipendium til hjælp til dækning af undervisningsafgiften ved den danske  

 uddannelsesinstitution, bortfalder dette stipendium under studieopholdet.
Er  

 studieopholdet i udlandet forbundet med betaling af undervisningsafgifter,  

 gives der supplerende stipendier under samme betingelser som under uddannelse  

 i Danmark, se dog på side 20, om nye regler om undervisningsafgift til  

 uddannelse i udlandet.
Betingelser, der angår den uddannelsessøgende SUstyrelsen giver uddannelsesstøtte til uddannelsessøgende fra kvartalet  

 efter, at de er fyldt 18 år, - hvis de er danske statsborgere eller ligestilles med danske  

 statsborgere, - hvis de ikke modtager anden offentlig støtte, der tilsigter at dække  

 leveomkostningerne, og - hvis de er studieaktive.
Udlændinge Støtte kan normalt kun gives til danske statsborgere.
I visse tilfælde kan  

 der dog gives støtte til uddannelsessøgende, der ikke har dansk  

 statsborgerskab, til uddannelse i Danmark.
 Følgende udlændinge har adgang til uddannelsesstøtte som danske  

 statsborgere til uddannelse i Danmark:
Sydslesvigere Tyske statsborgere, der tilhører det danske mindretal i Sydslesvig, skal  

 sammen med støtteansøgningen sende bevis for afgang fra Duborgskolen i  

 Flensborg eller anden dansk skole for at godtgøre deres tilhørsforhold til  

 Danmark.
 Kan den uddannelsessøgende ikke fremlægge et sådant bevis, vil styrelsen  

 forelægge ansøgningen for Sydslesvigsk Kultursamfund.
Islandske statsborgere Islandske statsborgere, der den 6. marts 1946 var eller på noget tidspunkt  

 inden for de sidste 10 år før den 6. marts 1946 har været bosat her i landet,  

 jfr. § 2 i lov om ophævelse af dansk-islandsk forbundslov.
Flygtninge Flygtninge - det vil sige personer, der modtager eller har modtaget  

 integrationsbistand fra Dansk Flygtningehjælp, eller personer, der  

 familiesammenføres med sådanne personer.
Indrejst sammen med forældre Personer, der samtidig med deres forældre tager fast ophold i Danmark, og  

 som ved indrejsen i Danmark ikke er fyldt 20 år.
Ægteskab med dansk statsborger Personer, der umiddelbart før ansøgningstidspunktet har haft  

 sammenhængende ophold i Danmark i 2 år, og som i denne periode har været gift  

 med en dansk statsborger.
EF-borgere Statsborgere fra de andre EF-lande kan få støtte efter samme regler som  

 danske statsborgere, i det omfang det følger af EF-retten.
 Det betyder, at børn af EF-borgere kan få uddannelsesstøtte, hvis deres  

 forældre enten er eller har været beskæftiget som lønmodtagere i Danmark  

 eller udøver eller har udøvet virksomhed her i landet i henhold til  

 fællesskabernes regler om etableringsret og udveksling af tjenesteydelser.
 Det er dog en betingelse, at børnene er kommet til Danmark i forbindelse  

 med forældrenes virksomhed her i landet og fortsat bor her.
Der kan også gives støtte til arbejdstagere fra de andre EF-lande, der  

 begynder på en erhvervskvalificerende uddannelse.
Det er en betingelse, at  

 der er kontinuitet mellem uddannelsen og den tidligere udøvede  

 erhvervsmæssige beskæftigelse i den forstand, at uddannelsen har tilknytning  

 til den tidligere erhvervsmæssige beskæftigelse.
Ved tilknytning forstås en  

 indholdsmæssig og tidsmæssig sammenhæng.
Der kræves dog ikke en  

 indholdsmæssig sammenhæng, når arbejdstageren ufrivilligt er blevet  

 arbejdsløs og derfor er nødt til at omskole sig til beskæftigelse i et andet  

 fag.
 EF-borgere kan også få uddannelsesstøtte i henhold til de almindelige  

 regler, som gælder for andre udlændinge end statsborgere fra de andre  

 nordiske lande.
Nordiske statsborgere Betingelser om erhvervsarbejde i Danmark Statsborgere fra de øvrige nordiske lande skal umiddelbart før det  

 tidspunkt, hvor de søger støtte, have haft ophold i Danmark uafbrudt i to år  

 eller derover.
I denne periode skal de have haft mindst halvtids  

 erhvervsarbejde.
 Med erhvervsarbejde sidestilles:
 Hvis erhvervsarbejdet ikke har været sammenhængende eller ikke har ligget  

 umiddelbart før ansøgningstidspunktet, har den uddannelsessøgende dog adgang  

 til uddannelsesstøtte, hvis de mellemliggende perioder har været:
Andre udlændinge Betingelser om erhvervsarbejde og særlig tilknytning til Danmark Andre udlændinge end statsborgere fra de øvrige nordiske lande kan få  

 uddannelsesstøtte, hvis de umiddelbart før ansøgningstidspunktet har haft  

 ophold i Danmark i to år eller derover med mindst halvtids erhvervsarbejde  

 eller forudgående praktikarbejde.
Det er en betingelse, at opholdet og  

 arbejdet har været sammenhængende.
De kan også få støtte, hvis de har ganske særlige tilknytningsforhold til  

 Danmark.
Familietilknytning i form af ægteskab med en dansk statsborger i  

 mindre end 2 år eller børn med en dansk statsborger kan indgå i vurderingen,  

 men er ikke i sig selv udslagsgivende.
Hvis den uddannelsessøgende  

 umiddelbart før ansøgningstidspunktet har opholdt sig i Danmark i 2 år og  

 samtidig har været gift med en dansker, gives der dog altid støtte.
Se side  

 22.
(Uddannelsesstøtte fra hjemlandet Statsborgere fra de øvrige nordiske lande og tyske statsborgere, der  

 tilhører det danske mindretal i Sydslesvig, kan ikke få uddannelsesstøtte,  

 hvis de under uddannelsen får støtte fra hjemlandet.
Andre udlændinge har  

 heller ikke ret til at få uddannelsesstøtte, hvis de gennemgår en uddannelse,  

 der giver adgang til uddannelsesstøtte efter hjemlandets regler.
Særligt skema Udlændinge, der ikke har fået uddannelsesstøtte før, skal udover det  

 almindelige ansøgningsskema også udfylde »Oplysningsskema for  

 UDLÆNDINGE«.
Skemaerne skal sendes samlet til SUstyrelsen.
 Flygtninge kan dog umiddelbart indgive ansøgning om uddannelsesstøtte.  

 Sammen med ansøgningen skal sendes en bekræftelse fra Dansk Flygtningehjælp  

 eller socialforvaltningen om, at den pågældende er anerkendt som flygtning  

 eller er blevet familiesammenført med en flygtning.
 Alle - bortset fra statsborgere fra de nordiske lande og flygtninge - skal  

 oplyse, hvor længe deres opholdstilladelse er gyldig.
Anden offentlig støtte Uddannelsessøgende, der får anden offentlig støtte, der skal dække  

 leveomkostningerne, er udelukket fra at få stipendium og studielån.
Det gælder uddannelsessøgende, der for eksempel - er omfattet af reglerne om støtte til elever på folkehøjskoler,  

 husholdningsskoler og efterskoler, - får støtte i henhold til Grønlands hjemmestyres studiestøtteordning, - er under afsoning i kriminalforsorgens anstalter, - får uddannelsesstøtte under uddannelse i udlandet efter  

 uddannelseslandets regler herom, - får arbejdsløshedsdagpenge eller uddannelsesydelse i henhold til  

 reglerne om arbejdstilbud til ledige., - får folkepension eller førtidspension i henhold til lov om social  

 pension - er på efterløn, - får fast revalideringsydelse efter § 43, stk. 2 i bistandsloven, - er under forrevalidering og får kontanthjælp efter bistandslovens § 37, - får skolarstipendier afholdt af offentlige midler, der har en sådan  

 størrelse, at de kan dække leveomkostningerne.
 Uddannelsessøgende, der modtager supplerende hjælp i henhold til andre  

 bestemmelser i bistandsloven, barselsdagpenge eller sygedagpenge, kan søge  

 uddannelsesstøtte efter de almindelige regler.
Studieaktivitet Der kan kun tildeles uddannelsesstøtte til uddannelsessøgende, der er  

 studieaktive.
 En uddannelsessøgende er studieaktiv, indtil uddannelsesinstitutionen ved  

 prøver eller på anden måde konstaterer, at den uddannelsessøgende ikke yder  

 en studiemæssig indsats, der svarer til den forbrugte støttetid til den  

 igangværende uddannelse.
 Uddannelsesinstitutionen skal løbende kontrollere den uddannelsessøgendes  

 studiemæssige indsats i forhold til de for uddannelsen gældende bestemmelser.  

 Den uddannelsessøgende skal deltage i foreskrevne prøver, obligatorisk  

 undervisning, aflevere opgaver m.v.
En uddannelsessøgende kan ikke oppebære uddannelsesstøtte i større takt  

 end svarende til den konstaterede studiemæssige placering.
Det følger heraf,  

 at en uddannelsessøgende, der ikke deltager i foreskrevne prøver, normalt  

 ikke betragtes som studieaktiv.
Melder sig ikke til prøve - melder fra En uddannelsessøgende, som ikke tilmelder sig en foreskrevet prøve, eller  

 som lader være med at gå op til en foreskrevet prøve, betragtes ikke som  

 studieaktiv.
Uddannelsesinstitutionen har pligt til at kontrollere, om  

 uddannelsessøgende, der har tilmeldt sig en foreskrevet prøve, nu også  

 deltager i prøven.
Institutionen skal derefter hurtigst muligt meddele  

 eventuel manglende deltagelse til styrelsen.
 Når indberetningen er sket, kræver styrelsen for meget udbetalt støtte  

 tilbagebetalt.
Består ikke Hvis en uddannelsessøgende ikke består de foreskrevne prøver, kan der ses  

 bort fra den tid, der er brugt til prøverne, når den pågældendes støttetid  

 skal gøres op.
 Det kan ske inden for de 12 støttemåneder, der kan ses bort fra til  

 studieskift/omprøver m.v. se side 28.
For at bevare sin studieaktivitet skal den uddannelsessøgende herefter gå  

 op til prøve i den førstkommende ordinære prøvetermin.
Det gælder uanset, om  

 den uddannelsessøgende fravælger klip i perioden frem til førstkommende  

 ordinære prøvetermin.
 Der stilles ikke krav om, at den uddannelsessøgende går til  

 reeksamination.
Er de 12 måneder brugt i forvejen, betragtes den uddannelsessøgende som  

 studieinaktiv.
Det samme gælder, hvis den uddannelsessøgende omgående giver  

 styrelsen meddelelse om, at han/hun ikke ønsker støtten udbetalt inden for de  

 12 støttemåneder.
Når støtte ikke (længere) kan udbetales inden for de 12 støttemåneder,  

 betragter styrelsen den uddannelsessøgende som studieinaktiv, og styrelsen  

 standser udbetalingen.
For meget modtaget støtte skal tilbagebetales.
 I uddannelser, hvor det ikke er muligt at dumpe til en prøve, er den  

 uddannelsessøgende stillet, som om en prøve ikke er bestået, hvis  

 uddannelsesinstitutionen råder den uddannelsessøgende til at gå om.
 Den uddannelsessøgende betragtes fortsat som studieaktiv, hvis han/hun  

 består den væsentligste del af flere foreskrevne prøver, kurser og lignende.  

 Det kræver dog, at uddannelsesinstitutionen skønner, at den pågældende kan  

 tage den manglende del, uden at uddannelsesforløbet forsinkes.
Sygdom En uddannelsessøgende kan få uddannelsesstøtte frem til en sygeeksamen.  

 Det kræver dog, at den uddannelsessøgende har meldt fra til den oprindelige  

 prøve på grund af sygdom, og at sygdommen er dokumenteret med en  

 lægeerklæring.
Går den uddannelsessøgende ikke op til sygeeksamen, eller går  

 den uddannelsessøgende op, men ikke består, er retningslinierne de samme som  

 ved almindelige prøver.
Afholdes der ingen sygeeksamen, træder førstkommende ordinære eksamen i  

 stedet.
Den uddannelsessøgende vil herefter kun fortsat kunne få  

 uddannelsesstøtte, hvis han/hun ud over at gå op til den manglende prøve,  

 også deltager i foreskrevne prøver, som er nødvendige for, at uddannelsen kan  

 afsluttes til normeret tid.
Uddannelser med mødepligt En uddannelsessøgende, der ikke deltager i obligatorisk undervisning i et  

 sådant omfang, at uddannelsen kan afsluttes inden for den normerede  

 studietid, betragtes som inaktiv.
Der ses bort fra perioder uden støtte En uddannelsessøgende kan kun få støtte i perioder, hvor  

 uddannelsesinstitutionen betragter den pågældende som studieaktiv.
Ved  

 bedømmelse af, om en uddannelsessøgende er studieaktiv, ses der bort fra  

 perioder, hvor den uddannelsessøgende ikke har fået støtte, herunder  

 perioder, hvor der er fravalgt klip.
Perioder, der er set bort fra inden for de 12 støttemåneder, som kan  

 bruges til studieskift/omprøver m.v., medregnes heller ikke.
En  

 uddannelsessøgende, der får støtte inden for de 12 måneder, skal dog gå til  

 prøve i førstkommende, ordinære prøvetermin.
Se side 24. Der ses også bort  

 fra perioder, hvor der på grund af sygdom, rådsarbejde, udførelse af  

 videnskabeligt arbejde og andre særlige forhold er dispenseret fra  

 støttetidsreglerne.
 Specielt med hensyn til arbejde, som er pålagt den uddannelsessøgende i  

 henhold til styrelseslovgivningen, rådsarbejde eller arbejde vedrørende de  

 uddannelsessøgendes sociale og uddannelsesmæssige forhold, gælder, at det kan  

 sidestilles med studieaktivitet i indtil et år.
Eksempel: En uddannelsessøgende har ved fravalg af støttetid eller på  

 grund af uforbrugt støttetid opsparet tre måneders klip.
En prøve skal ifølge  

 studieplanen bestås.
Deltager den uddannelsessøgende ikke i prøven, kan  

 støtteudbetaling fortsætte i tre måneder, hvorefter den straks standses.  

 Først når prøven er bestået, kan støtteudbetaling på ny finde sted.
Der må  

 ikke ske forbrug af støttetid i større takt end den konstaterede  

 studieaktivitet.
Uddannelsessøgende, der har begyndt en videregående uddannelse før 15.  

 marts 1988 For uddannelsessøgende, der har begyndt en videregående uddannelse før 15.  

 marts 1988, gælder de hidtidige regler om studieaktivitet stadigvæk.
Det vil  

 sige, at de betragtes som studieaktive, indtil det ved prøver eller på anden  

 måde af uddannelsesinstitutionen konstateres, at den uddannelsessøgende ikke  

 yder en studiemæssig indsats, der gør det muligt at gennemføre uddannelsen  

 uden væsentlig overskridelse af den sædvanlige studietid.
Institutionen skal underrette styrelsen om inaktivitet Hvis uddannelsesinstitutionen finder, at en uddannelsessøgende ikke er  

 studieaktiv, skal dette straks meddeles styrelsen.
Institutionen skal  

 begrunde meddelelsen.
Uddannelsesinstitutionen skal samtidig give den uddannelsessøgende besked  

 om indberetningen, så den uddannelsessøgende har mulighed for at fremsætte  

 eventuelle bemærkninger hertil.
Den uddannelsessøgende skal have at vide, at  

 støtten bliver stoppet med virkning fra det tidspunkt, den uddannelsessøgende  

 er blevet inaktiv, hvis styrelsen følger institutionens indstilling.
Hvis en uddannelsessøgende bliver studieinaktiv på grund af manglende  

 deltagelse i en prøve, eller fordi en prøve ikke er bestået, skal  

 støtteudbetalingen stoppes fra juli måned, hvis prøven er en del af  

 sommereksamen.
Er prøven en del af vintereksamen, skal støtten stoppes fra  

 februar måned.
Ligger prøven udenfor de almindelige prøveterminer, skal  

 støtteudbetalingen standses fra måneden efter, prøven har været afholdt.  

 Støtteudbetalingen stoppes dog altid tidligst fra måneden efter, at den  

 uddannelsessøgende har fået meddelelse om prøveresultatet.
Søger en uddannelsessøgende støtteudbetalingen genoptaget på et tidspunkt,  

 hvor der har været afholdt prøver, men hvor resultatet af prøverne endnu ikke  

 foreligger, skal ansøgningen indsendes på normal vis.
Så snart  

 uddannelsesinstitutionen kender prøveresultaterne, tages der stilling til  

 spørgsmålet, om den uddannelsessøgende fortsat kan betragtes som studieaktiv,  

 eller om der skal ske indberetning til styrelsen om studieinaktivitet.
 Uddannelsessøgende, der får støtte til uddannelse eller studier i  

 udlandet, skal sørge for, at styrelsen mindst to gange om året får meddelelse  

 om deres studieforløb, herunder studieaktivitet.
 Uddannelsessøgende, der er indskrevet ved en dansk uddannelsesinstitution,  

 skal dog sende meddelelse til den danske uddannelsesinstitution, der så skal  

 kontrollere, om de er studieaktive.
Klippekortet Reglerne om klippekortet giver de uddannelsessøgende mulighed for selv at  

 bestemme støttens placering inden for studieforløbet, se side 28.
 Den uddannelsessøgende får første gang, der søges støtte til en ny  

 uddannelse, som udgangspunkt tildelt et antal klip (støttemåneder) svarende  

 til den normerede studietid for uddannelsen.
Der sker en omberegning af den normerede studietid til månedsklip.
Ved  

 omberegningen er der taget hensyn til, at der ikke udbetales støtte i august  

 måned, hvis uddannelsen begynder i september, og at der ikke udbetales støtte  

 for juli måned, hvis uddannelsen afsluttes i juni.
 Ved opgørelse af den normerede studietid fratrækkes perioder med lønnet  

 praktik, hvis de udgør 1 måned eller mere af hele uddannelsen.
Et klip svarer til udbetaling af en måneds støtte.
Dette gælder også, selv  

 om støtten er reduceret p.g.a. forældreindkomsten, og selv om støtten kræves  

 tilbagebetalt i forbindelse med indkomstkontrollen efter støtteårets udløb  

 eller frivilligt tilbagebetales.
Klip, der er brugt til tidligere afbrudt eller afsluttet uddannelse,  

 medregnes ved opgørelsen af støttetiden i den igangværende uddannelse.
Dog  

 medregnes klip brugt til undervisning på folkeskoleniveau ikke.
I  

 videregående uddannelse medregnes klip brugt i ungdomsuddannelse ikke, se dog  

 nedenfor om klip til erhvervsrettet ungdomsuddannelse.
 Der medregnes også perioder med uddannelsesydelse for uddannelsessøgende,  

 der har begyndt en uddannelse med uddannelsesydelse efter den 13. december  

 1988. Perioder med fast revalideringsydelse efter bistandslovens § 43, stk.  

 2, medregnes også som forbrugte klip.
For uddannelsessøgende i videregående uddannelse sker der dog ikke fradrag  

 for uddannelsesydelse eller fast revalideringsydelse, der er modtaget til  

 gennemførelse af en ungdomsuddannelse.
Der sker ikke fradrag for  

 uddannelsesydelse og fast revalideringsydelse brugt på folkeskoleniveau,  

 medmindre den uddannelsessøgende er i gang med en uddannelse på  

 folkeskoleniveau.
Til gennemførelse af prøveforberedende enkeltfagsundervisning på  

 folkeskoleniveau kan der højst gives støtte i 35 måneder.
Der kan også gives  

 op til 35 måneders støtte til gennemførelse af enkeltfagsundervisning på  

 HF-niveau.
 Styrelsen kan bestemme, at der ved beregning af støttetiden for  

 uddannelsessøgende skal tages hensyn til uddannelsesstøtte, der er oppebåret  

 efter færøske eller grønlandske regler.
Ungdomsuddannelse I ungdomsuddannelser regnes både forbrug i tidligere ungdomsuddannelser og  

 i tidligere videregående uddannelse med ved opgørelsen af støttetiden til den  

 nuværende uddannelse.
Det er dog kun klip brugt efter 1. august 1989, der  

 kommer med i opgørelsen.
Inden for ungdomsuddannelserne findes der dog nogle sædvanlige  

 uddannelsesforløb, der betragtes som samlede uddannelsesforløb.
Det har den  

 virkning, at der kan gives støtte i hele forløbet.
Det drejer sig om følgende  

 uddannelsesforløb:
 - Erhvervsuddannelse, skoleperiode 1 og 2 og en af følgende uddannelser:
- Højere Handelseksamen (HH) eller - Højere Teknisk Eksamen (HTX) - Skibsassistent og en af følgende uddannelser:
- Kystskipperuddannelsen - Fiskeskipperuddannelsen - Skibskokuddannelsen Erhvervsrettede ungdomsuddannelser Uddannelsessøgende i erhvervsrettede ungdomsuddannelser, der ikke kan få  

 støtte, fordi deres støttetid er brugt, kan få støtte inden for klippekortet  

 for de videregående uddannelser.
Se oversigt side 17.
Videregående uddannelse I videregående uddannelser medregnes klip brugt i ungdomsuddannelser ikke,  

 se dog ovenfor om evt. forbrug i erhvervsrettede ungdomsuddannelser.  

 Uddannelsessøgende, der har begyndt en videregående uddannelse før 1. august  

 1989, og som ikke har søgt støtte efter 1. august 1989, skal indplaceres i  

 klippekortet, se side 31. De skal, hvis de ønsker at bevare muligheden for at  

 få støtte til den igangværende uddannelse, herunder statsganteret studielån  

 og forhøjet studielån i 1993 søge om at blive indplaceret inden oktober 1992,  

 se side 31.
 Styrelsen kan godkende, at der for en gruppe af uddannelsessøgende bruges  

 en anden støttetid for en deleksamen eller for et helt studium end den  

 normale, når studietiden for disse uddannelsessøgende er forlænget på grund  

 af ganske særlige forhold.
Der kan ses bort fra 12 klip Ved opgørelsen af støttetiden kan der ses bort fra 12 støttemåneder i  

 ungdomsuddannelse og 12 støttemåneder i videregående uddannelse.
Der kan ses bort fra de 12 støttemåneder, hvis de er brugt til en  

 uddannelse, der er afbrudt inden for de første 12 måneder.
Der kan kun ses  

 bort fra støttetid brugt til den første afbrudte ungdomsuddannelse og til den  

 første afbrudte videregående uddannelse.
Der kan også inden for de 12  

 støttemåneder ses bort fra støtte brugt til en prøve, som den  

 uddannelsessøgende ikke har bestået.
Ved uddannelser, hvor der ikke holdes prøve, kan der ses bort fra støtte  

 brugt til at gennemføre uddannelsesperioder, som den uddannelsessøgende er  

 blevet pålagt at gå om.
Det samme gælder i uddannelser, hvor det ikke er  

 muligt at dumpe, hvis uddannelsesinstitutionen i overensstemmelse med  

 gældende regler råder den uddannelsessøgende til at gå om.
 Inden for de 12 støttemåneder kan der i ungdomsuddannelser yderligere ses  

 bort fra støttetid brugt til adgangsgivende kurser.
 Det drejer sig om værkstedskurser, der er adgangsgivende til videregående  

 uddannelser, suppleringskurser og teknikumingeniøruddannelsens adgangskursus.  

 Enkeltfagsundervisning betragtes kun som suppleringskurser, hvis  

 undervisningen ikke tidligere er gennemført på tilsvarende niveau, og hvis  

 undervisningen indgår i adgangsgrundlaget for en videregående uddannelse.
 I videregående uddannelse kan der inden for de 12 støttemåneder ud over  

 støttetid brugt til studieskift og omprøver ses bort fra støtte oppebåret i  

 perioder med forældreafhængig støtte.
Dispensationer SUstyrelsen har mulighed for at dispensere fra støttetidsreglerne.
Der kan ses bort fra forbrugt støttetid, hvis studier har været udelukket  

 af særlige forhold som for eksempel rådsarbejde eller lignende i indtil et  

 år, sygdom, graviditet, fødsel eller videnskabeligt arbejde.
Det er dog en  

 betingelse, at studiet er forsinket på grund af de nævnte forhold.
Styrelsen kan endvidere forlænge støttetiden, hvis der foreligger andre  

 særlige forhold.
Styrelsen kan godkende, at der ikke sker medregning af  

 støttetid brugt i en videregående uddannelse, der er umiddelbart  

 adgangsgivende til en anden videregående uddannelse.
 Ved uddannelser, hvor den almindelige adgangsbetingelse er studenter-,  

 højere forberedelses- eller højere handelseksamen, og hvor den  

 uddannelsessøgende har en af disse eksaminer, kan der ikke ses bort fra en  

 tidligere videregående uddannelse.
Den uddannelsessøgende kan selv bestemme støttens placering Den uddannelsessøgende kan selv bestemme, hvornår der skal udbetales  

 støtte (bruges klip) i perioder, hvor betingelserne herfor er opfyldt.
Det er  

 kun de måneder, hvor der udbetales støtte, som medregnes som forbrugte klip.
Dobbeltklip Er en videregående uddannelse normeret med en studietid på mere end 48  

 støttemåneder, kan den uddannelsessøgende anvende opsparede klip til at  

 fordoble støtten de sidste 12 støttemåneder af uddannelsen.
 Uddannelsesinstitutionen skal afgive en erklæring om, at uddannelsen kan  

 afsluttes inden for 12 måneder.
Der kan kun udbetales dobbeltklip, hvis den uddannelsessøgende har klip  

 til gode svarende til det antal måneder, der er tilbage af uddannelsen, og  

 derudover har opsparet et antal klip.
Hvis den uddannelsessøgende ikke har  

 klip nok til, at der kan udbetales dobbeltklip i hele perioden, udbetales  

 dobbeltklippene i en sammenhængende periode, så langt den opsparede støtte  

 rækker.
Det er kun klip, som er opsparet efter den 1. august 1989, som kan  

 bruges til dobbeltklip.
Der kan spares klip op på følgende måde:
 - Fravalg af støtte.
 - Undladelse af at søge støtte i et støtteår efter indplaceringen.
 - Tilbagebetaling i støtteårene 1989/90 og 1990 inden for de gældende  

 frister (for 1989/90 var det 2. april 1990 og for efteråret 1990 var det 1.  

 oktober 1990) af hele den modtagne støtte, der er tildelt for den pågældende  

 støtteperiode.
 - Gennemførelse af uddannelsen på kortere tid end den normerede studietid.  

 Opsparingen svarer til det antal måneder, som den normerede studietid er  

 konstateret afkortet med efter 1. august 1989.
 For studerende, der har påbegyndt den første støtteberettigende uddannelse  

 efter 15. marts 1988, gælder:
at der kun kan gives dobbeltklip, hvis det samlede antal forbrugte  

 månedsklip - inklusive dobbeltklip til den igangværende uddannelse - derved  

 ikke overstiger det antal månedsklip, som uddannelsen støttemæssigt er  

 normeret til.
Den normerede studietid kan dog forhøjes med de klip, der er  

 tildelt ved dispensation fra støttetidsreglerne.
Se side 28.
Indplacering i klippekortsystemet Nye regler fra 1993 Fra 1. januar 1993 er reglerne om klippekortet ændret.
Uddannelsessøgende,  

 der har begyndt en videregående uddannelse før 1. august 1989, skal søge om  

 at blive indplaceret i klippekortet inden oktober 1992 for at bevare  

 muligheden for at få støtte til den igangværende uddannelse, herunder  

 statsgaranteret lån og forhøjet studielån, i 1993.
De skal lade sig indplacere, selv om de ikke kan få støtte i 1992, fx  

 fordi de tjener for meget.
De skal aflevere ansøgning herom til  

 uddannelsesinstitutionen senest 1. oktober 1992. Der kan i særlige tilfælde  

 ses bort fra denne frist.
Det gælder fx for uddannelsessøgende, der har  

 modtaget anden offentlig støtte.
 SUstyrelsen indplacerer uddannelsessøgende, der har begyndt en  

 videregående uddannelse før 1. august 1989, i klippekortsystemet således:
Uddannelsessøgende, der har begyndt en videregående uddannelse før 15.  

 marts 1988 Uddannelsessøgende, der har begyndt en videregående uddannelse før den 15.  

 marts 1988, indplacerer styrelsen i klippekortsystemet med en støttetid  

 svarende til sædvanlig studietid plus et år med fradrag af  

 indskrivningsperioder ved den igangværende uddannelse og ved en eventuelt  

 afsluttet eller afbrudt støtteberettigende videregående uddannelse, uanset om  

 den pågældende har fået uddannelsesstøtte.
Indplaceringen sker på grundlag af forholdene på det tidspunkt, hvor den  

 uddannelsessøgende søger om støtte første gang efter 1. august 1989.  

 Indskrivningsperioder efter den 1. august 1989 medregnes kun - hvis ansøger har været i lønnet praktik i den igangværende uddannelse,  

 eller - hvis den uddannelsessøgende har fået anden offentlig støtte eller - hvis den uddannelsessøgende ikke har været dansk statsborger.
 Ved indplaceringen kan der ses bort fra indskrivningsperioder efter de  

 retningslinier, som er nævnt på side 28.
 Reglen om, at der kan ses bort fra 12 støttemåneder brugt til studieskift,  

 omprøver m.v., gælder dog ikke her.
Der ses desuden bort fra perioder med orlov og fra perioder med lønnet  

 praktik i tidligere uddannelser.
Perioder med lønnet praktik i den  

 igangværende uddannelse regnes med.
 Der ses endvidere bort fra perioder, hvor den uddannelsessøgende ikke har  

 kunnet få støtte, fordi den pågældende ikke har været studieaktiv.
 Der kan i det samlede studieforløb højst ses bort fra 3 år på grund af  

 inaktivitet.
 Styrelsen kan godkende, at der ses bort fra perioder med erhvervsarbejde,  

 aftjening af værnepligt eller manglende børnepasningsmuligheder.
 Forudsætningen er, at studiet er forsinket på grund af de nævnte forhold.  

 Den uddannelsessøgende må ikke have fået støtte i de nævnte perioder, heller  

 ikke statsgaranteret lån.
 Hvis der, i henhold til de hidtil gældende retningslinier, tidligere er  

 set bort fra indskrivningsperioder, lægges disse dispensationer til grund ved  

 indplaceringen.
Uddannelsessøgende, der har begyndt en videregående uddannelse i  

 perioden 15. marts 1988 - 31. juli 1989 Uddannelsessøgende, der begyndte den første videregående uddannelse i  

 perioden den 15. marts 1988 til den 31. juli 1989, indplaceres i  

 klippekortsystemet med en støttetid svarende til normeret studietid.
SUstyrelsen trækker dog perioder fra, hvor den uddannelsessøgende har  

 modtaget uddannelsesstøtte til den igangværende uddannelse og til tidligere  

 afsluttede eller afbrudte støtteberettigende videregående uddannelser.
Der  

 trækkes også perioder fra, hvor den uddannelsessøgende har modtaget  

 uddannelsesydelse efter lov om arbejdstilbud til ledige til videregående  

 uddannelser, der er begyndt efter den 13. december 1988. Perioder med fast  

 revalideringsydelse efter bistandsloven til en videregående uddannelse  

 trækkes også fra.
 I forbindelse med indplaceringen i klippekortet kan der ses bort fra  

 støttetid i det omfang, det fremgår af side 28.
Ansøgerens egne økonomiske forhold Den endelige tildeling af stipendium og studielån afhænger af den  

 uddannelsessøgendes egne indkomstforhold i støtteåret.
Ansøgers formue indgår  

 ikke længere i beregningen.
I den støtte, som den uddannelsessøgende får  

 tildelt i første omgang, er der ikke i beregningsgrundlaget taget hensyn til  

 indkomsten.
Stipendium og studielån udbetales med de højeste månedlige  

 støttesatser afhængig af, om den pågældende er ude- eller hjemmeboende, er  

 afhængig af forældreindkomst m.v., men uden hensyn til indkomsten.
Det er  

 ikke længere muligt at søge om at få nedsat det løbende månedlige stipendium  

 eller studielån som følge af forventet høj indkomst.
Støttemodtageren har selv ansvaret for at regulere udbetalingen af  

 stipendium og studielån i støtteåret.
Den uddannelsessøgende skal tilpasse  

 støtteudbetalingerne for hele støtteperioden til sin egenindkomst og sit  

 fribeløb for hele året ved at fravælge klip.
Fravælger den uddannelsessøgende  

 klip, stopper udbetalingen af både stipendium og studielån.
Hvis den uddannelsessøgende fra starten af støtteåret ved, at han/hun  

 tjener mere end fribeløbet, skal den uddannelsessøgende fravælge klip, så  

 udbetalingen afpasses.
For hvert klip, man fravælger, får man et tillæg til  

 det normale fribeløb.
Tillægget er 10.338 kr. - 3.198 kr. = 7.140 kr.
 Man kan regne ud, hvor mange klip, der skal fravælges, efter følgende  

 princip:
Man kan kun vælge hele klip fra.
Vælger man klip fra, vælger man også  

 studielåneraten fra sammen med stipendieraten.
Man skal være opmærksom på, at  

 har man valgt klip fra, kan man kun søge dette ændret for fremtiden, se om  

 ansøgningsfristen på side 41, da støtte ikke udbetales med tilbagevirkende  

 kraft.
Når støtteåret er gået, foretager styrelsen den endelige støttetildeling  

 ved at sammenholde den uddannelsessøgendes indkomstforhold i støtteåret med  

 fribeløbet for støtteåret.
Er egenindkomsten højere end fribeløbet, kræves  

 for meget udbetalt stipendium og studielån betalt tilbage tillagt 7%.
Fribeløbet Fribeløbet er det beløb, som man højst må have i egenindkomst ved siden af  

 støtten.
 Overskrides fribeløbet, får det indflydelse på støttens endelige  

 størrelse, se side 34. Fribeløbet opgøres på grundlag af de oplysninger, som  

 styrelsen har registreret i støtteregistret, evt. suppleret med oplysning  

 indhentet fra den uddannelsessøgende om den uddannelsessøgendes  

 uddannelsesmæssige forhold i støtteåret, herunder i perioder, hvor den  

 uddannelsessøgende ikke har været under uddannelse eller ikke har fået  

 støtte.
Fribeløbet er fastsat på månedsbasis, og beløbet varierer efter den  

 uddannelsessøgendes uddannelsesmæssige situation.
Støttemodtagers fribeløb  

 pr. måned sammenlægges til et samlet fribeløb for hele støtteåret.
De  

 månedlige fribeløb sætter ikke grænsen for, hvor høj indkomsten må være i den  

 enkelte måned, men skal forstås som beløb, der indgår i beregningen af det  

 samlede årsfribeløb.
Kun årsfribeløbet sætter grænsen for, hvad man må have i  

 indkomst.
Er en uddannelsessøgende for eksempel i uddannelse hele året med støtte,  

 kan fribeløbet højst udgøre 12 x 3.198 kr. = 38.376 kr.
Fribeløbet  

 sammensættes således:
 Styrelsen forhøjer fribeløbet med 15.030 kr. om året for hvert af den  

 uddannelsessøgendes  egne børn eller adoptivbørn , som er under 18 år.  

 Er betingelserne til stede blot i en del af året, forhøjer styrelsen  

 fribeløbet for hele året.
Den uddannelsessøgende kan få forhøjet fribeløbet, hvis han/hun har  

 modtaget  legater, stipendier eller lignende, som er givet med  

 uddannelsesformål for øje , og som er skattepligtige og derfor tages med  

 i den uddannelsessøgendes indkomst, med et beløb, der svarer til legatet.  

 Ansøgning herom skal sendes til SUstyrelsen med dokumentation for legatet  

 m.v.
Offentlige legater, fx skolarstipendier, som har en sådan størrelse, at  

 de kan dække leveomkostningerne, afskærer den uddannelsessøgende fra at få  

 uddannelsesstøtte.
 Styrelsen kan også efter ansøgning forhøje fribeløbet, hvis den  

 uddannelsessøgende har fået  udbetalinger i medfør af loven om  

 arbejdsskadeforsikring eller loven om erstatningsansvar , som  

 skattemæssigt indgår i den uddannelsessøgendes personlige indkomst.  

 Fribeløbet kan forhøjes med et beløb, der svarer til det udbetalte.
Styrelsen kan kun forhøje fribeløbet i de nævnte tilfælde.
Se ovenfor om  

 forhøjelse af fribeløbet for 18-årige, hvis stipendiet nedsættes eller  

 bortfalder.
Egenindkomst Den uddannelsessøgendes egenindkomst er enhver positiv personlig indkomst  

 eller kapitalindkomst uden fradrag - det vil sige bruttoindkomst - som  

 beskattes i støtteåret.
Kun særlig indkomst efter de skatteretlige regler  

 indgår ikke i egenindkomsten.
SU-stipendium og renter af beløb, som den  

 uddannelsessøgende har sparet op på en uddannelseskonto i henhold til loven  

 om uddannelsesopsparing, indgår ikke i indkomsten.
Bortset herfra indgår alle  

 øvrige positive indkomster, hvis de er skattepligtige, i egenindkomsten.
Det er den samlede indkomst i hele året uanset støtteperiodens længde, der  

 indgår i beregningen.
Det vil fx også sige indkomst i perioder, hvor den  

 pågældende ikke er under uddannelse.
Eksempler på indkomster, der indgår i  

 egenindkomsten:
- Indkomst fra ansættelsesforhold herunder feriepenge der beskattes i 1992 - indkomst fra selvstændig erhvervsvirksomhed - indkomst som medhjælpende ægtefælle - rente eller udbytte - indtægt af udlejning af fast ejendom eller løsøre - arbejdsløsheds-, syge- og barselsdagpenge - fast revalideringsydelse - pension - børnepension - enkepension - overskud af fast ejendom - honorarer.
Legater og stipendier, bortset fra SU-stipendier, indgår i egenindkomsten,  

 hvis de er skattepligtige.
Se ovenfor om forhøjelse af fribeløbet i disse  

 tilfælde.
Hvis den uddannelsessøgende er  selvstændig erhvervsdrivende ,  

 indgår overskud fra den selvstændige erhvervsvirksomhed i egenindkomsten.
Det  

 betyder, at der tillades fradrag i erhvervsindkomsten efter de skatteretlige  

 regler, dog eksklusive renteudgifter.
Fradrag for renteudgifter vedrørende  

 den selvstændige erhvervsvirksomhed tages kun med, hvis den  

 uddannelsessøgende beskattes efter virksomhedsskattelovens regler.
Et  

 eventuelt underskud kan ikke modregnes i anden indkomst, f.eks. lønindkomst.
Indkomsten, herunder eventuelle feriepenge, medregnes efter de  

 skatteretlige regler.
Det betyder, at indkomsten som hovedregel medregnes på  

 det tidspunkt, hvor den er tjent, uanset hvornår pengene er udbetalt.
Bemærk,  

 at der gælder forskellige undtagelser til denne hovedregel efter  

 skattereglerne.
Indkomster, der udbetales efter kalenderårets udgang m.v.  

 beskattes i visse tilfælde først på udbetalingstidspunktet.
De medregnes så i  

 det støtteår, de beskattes.
 Eksempler på beløb, som ikke indgår:
- Stipendium fra SUstyrelsen - studielån - renter af beløb på en uddannelseskonto i henhold til lov om  

 uddannelsesopsparing - boligsikring - børnetilskud - supplerende hjælp i henhold til bistandsloven.
Indkomstkontrol 1992. Tilbagebetaling af for meget modtaget støtte.  

 Syvprocent-tillæg Efter støtteårets udløb indhenter styrelsen oplysninger fra Told-og  

 Skattestyrelsen om støttemodtagerens indkomst i støtteåret.
Oplysningerne  

 indhentes i 1993, når skattemyndighederne har afsluttet årsopgørelserne for  

 1992.
Er egenindkomsten højere end fribeløbet, nedsætter styrelsen stipendiet og  

 eventuelt studielånet, og det for meget udbetalte kræves tilbagebetalt.
Først  

 nedsættes stipendium krone for krone med det overskydende beløb.
Er  

 stipendiet ikke dækkende, nedsættes dernæst studielånet.
Nedsættelsen sker  

 altid, som om der er søgt højst muligt studielån.
Er der givet supplerende studielån til 18-årige på grund af for høj  

 forældreindkomst, nedsættes dog først det supplerende studielån krone for  

 krone med det overskydende beløb.
Derefter sker nedsættelsen, hvis det  

 supplerende lån ikke er dækkende, efter de almindelige regler.
Konstaterer SUstyrelsen ved den endelige støttetildeling efter støtteårets  

 udgang, at den uddannelsessøgende har fået udbetalt for meget stipendium og  

 studielån, tillægger styrelsen det for meget udbetalte beløb syv procent.
Det  

 sker, uanset om den uddannelsessøgende har betalt beløbet helt eller delvist  

 tilbage.
Se side 12 om skat i forbindelse med tilbagebetaling.
 Det for meget udbetalte stipendium og studielån inklusive de syv procent  

 skal tilbagebetales senest den 1. i måneden, to måneder efter, at styrelsen  

 har fremsat kravet.
Kan den uddannelsessøgende ikke betale det hele på en gang, kan den  

 uddannelsessøgende få en afdragsordning, der maksimalt kan løbe over 12  

 måneder.
Gælden tilbagebetales med lige store beløb over perioden.
Ydelsen  

 pr. måned kan dog ikke være lavere end 200 kr.
Er gælden ikke betalt efter 12  

 måneder, opkræves det resterende beløb straks.
 Den uddannelsessøgende kan søge styrelsen om at få lempet  

 betalingsvilkårene, herunder om at få udsættelse med tilbagebetalingen helt  

 eller delvist, hvis man på grund af arbejdsløshed, sygdom, fødsel,  

 værnepligt, store afdragsbyrder på anden studiegæld eller andre særlige  

 omstændigheder ikke kan overholde tilbagebetalingsordningen.
Betaler den uddannelsessøgende ikke hele beløbet med syvprocent-tillægget  

 tilbage med det samme, tillægger styrelsen beløbet en rente på den officielle  

 diskonto med tillæg af for tiden fem procent.
Diskontoen var den 16. august  

 1991 9 1/2 procent.
Gælden forrentes fra forfaldsdagen den 1. i måneden, to  

 måneder efter, at styrelsen har fremsat kravet.
Styrelsen beregner  

 rentes-rente.
Har den uddannelsessøgende fået udbetalt for meget støtte, har  

 pågældende brugt det tilsvarende antal klip, selvom beløbet kræves  

 tilbagebetalt, og selvom den pågældende frivilligt har tilbagebetalt støtten  

 helt eller delvist.
 Betaler den uddannelsessøgende ikke, eller betales der for sent, kan  

 SUstyrelsen sende gælden til inddrivelse gennem advokat (retslig inkasso)  

 eller give en eventuel arbejdsgiver pålæg om at inddrive gælden ved at holde  

 noget af den uddannelsessøgendes løn m.v. tilbage.
 Styrelsen kan også gennem Det Centrale Fordringsregister modregne gælden i  

 for eksempel overskydende skat.
 Hver rykkergiro, styrelsen sender, koster 35 kr. i gebyr, mens opsigelse  

 af gælden koster 100 kr. i gebyr.
For meget udbetalt for tiden før 1. januar 1991 For meget udbetalt stipendium, studielån og statslån tildelt for tiden før  

 den 1. januar 1991 skal tilbagebetales straks, når kravet fremsættes.
Hvis  

 støttemodtageren ikke kan betale gælden, incl. evt. syvprocent-tillæg,  

 straks, når kravet fremsættes, kan styrelsen ud fra gældens størrelse  

 fastsætte en periode, over hvilken gælden skal betales.
Den længste tilbagebetalingsperiode er 5 år, og den laveste ydelse er 200  

 kr. om måneden.
Styrelsen kan efter ansøgning give lempelser i  

 tilbagebetalingen, når forholdene i det konkrete tilfælde taler herfor.  

 Gælden forrentes fra kravets fremsættelse med 1% over den til enhver tid  

 gældende diskonto.
Styrelsen beregner rentes-rente.
 I øvrigt gælder samme regler om gebyr og om inddrivelse gennem advokat  

 m.v. i tilfælde af manglende eller for sen betaling som nævnt for gæld for  

 tiden efter 1. januar 1991.
Kontrol af tildelingsgrundlaget SUstyrelsen vil i løbet af støtteåret, og når støtteåret er slut, foretage  

 forskellige kontroller af, om det grundlag, den enkelte uddannelsessøgende  

 fik støtte på, er korrekt.
Til det brug får styrelsen oplysninger fra andre  

 offentlige myndigheders edb-registre, for eksempel fra Told- og  

 Skattestyrelsen og cpr.-registret.
Støttemodtagerens bopælsstatus - det vil  

 sige om pågældende bor hos forældrene eller ej - undersøger styrelsen  

 ligeledes ved at få oplysninger fra andre offentlige myndigheder i løbet af  

 året.
Støttemodtageren vil også blive bedt om at dokumentere sin  

 bopælsstatus, for eksempel med huslejekvitteringer m.m.
Forældrenes økonomiske forhold. 18-årige ansøgere Indtil udgangen af det kvartal, hvori den uddannelsessøgende fylder 19 år,  

 er tildelingen af stipendier afhængig af ansøgers forældres samlede  

 indkomstgrundlag.
SUstyrelsen kan tildele maksimalt stipendium, hvis forældrenes samlede  

 korrigerede indkomstgrundlag (dvs. forældrenes indkomstgrundlag med evt.  

 fradrag for søskende) ikke overstiger 178.759 kr.
Ved højere korrigeret  

 indkomstgrundlag aftrappes stipendiestøtten og bortfalder ved et korrigeret  

 indkomstgrundlag på 357.000 kr.
Se i øvrigt tabellen i bilag 3.
Det er kun stipendiet, der nedsættes og eventuelt bortfalder på grund af  

 forældrenes indkomstgrundlag.
Studielånet nedsættes ikke, men kan forhøjes i  

 takt med nedsættelsen af stipendiet.
Bortfalder stipendiet helt, kan den  

 uddannelsessøgende som udeboende få et lån på op til 4.637 kr. om måneden og  

 som hjemmeboende op til 3.265 kr. om måneden.
Hvis der tjenes mere end fribeløbet, nedsættes studielånet tilsvarende,  

 indtil studielånet når ned på 1.439 kr. om måneden.
Derefter sker  

 nedsættelsen efter de almindelige gældende regler.
Se side 34.
 Udnyttes muligheden ikke for at få forhøjet studielånet, sker der i stedet  

 en forhøjelse af fribeløbet.
 SUstyrelsen lægger begge forældres indkomstgrundlag sammen, når begge  

 forældre lever, er gift med hinanden og ikke separerede, eller hvis de har  

 fælles folkeregisteradresse eller bor sammen den 1. oktober i kalenderåret  

 forud for støtteåret.
 Er forældrene ikke gift med hinanden, eller er de separeret, og har de  

 samtidig ikke fælles folkeregisteradresse eller bor sammen den 1. oktober i  

 kalenderåret forud for støtteåret, tages kun indkomstgrundlaget for den af  

 forældrene, der senest alene har haft forældremyndigheden, i betragtning.
 Har ingen af forældrene haft forældremyndigheden alene, anvender styrelsen  

 indkomstgrundlaget for den af forældrene, den uddannelsessøgende ved  

 støtteårets begyndelse er nærmest knyttet til.
 Lever kun den ene af forældrene, kan styrelsen se bort fra dennes  

 indkomstgrundlag, hvis det godtgøres, at den uddannelsessøgende gennem en  

 meget lang årrække ikke har haft kontakt med vedkommende, og støtte har været  

 eller ville være tildelt på grundlag af afdødes indkomstgrundlag.
Indkomstgrundlaget Når styrelsen beregner den forældreafhængige støtte i 1992, bruges  

 indkomstgrundlaget for 1992.
 Indkomstgrundlaget for 1992 opgøres på grundlag af de økonomiske forhold i  

 1990. Styrelsen får i de fleste tilfælde oplysning om indkomstgrundlaget  

 direkte fra Told- og Skattestyrelsen.
 For personer, som ikke er skattepligtige eller er begrænset skattepligtige  

 i Danmark, som ikke har været skattepligtige et helt indkomstår, eller hvor  

 der er sket dødsfald, beregner styrelsen indkomstgrundlaget.
Sådan gøres indkomstgrundlaget op Indkomstgrundlaget er summen af den personlige indkomst, den positive  

 (netto) kapitalindkomst og eventuelt et beregnet formueafkast.
De to første  

 beløb fremgår af årsopgørelsen for 1990, medens det beregnede formueafkast  

 kun anføres på støttemeddelelsen fra styrelsen.
Der vil kun kunne blive tale om et beregnet formueafkast, hvis der pr. 31.  

 december 1990 er opgjort en formueskattepligtig værdi af danske aktier m.v.  

 (anparter, andelsbeviser, investeringsbeviser og indestående i kontoførende  

 investeringsforeninger) og af udenlandsk formue.
Formueafkastet vil i så fald  

 blive beregnet som 11 procent af summen af disse formuebeløb, minus det  

 faktiske afkast i 1990 af samme formuegoder og minus evt. negativ  

 kapitalindkomst i 1990. Bliver det beregnede formueafkast negativt, sættes  

 det til 0. Der sker modregning mellem ægtefæller.
Søskende Har den uddannelsessøgende søskende, der er under 18 år, fradrages i  

 forældrenes indkomst 18.974 kr. pr. søskende.
Er betingelsen opfyldt i en del  

 af støtteperioden, gives fradraget for hele støtteåret.
Støtte på grundlag af forældrenes aktuelle økonomiske forhold Hvis ansøgerens forældre er langvarigt arbejdsløse efter afskedigelse,  

 langvarigt syge, går konkurs eller i betalingsstandsning, på pension eller  

 efterløn, og bruttoindkomsten herved falder væsentligt, kan styrelsen  

 fastsætte et nyt beregningsgrundlag.
Den uddannelsessøgende skal søge  

 særskilt om at få lagt den aktuelle forældreindkomst til grund ved  

 støtteberegningen.
 Beregningsgrundlaget fastsættes for den del af støtteperioden, der ligger  

 efter tidspunktet for indkomstnedgangen, på grundlag af forældrenes  

 forventede bruttoindkomst i perioden, og efter styrelsens bestemmelse med de  

 fradrag i den personlige indkomst, som fremgår af indkomstgrundlaget og med  

 tillæg af positiv kapitalindkomst og beregnet formueafkast ifølge  

 indkomstgrundlaget for 1992.
Ændringer i forældreindkomsten i løbet af støtteperioden Ændrer forholdene sig for ansøgerens forældre i løbet af støtteperioden,  

 kan SUstyrelsen efter ansøgning ændre den tildelte støtte i følgende  

 tilfælde:
 Ændringer, der har betydning for støttetildelingen, har som hovedregel  

 tidligst virkning fra måneden efter begivenhedens indtræden.
 Ændring i de under 1 og 2 nævnte tilfælde sker dog tidligst fra  

 begyndelsen af den måned, hvor ansøgningen er modtaget på  

 uddannelsesinstitutionen.
 I de under 3 og 4 nævnte tilfælde sker ændringen dog fra støtteperiodens  

 begyndelse.
 Den uddannelsessøgende skal bede styrelsen om at ændre støtten på et  

 skema, som udleveres på uddannelsesinstitutionen.
4. Ændring af tildelt støtte Regulering af støtte efter ansøgning SUstyrelsen kan ændre støtten i løbet af støtteåret i følgende tilfælde:
Den uddannelsessøgende skal dog først udfylde et ansøgningsskema, som  

 udleveres på uddannelsesinstitutionen.
Det skal også afleveres her igen.  

 Institutionen sender skemaet til styrelsen.
Oplysningspligt for støttemodtagere En uddannelsessøgende, som søger om at få tildelt uddannelsesstøtte eller  

 om at få ændret sin tildeling af uddannelsesstøtte, skal give alle de  

 oplysninger om sine forhold, som er nødvendige for støttetildelingen.  

 Oplysningerne afgives under strafansvar på ansøgningsskemaet.
Sker der i  

 løbet af støtteperioden ændringer i forholdene, skal den uddannelsessøgende  

 straks give oplysning herom til SUstyrelsen via uddannelsesinstitutionen.
Det gælder oplysninger om - uddannelsens afbrydelse - uddannelsens afslutning før det tidspunkt, som er anført i den seneste  

 støttemeddelelse - orlov fra uddannelsen - lønnede praktikperioder, som indgår som en del af uddannelsen, uden at  

 det fremgår af støttemeddelelsen - ændring i bopælsstatus fra udeboende til hjemmeboende - tildeling af en anden offentlig ydelse, som tilsigter at dække  

 leveomkostningerne, f.eks. folke- eller førtidspension, efterløn,  

 arbejdsløshedsdagpenge eller uddannelsesydelse, højskolestøtte, fast  

 revalideringsydelse efter bistandsloven - hel eller delvis fritagelse for at betale opholdsudgifter på kostskoler,  

 skolehjem m.v.
 - de ugentlige undervisningstimer ved enkeltfagsundervisning falder under  

 den fastsatte grænse.
Skæringstidspunkter Ved flytning den 1. i måneden gælder ændringen fra dette tidspunkt.
 Øvrige ændringer, der har betydning for støttetildelingen, har virkning  

 fra den 1. i en måned, hvis ændringen er sket fra dette tidspunkt, ellers fra  

 den 1. i den efterfølgende måned.
Hvis det drejer sig om regulering af støtte efter ansøgning, sker  

 ændringen dog tidligst fra den måned, ansøgningen er afleveret på  

 uddannelsesinstitutionen.
Se side 42.
Oplysningspligt for tidligere støttemodtagere Den uddannelsessøgende skal give meddelelse til styrelsen om uddannelsens  

 afslutning eller afbrydelse, hvis vedkommende tidligere har fået statslån  

 eller studielån, selv om den pågældende ikke længere modtager støtte.
Har den  

 uddannelsessøgende fået statsgaranteret lån, skal meddelelsen gives til  

 Kongeriget Danmarks Hypotekbank og Finansforvaltning.
Uddannelsesinstitutionernes oplysningspligt Uddannelsesinstitutionen skal, straks den er blevet bekendt med  

 forholdene, give oplysning til styrelsen om forhold, som har betydning for  

 tildeling af støtte og tilbagebetaling af støtte.
Det gælder oplysninger om:
- uddannelsens afbrydelse - uddannelsens afslutning - orlov fra uddannelsen - ændring af bopælsstatus fra udeboende til hjemmeboende - tildeling af anden offentlig ydelse, som f.eks. folke- eller  

 førtidspension, efterløn, arbejdsløshedsdagpenge eller uddannelsesydelse,  

 højskolestøtte, tildeling af fast revalideringsydelse efter bistandsloven,  

 tildeling af kontanthjælp efter §37 i bistandsloven under forrevalidering - hel eller delvis fritagelse for betaling af opholdsudgifter - lønnede praktikperioder, som indgår som et led i uddannelsen, det er  

 oplyst på støttelisten, se side 19.
- manglende studieaktivitet - de ugentlige undervisningstimer ved enkeltfagsundervisning falder under  

 den fastsatte grænse.
 Se i øvrigt vejledning om uddannelsesinstitutionernes opgaver ved  

 tildeling af statens uddannelsesstøtte, som styrelsen sender til  

 uddannelsesinstitutionerne.
5. Ansøgningsprocedure Tildeling af støtte fra 1. januar 1992 Støtteåret går fra 1. januar til 31. december.
 Uddannelsessøgende, der har fået tildelt støtte for 1991, skal normalt  

 ikke indsende ansøgning for 1992. Hvis de opfylder betingelserne for at få  

 støtte i 1992, vil de i december måned 1991 få tilsendt en støttemeddelelse  

 for 1992, der viser, hvor meget de foreløbigt har fået tildelt i 1992 til den  

 uddannelse, de er i gang med.
 Støttetildelingen sker på grundlag af de oplysninger, styrelsen i  

 slutningen af 1991 har om de uddannelsessøgende.
 Uddannelsessøgende, som har fået afslag på deres ansøgning om stipendium  

 for 1991, fordi deres forældres indkomstgrundlag er for højt, vil i 1992 få  

 beregnet støtte på grundlag af deres forældres indkomstgrundlag for 1992. De  

 vil fra kvartalet, efter at de er fyldt 19 år få tildelt støtte uafhængig af  

 forældrenes indkomst, uden at der skal indsendes en ny ansøgning.
 De uddannelsessøgende skal dog, udover ansøgning om tildeling af støtte  

 første gang de søger støtte, indsende ansøgning i følgende tilfælde:
- ved studieskift - hvis støttetildelingen søges ændret, f.eks. fordi den uddannelsessøgende  

 er blevet udeboende - hvis den uddannelsessøgende har fravalgt klip i 7 måneder eller derover  

 og nu ønsker støttetildelingen genoptaget.
Er der fravalgt 6 klip eller  

 derunder, genoptages støtteudbetalingen uden ansøgning - hvis den uddannelsessøgende ønsker støtteudbetalingen gen- optaget efter  

 en periode med lønnet praktik eller orlov på syv måneder eller derover.
Er  

 praktikperioden eller perioden med orlov på seks måneder eller derunder,  

 genoptages støtteudbetalingen uden ansøgning - efter en periode med inaktivitet - efter en periode med for få timer - efter en periode med anden offentlig støtte.
Ansøgningsskema Man skal søge om uddannelsesstøtte på et særligt ansøgningsskema, som  

 styrelsen har udarbejdet.
Skemaet udleveres på uddannelsesinstitutionen  

 sammen med en vejledning.
 Den uddannelsessøgende skal aflevere eller indsende sin ansøgning til  

 uddannelsesinstitutionen.
 Efter at uddannelsesinstitutionen har behandlet ansøgningerne i  

 overensstemmelse med de retningslinier, der er udarbejdet af styrelsen,  

 sender institutionen ansøgningerne til styrelsen.
 Uddannelsesinstitutionen skal sende ansøgningen til styrelsen senest 1 uge  

 efter, at den er modtaget.
Ansøgningsfrister For at en ansøgning om støtte eller ændring af støtte for 1992 kan blive  

 behandlet, skal uddannelsesinstitutionen have ansøgningen senest den 1.  

 oktober 1992.
 Ansøgninger, der er poststemplet den 1. oktober eller modtages på  

 uddannelsesinstitutionerne senest med posten den 2. oktober, anses dog for  

 rettidige.
 Man kan desuden se bort fra fristen i helt ekstraordinære situationer, som  

 ansøger ikke selv er skyld i, for eksempel akut hospitalsindlæggelse  

 umiddelbart før ansøgningsfristens udløb.
 Der kan ses bort fra fristen for uddannelsessøgende, der efter den 1.  

 oktober optages på en uddannelse, der begynder i perioden 1. oktober til 31.  

 december.
Tildeling af uddannelsesstøtte og ændring af uddannelsesstøtte sker  

 tidligst fra begyndelsen af den måned, hvori ansøgningen er  

 uddannelsesinstitutionen i hænde.
Ansøgning om fravalg af klip eller stop for  

 udbetaling af dobbeltklip, skal dog være styrelsen i hænde senest en måned  

 forud for den første måned, fravalget omfatter, eller hvori udbetalingen af  

 dobbeltklip ønskes stoppet.
6. Forrentning og tilbage betaling af lån Om studielån (lån 6) se side 14.
Lån 5 Lån 5 er studielån, som styrelsen har udbetalt i perioden 1988/89 - 1990.  

 Låneraterne forrentes fra den første i måneden efter udbetalingen.
 I uddannelsestiden forrentes lånet (og de påløbne renter) med fire procent  

 om året.
Derefter forrentes gælden med en årlig rente svarende til den officielle  

 diskonto med et procenttillæg eller et procentfradrag, som fastsættes på  

 finansloven for det pågældende år.
Procenttillægget kan dog ikke overstige 1.  

 Der beregnes rentes-rente.
Diskontoen var den 16. august 1991 9 1/2 procent.
 Med »uddannelsestiden« forstås den tid, hvor den  

 uddannelsessøgende gennemgår offentligt anerkendte uddannelser, ulønnede  

 eller lønnede, af mindst 3 måneders varighed og tilrettelagt på heltidsbasis.
 Uddannelser i udlandet kan medregnes i uddannelsestiden, hvis uddannelsen  

 er offentligt anerkendt i uddannelseslandet og af en sådan art, at den ville  

 kunne offentligt anerkendes i Danmark, og forudsat at de øvrige nævnte  

 betingelser er opfyldt.
 Uddannelsestiden hører op, når uddannelsen afsluttes eller afbrydes,  

 medmindre låntager inden for 15 måneder begynder eller genoptager en  

 uddannelse, som opfylder de ovenfor nævnte betingelser.
Styrelsen kan bestemme, at en låntagers uddannelsestid skal betragtes som  

 ophørt, selvom låntageren rent faktisk ikke har afsluttet eller afbrudt  

 uddannelsen.
Det sker, når den pågældende ikke længere kan anses for at være  

 studieaktiv.
 Den uddannelsessøgende skal begynde at betale studielån med påløbne renter  

 tilbage et år efter udløbet af det støtteår, hvori uddannelsen er hørt op,  

 dog tidligst den 1. august.
 Låntager får i god tid, inden tilbagebetalingen skal begynde, tilsendt  

 oplysninger om gældens størrelse fra styrelsen.
Tilbagebetalingsperiodens længde afhænger af gældens størrelse.
Den  

 længste tilbagebetalingsperiode er 15 år, og den korteste er 7 år.
Der  

 betales lige store ydelser hver anden måned.
Beløbet kan dog ikke være lavere  

 end 200 kr. pr. gang.
Styrelsen kan efter ansøgning give udsættelse med tilbagebetalingen eller  

 lempelse i tilbagebetalingsvilkårene, hvis låntager på grund af  

 arbejdsløshed, sygdom, fødsel, værnepligt eller store afdragsbyrder på anden  

 studiegæld eller andre særlige omstændigheder ikke kan overholde den  

 fastsatte tilbagebetalingsordning.
De forhold, der ligger til grund for  

 ansøgningen, skal så vidt muligt dokumenteres.
Lån 4 Lån 4 er statslån udbetalt i perioden 1982/83 til 1987/88. Låneraterne  

 forrentes fra den første i måneden efter udbetalingen.
 Lånet (og de påløbne renter) forrentes i uddannelsestiden med tre procent  

 under den til enhver tid fastsatte diskonto.
Derefter sker forrentningen med en procent over diskontoen om året.
Der  

 beregnes rentes-rente.
Diskontoen var den 16. august 1991 9 1/2 procent.
 Der gælder samme regler om uddannelsestid og tilbagebetaling som for lån  

 5.
Statsgaranterede studielån Det statsgaranterede studielån i et pengeinstitut forrentes under og efter  

 uddannelsen med en variabel rente, der til enhver tid fastsættes af det  

 pågældende pengeinstitut.
 Låntager er normalt først forpligtet til at begynde tilbagebetalingen af  

 lånet et år efter det tidspunkt, hvor uddannelsen afsluttes eller afbrydes.
Administrationen varetages af Hypotekbanken.
Hypotekbanken kan bestemme,  

 at tilbagebetalingen skal begynde på et tidligere tidspunkt, hvis låntager  

 ikke længere kan anses for at være studieaktiv.
 I garantierklæringen var angivet et forventet afslutningstidspunkt, som  

 pengeinstituttet retter sig efter.
 Hvis der var udstedt flere garantierklæringer, retter pengeinstituttet sig  

 efter det forventede afslutningstidspunkt i den sidst udstedte erklæring.  

 Hvis låntager ikke har afsluttet uddannelsen på det forventede tidspunkt, kan  

 Hypotekbanken fastsætte et nyt, hvis låntager retter henvendelse herom med  

 dokumentation for stadig at være under uddannelse.
 Aftale om tilbagebetalingen skal inden tilbagebetalingstidspunktet indgås  

 skriftligt mellem låntager og pengeinstitut på en formular, der er  

 forhåndsgodkendt af Hypotekbanken.
Tilbagebetalingen skal ske med passende rater i forhold til gældens  

 størrelse og inden for garantiperioden.
Garantien ophører senest 15 år efter,  

 at uddannelsen er afsluttet eller afbrudt, men kan forlænges af  

 Hypotekbanken, når omstændighederne taler for det.
Hypotekbanken kan bestemme, at tilbagebetalingen skal begynde på et senere  

 tidspunkt, hvis låntager ikke kan indgå en tilbagebetalingsordning, og dette  

 skyldes arbejdsløshed, sygdom, fødsel, værnepligt, store afdragsbyrder på  

 anden studiegæld eller andre særlige omstændigheder.
Låntager skal rette  

 henvendelse herom til Hypotekbanken med dokumentation for det pågældende  

 forhold.
Hvis låntager ikke kan overholde en allerede indgået  

 tilbagebetalingsordning, kan en midlertidig nedsættelse af ydelsen eller en  

 midlertidig udsættelse med betalingen aftales med det pågældende  

 pengeinstitut uden henvendelse herom til Hypotekbanken.
Låntager må i givet  

 fald selv rette henvendelse til pengeinstituttet.
 Indgår låntager ikke aftale om tilbagebetaling, eller betaler låntager  

 ikke tilbagebetalingsydelserne til tiden, forfalder gælden til betaling, og  

 pengeinstituttet kan forlange lånet indfriet af Hypotekbanken.
Lån 1 Lån 1 er statslån, der er udbetalt i støtteårene 1970/71 til 1974/75.
Tilbagebetalingen begynder normalt et år efter uddannelsens afslutning  

 eller afbrydelse.
Tilbagebetalingen sker med kvartalsvise ydelser og  

 principielt over 10 år.
Forrentningen begynder normalt fra det tidspunkt, den uddannelsessøgende  

 ikke længere anses for berettiget til at opnå uddannelsesstøtte, herunder  

 statsgaranti for lån i pengeinstitutter.
Forrentningen er diskontoen + en  

 procent om året.
Der beregnes rentes-rente.
 SUstyrelsen kan give udsættelse med tilbagebetalingen eller lempe i  

 tilbagebetalingsvilkårene, hvis låntageren ikke kan overholde den fastsatte  

 afviklingsordning på grund af dokumenteret fortsat uddannelse, arbejdsløshed,  

 sygdom, fødsel, værnepligt, store afdragsbyrder på anden studiegæld eller  

 andre særlige omstændigheder.
Lån 3 Lån 3, der af Ungdommens Uddannelsesfonds midler sidste gang blev tildelt  

 i støtteåret 1969/70, er rentefri.
Tilbagebetalingen begynder normalt et år efter uddannelsens afslutning  

 eller afbrydelse.
Tilbagebetalingen sker med halvårlige ydelser.
Der gælder  

 samme regler om udsættelse med tilbagebetaling som for lån 1.
7. Administrationen af SU SUstyrelsen Styrelsen for Statens Uddannelsesstøtte, til daglig forkortet SUstyrelsen,  

 er en styrelse under Undervisnings- og Forskningsministeriet.
SUstyrelsen  

 administrerer statens uddannelsesstøtte til uddannelsessøgende.
Styrelsen bor Danasvej 30, 1780 København V.
Styrelsen er åben for  

 personlig henvendelse kl. 12-15 mandag-fredag.
Telefontiden er mandag-fredag  

 kl. 10-15. Styrelsen har telefonnummer 31 21 46 66.
I styrelsens informationsafdeling kan man døgnet rundt taste sig ind på  

 generelle oplysninger om SU.
I dagtimerne (kl.8.30 -15.30) kan man få kontakt  

 med en informationsmedarbejder.
Informationsafdelingen har telefon 33 25 11  

 55. Direkte telefonforbindelse med en sektion eller medarbejder i styrelsen  

 kan man få ved fra en trykknaptelefon at taste 31 21 20 55 + lokalnummer.
Uddannelsesinstitutionens opgaver De enkelte uddannelsesinstitutioner bistår styrelsen i forbindelse med  

 støttetildelingen.
Retningslinierne for uddannelsesinstitutionernes opgaver  

 m.v. er fastlagt i vejledning om uddannelsesinstitutionernes opgaver ved  

 tildeling af statens uddannelsesstøtte.
 Uddannelsesinstitutionens væsentligste opgaver er at modtage og behandle  

 ansøgninger, at informere og vejlede de uddannelsessøgende og at give  

 meddelelser videre til styrelsen.
Forespørgsler om støttetildelingen m.v. skal rettes til  

 uddannelsesinstitutionen.
Afgørelser, der træffes af institutionen, kan  

 indklages for Styrelsen for Statens Uddannelsesstøtte.
Først når styrelsens  

 afgørelse foreligger, kan sagen indbringes for Ankenævnet for  

 Uddannelsesstøtten.
Ankenævnet for Uddannelsesstøtten Afgørelser, der er truffet af Styrelsen for Statens Uddannelsesstøtte om kan indbringes for Ankenævnet for Uddannelsesstøtten, der træffer den  

 endelige administrative afgørelse.
 Nævnet består af en formand, der skal opfylde de almindelige betingelser  

 for at kunne blive dommer, og to andre medlemmer.
 Undervisningsministeren beskikker medlemmerne for et tidsrum af fire år.  

 Ministeren har fastsat en forretningsorden for ankenævnets virksomhed.
 Ankenævnets adresse er:
Frederiksholms Kanal 21, 1220 København K.
 Telefonnummer 33 92 53 00.
Fristen for at indbringe en afgørelse for ankenævnet er fire uger efter  

 meddelelsen af afgørelsen.
Bliver fristen overskredet, kan ankenævnet indtil  

 seks måneder efter meddelelsen af afgørelsen se bort fra overskridelsen, når  

 denne af særlige grunde er undskyldelig.
 Det er kun den, som afgørelsen vedrører, der kan klage.
Undervisnings- og Forskningsministeriet Afgørelser om godkendelse af en uddannelse i Danmark eller i udlandet som  

 støtteberettigende kan indbringes for Undervisnings-og Forskningsministeriet, Frederiksholms Kanal 21, 1220 København K.
 Fra 1. juli 1992 kan det bestemmes, at sådanne afgørelser ikke kan  

 indbringes for ministeriet.
Den kommunale ligningsmyndighed Klager over indkomstgrundlaget, se side 36-37, fastsat af  

 skattemyndighederne, indgives til den kommunale ligningsmyndighed i  

 forældrenes ligningskommune senest 4 uger efter, at meddelelsen om  

 indkomstgrundlaget er modtaget.
Kongeriget Danmarks Hypotekbank og Finansforvaltning Den 1. januar 1992 overgår administrationen af statens  

 garantiforpligtelser for de statsgaranterede studielån i pengeinstitutter til  

 Hypotekbanken.
 Hypotekbankens adresse er:
Landgreven 4, 1301 København K, Telefon 33 92 80 00.
Rådet for Uddannelsesstøtten Undervisningsministeren har nedsat et råd, Rådet for Uddannelsesstøtten,  

 der har til opgave at rådgive ministeren i spørgsmål om uddannelsesstøtten.  

 Medlemmerne beskikkes for et tidsrum af 4 år.
9. Bilagsdel Bilag 1 Bekendtgørelse nr. 486 af 25. juni 1990 af loven om statens  

 uddannelsesstøtte.
(Udeladt her) Lov nr. 412 af 6. juni 1991 om ændring af lov om Statens Uddannelsesstøtte (Udeladt her) Bilag 2 Bekendtgørelse nr. 512 af 4. juli 1990 om udannelsesstøtte (Udeladt her) Bekendtgørelse nr. 872 af 14. december om ændring af bekendtgørelse om  

 uddannelsesstøtte (Udeladt her) Bekendtgørelse nr. 525 af 2. juli 1991 om ændring af bekendtgørelse om  

 uddannelsesstøtte (Udeladt her) Bilag 3 Beløbssatser 1992 Bilag 4 Stipendietabel (afhængig af forældreindkomster) Støtte for 1992 for ansøgere på 18 år under hensyn til forældrenes  

 økonomiske forhold.
 Ansøgere under 20 år, der første gang søger om uddannelsesstøtte fra den  

 1. juli 1992 eller senere til deres 1. ungdomsuddannelse, kan normalt kun få  

 støtte som hjemmeboende.
(* 1) Der kræves mindst 20 ugentlige undervisningstimer.
Man kan kombinere  

 enkeltfag på forskellige trin.
 (* 2) Erhvervsrettede ungdomsuddannelser.
 (* 3) Forældrenes indkomstgrundlag med eventuelt fradrag for søskende.
