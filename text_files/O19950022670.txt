Resumé  


  

 En miljøorganisation klagede over en afgørelse fra Miljøklagenævnet.
Nævnet  

 stadfæstede en kommunes og Miljøstyrelsens afgørelser, hvorefter et  

 midlertidigt  

 oplagsdepot ikke krævede en såkaldt VVM-vurdering (vurdering af større anlægs  

 virkning på miljøet).
Planstyrelsen var imidlertid på det pågældende tidspunkt den  

 kompetente myndighed med hensyn til VVM-spørgsmålet.
Miljøklagenævnet anførte  

 to argumenter for alligevel at have taget sagen under behandling: Dels skulle  

 nævnet ophæve den givne miljøgodkendelse hvis Planstyrelsen gav klageren  

 medhold i, at der var VVM-pligt - dels anser nævnet sig ikke afskåret fra  

 generelt at gå ind i vurderingen af andre spørgsmål end dem der er klaget  

 over  

 i sagen.
Ombudsmanden udtalte at da Planstyrelsen var den kompetente  

 myndighed, burde nævnet have videresendt klagen til Planstyrelsen til  

 realitetsbehandling og afgørelse, således at Planstyrelsen blev den myndighed  

 der over for organisationen tilkendegav sin opfattelse af sagen.
Under  

 henvisning til den sammenhæng myndighederne havde påvist mellem reglerne om  

 planlægning og miljøgodkendelser fandt ombudsmanden ikke fuldt tilstrækkeligt  

 grundlag for at fremsætte sin opfattelse som en kritik. (J. nr.  

 1993-1784-110).
Miljøklagenævnets behandling af en sag hvor Planstyrelsen var  

 kompetent myndighed En miljøorganisation (A)  

 klagede over at Miljøklagenævnet havde stadfæstet en kommunes og  

 Miljøstyrelsens afgørelser hvorefter et midlertidigt oplagsdepot ikke krævede  

 VVM-vurdering.
Jeg sendte den 30. maj 1995  

 et udkast til min udtalelse i sagen til Miljøklagenævnet, Miljøministeriet,  

 Landsplanafdelingen og Naturklagenævnet og bad om myndighedernes eventuelle  

 bemærkninger hertil.
Jeg sendte endvidere en kopi af udkastet til A til  

 orientering.
I udkastet skrev jeg bl.a. følgende:
 "I september 1989  

 ansøgte (et selskab) (kommunen) om tilladelse til i medfør af § 35 i den  

 dagældende miljøbeskyttelseslov at etablere et midlertidigt oplagsdepot for  

 forurenet jord på et opfyldt areal beliggende bagved (...).
 Den 15. april 1991 godkendte  

 kommunens miljøkontrol depotet på en række nærmere angivne vilkår, herunder  

 at  

 depotet ikke måtte etableres og tages i brug førend der var udarbejdet en  

 detailprojektering som var blevet godkendt af tilsynsmyndigheden.  

 Godkendelsen  

 var midlertidig og bortfaldt fem år efter ikrafttrædelsesdatoen  

 (godkendelsesvilkår 1). Den oplagrede jord skulle endvidere bortskaffes fra  

 oplagsdepotet til behandling andetsteds inden godkendelsens udløb  

 (godkendelsesvilkår 3).
 Miljøkontrollens afgørelse  

 blev af (A) indbragt for Miljøstyrelsen ved brev af 17. maj 1991. (A)  

 uddybede  

 sin klage ved brev af 13. juni 1991 til Miljøstyrelsen.
Miljøkontrollen kommenterede  

 (A's) klagepunkter i brev af 5. august 1991 til Miljøstyrelsen.
Det anføres  

 heri  

 at (selskabet) havde planer om at opføre et jordbehandlingsanlæg i  

 tilknytning  

 til oplagsdepotet, således at der kunne ske en umiddelbar behandling af den  

 afleverede forurenede jord.
Miljøkontrollen havde givet den påklagede  

 godkendelse med henblik på denne etablering.
Det anførtes samtidig at  

 (selskabet) inden for de næste fem år ville kunne bedømme om det ville være  

 rentabelt at drive et sådant behandlingsanlæg.
Hvis det ikke var tilfældet,  

 var  

 der taget højde herfor i godkendelsens vilkår 3 om at den oplagrede jord  

 skulle  

 bortskaffes på oplagsdepoter til behandling andetsteds inden godkendelsens  

 udløb.
Et af klagepunkterne fra (A)  

 var at depotet, hvis det blev gjort permanent, ville kunne indebære 'en meget  

 stor forureningskilde/risiko for den marine recipient'. Miljøkontrollens  

 kommentarer hertil var at der skulle udarbejdes en ny godkendelse hvis  

 depotet  

 senere ønskedes gjort permanent.
Miljøkontrollen udtalte samtidig at  

 'membransystemet er af en sådan egenskab, at det kan godkendes til et  

 eventuelt  

 permanent depot'.
 Et andet af (A's)  

 klagepunkter var at det kunne 'danne præcedens, således at andre i stedet for  

 at rense forurenet jord blot flytter rundt med den forurenede jord...'  

 Miljøkontrollen afviste dette kritikpunkt med en henvisning til at  

 oplagsdepotet  

 var etableret med henblik på at der umiddelbart i tilknytning til depotet  

 skulle anlægges et behandlingsanlæg.
 (A) kommenterede i brev af  

 29. august 1991 Miljøkontrollens udtalelse af 5. august 1991. I brevet  

 anførtes  

 afslutningsvis:
 "...
 Med hensyn til en samlet  

 vurdering af miljøpåvirkningerne er det (A's) opfattelse, at der bør  

 udarbejdes  

 en VVM-redegørelse, da anlægget må være omfattet af Miljøministeriets  

 Bekendtgørelse nr. 446 af 23. juni 1989, punkt 10 i bilag 1.
 I den forbindelse vil (A) yderligere  

 påpege, at et behandlingsanlæg også vil være omfattet af ovenstående  

 bekendtgørelse, og at der derfor bør udarbejdes en samlet VVM-redegørelse for  

 både anlæg og depot".
 I et notat fra  

 Miljøkontrollen fremsendt til Miljøstyrelsen ved brev af 17. januar 1992 er  

 om  

 forholdet til Miljøministeriets bek. nr. 446 af 23. juni 1989 anført  

 følgende:
 "...
 Med hensyn til en samlet  

 vurdering af miljøpåvirkningerne er det Miljøkontrollens opfattelse, at der  

  

 ikke  

  

 skal udarbejdes en VVM-redegørelse  

 efter Miljøministeriets bekendtgørelse nr. 446 af 23. juni 1989 punkt 10, da  

 dette forudsætter bortskaffelse i form af forbrænding eller kemisk behandling  

 eller deponering  

  

 i  

  

 jord.
Denne aktuelle sag vedrører  

 kun midlertidig deponering på et velanlagt membransystem, hvilket ikke kan  

 henføres til punkt 10." Ved brev af 29. januar 1992  

 meddelte Miljøstyrelsen (A) at styrelsen med hensyn til (A's) enkelte  

 klagepunkter  

 kunne henholde sig til hvad der var blevet anført fra (kommunens) side, og at  

 styrelsen derfor stadfæstede den meddelte godkendelse i sin helhed.
 Denne afgørelse blev af (A)  

 påklaget til Miljøklagenævnet ved brev af 24. februar 1992 idet (A) anmodede  

 nævnet om at tage stilling til det principielle spørgsmål om der skal  

 gennemføres en vurdering af virkningerne på miljøet for anlægget efter  

 reglerne  

 i Miljøministeriets bek. nr. 903 af 17. december 1991, som den 1. januar 1992  

 afløste bek. nr. 446 af 23. juni 1989. (A) anførte herom bl.a. følgende:
 "...
(A) finder, at der for et  

 midlertidigt anlæg med en levetid på 5 år skal gennemføres de samme  

 undersøgelser og redegørelser som for et permanent anlæg.
Det godkendte anlæg  

 til deponering af forurenet jord er efter (A's) opfattelse omfattet af 'anlæg  

 til bortskaffelse af giftigt og farligt affald ved forbrænding, kemisk  

 behandling eller deponering i jorden' jf. pkt. 10 i bilag 1 i  

 Miljøministeriets  

 bekendtgørelse nr. 903 af 17. december 1991, Bekendtgørelse om vurdering af  

 større anlægs virkning på miljøet (VVM).
 Den kemikalieforurenede jord,  

 der skal deponeres på anlægget, må efter (A's) opfattelse være omfattet af  

 begrebet giftigt og farligt affald, hvilket er udgangspunktet for, at jorden  

 flyttes fra ophavsstedet til det midlertidige depot for senere rensning.
 I kommentarerne i skrivelse  

 af 17. januar 1992 fra (kommunen) er det anført, at 'den aktuelle sag  

 vedrører  

 kun midlertidig deponering på et velanlagt membransystem, hvilket ikke kan  

 henføres til punkt 10'.
 (A) er ikke enig i dette,  

 idet der ved alle deponeringer af såvel farligt og giftigt affald, som næsten  

 alt andet affald kræves et velanrettet membransystem med dræn ved deponering.  

 Dette er således ikke noget specielt for dette anlæg, men blot en opfyldelse  

 af  

 almindelige betingelser for oprettelse af et affaldsdepot.
 ...
 På det midlertidige depot må  

 der jf. s. 4.1 i Driftsinstruksen, august 1991, modtages olieforurenet jord,  

 organisk forurenet jord og uorganisk forurenet jord, dog ikke forurenet jord  

 med fri olie- eller kemikaliefase eller forurenet jord med radioaktive  

 stoffer.  

 Der er således alene sat en begrænsning af forurenet jord med en fri fase.  

 Det  

 må derfor være indlysende klart, at der er tale om farligt og giftigt affald.
(A) skal således henstille  

 til Miljøklagenævnet, at der træffes en principiel afgørelse om, at der for  

 dette og tilsvarende anlæg skal udarbejdes en VVM-redegørelse." Ved brev af 3. marts 1992  

 orienterede Miljøklagenævnet (A) om at nævnet havde optaget sagen til  

 realitetsbehandling.
Brevet var til orientering vedlagt kopi af nævnets  

 høring  

 af Miljøstyrelsen hvori styrelsen - efter en forud indhentet udtalelse fra  

 Planstyrelsen - anmodedes om en udtalelse om det i klagen rejste spørgsmål om  

 forholdet til VVM-reglerne.
 I Planstyrelsens udtalelse af  

 12. maj 1992 er om dette spørgsmål bl.a. anført følgende:
 "...
 Det fremgår af det tilsendte  

 materiale, at miljøgodkendelse er meddelt af (kommunen), Miljøkontrollen, den  

 15. april 1991, og at spørgsmålet om forholdet til VVM-reglerne er blevet  

 påklaget af (A), senest i klage af 24. februar 1992 til Miljøklagenævnet.
 Forinden har Miljøstyrelsen  

 som 1. instans taget stilling til VVM-spørgsmålet i sin afgørelse af 29.  

 januar  

 1992.
 Miljøstyrelsen har ved  

 oversendelsen til Planstyrelsen anført, at der er tale om et mellemlager og  

 ikke en egentlig deponering, og at oplagspladsen maximalt kan udnyttes i 5  

 år.
 Endvidere er det anført, at  

 der er tale om et oplag, der efter sin udformning klart er oven på jorden,  

 modsat deponi, som uanset spørgsmålet om membran, lægges ind i jorden.
 Endelig er det anført, at  

 forurenet jord ikke altid vil være at betragte som farligt affald.
Stillingtagen til hvad, der  

 er omfattet af VVM-bestemmelserne i planloven falder ind under Planstyrelsens  

 ressort jf.
VVM-samarbejdsaftalen af 7. oktober 1992. Miljøstyrelsen afgiver  

 indstilling i sager med relation til miljøbeskyttelsesloven.
F. eks. er det  

 Miljøstyrelsen, som i sidste ende har ansvaret for at fortolke, hvorvidt der  

 i  

 de konkrete tilfælde er tale om giftigt og farligt affald.
 I henhold til  

 Miljøministeriets bekendtgørelse nr. 119 af 26. februar 1991 (efter 1. januar  

 1992 bekendtgørelse nr. 904 af 17. december 1991) kan der ikke gives  

 tilladelse  

 efter § 35 i lov om miljøbeskyttelse for de på bilag 1 til Miljøministeriets  

 bekendtgørelse nr. 446 af 23. juni 1989 (efter 1. januar 1992 bekendtgørelse  

 nr. 903 af 17. december 1991) opførte anlæg, før der foreligger  

 regionplanretningslinier med en tilhørende vurdering af anlæggets virkning på  

 miljøet (VVM).
 Bestemmelserne omfatter  

 nyanlæg samt væsentlige ændringer, der kan sidestilles med nyanlæg.
 På listen i bilag 1 er som  

 punkt 10 opført 'anlæg til bortskaffelse af giftigt og farligt affald ved  

 forbrænding, kemisk behandling eller deponering i jorden' jf. bilag 1 til  

 EF's  

 direktiv om vurdering af visse offentlige og private projekters indvirkning  

 på  

 miljøet (85/337/EØF) - "VVM-direktivet".
 Planstyrelsen har i denne  

 sammenhæng noteret sig, at begrebet 'bortskaffelse' i EF's direktiv om  

 giftigt  

 og farligt affald (78/319/EØF) er defineret bredere: 'indsamling, sortering,  

 transport og behandling såvel som oplagring og deponering over eller under  

 jorden af giftigt og farligt affald' samt 'forarbejdningsprocesser, der er  

 nødvendige for genanvendelse, genindvinding eller recirkulation'.
 Planstyrelsen finder på denne  

 baggrund, at der i VVM-direktivet sker en sondring mellem på den ene side  

 anlæg  

 til bortskaffelse af giftigt og farligt affald  

  

 ved forbrænding, kemisk behandling eller deponering  

  

 , som er opført  

 på direktivets bilag 1 pkt. 9 og obligatorisk forudsætter VVM-procedure, og  

 på  

 den anden side anlæg til bortskaffelse af industri- og husholdningsaffald  

 iøvrigt, som er opført på direktivets bilag 2 pkt. 11 c og i Danmark  

 reguleres  

 gennem godkendelser efter miljøbeskyttelsesloven.
Et midlertidigt oplagsdepot  

 kan betragtes som oplagring og er efter Planstyrelsens opfattelse derfor ikke  

 omfattet af reglerne om VVM-procedure, men kan reguleres efter reglerne i  

 miljøbeskyttelsesloven alene.
En forudsætning herfor er dog, at det klargøres  

 i  

 miljøgodkendelsen, at der alene er tale om oplagring, dvs. midlertidig  

 anbringelse, og ikke egentlig deponering.
Det har i øvrigt ingen  

 betydning, om VVM-spørgsmålet reguleres efter de før eller efter 1. januar  

 1992  

 gældende regler.
I bekendtgørelse nr. 903 er 'anlæg til bortskaffelse af  

 farligt og giftigt affald ved forbrænding, kemisk behandling eller  

 deponering'  

 opført som pkt. 9 og de sidste ord 'i jorden' er udgået.
Dette skyldes, at  

 der  

 ikke i direktivet bevidst er indført en skelnen mellem 'på jorden' og 'i  

 jorden', eftersom præpositionen først er indsat i forbindelse med den  

 dansksprogede  

 udgave af direktivteksten. (F. eks hedder teksten på engelsk 'land  

 fill')." I Miljøstyrelsens udtalelse  

 af 10. juni 1992 til Miljøklagenævnet er bl.a. anført følgende:
 "...
 Med hensyn til den ønskede  

 udtalelse om forholdet til VVM-reglerne henvises til den i samme anledning  

 indhentede udtalelse fra Planstyrelsen, hvortil Miljøstyrelsen kan henholde  

 sig, også i besvarelsen af de af klagenævnet rejste spørgsmål.
Særligt skal nævnes, at det  

 klart fremgår af den aktuelle miljøgodkendelse, vilkår 1 og 3, at der er tale  

 om en midlertidig godkendelse, der bortfalder 5 år efter  

 ikrafttrædelsesdatoen, ligesom den oplagrede jord skal bortskaffes inden  

 godkendelsens udløb." Miljøklagenævnet indhentede  

 endvidere en udtalelse fra Miljøkontrollen.
I dennes udtalelse af 12. maj  

 1992  

 er bl.a. anført følgende:
 "...
(Kommunen), Miljøkontrollen  

 er af den opfattelse, at formålet med VVM bekendtgørelsen er, at der ved  

 planlægning af større projekter skal foretages en nærmere undersøgelse og  

 beskrivelse af de aktuelle projekters miljømæssige virkninger.
Eksempler på  

 sådanne projekter er den nye færgeterminal i Helsingør, naturgaslager på  

 Midtsjælland og ombygning og udvidelse af B&W's skibsværft i København.
 Oplagsdepotet for forurenet  

 jord er omfattet af bekendtgørelsen om godkendelse af listevirksomheder  

 (punkt  

 K4), og der er i forbindelse med godkendelsen foretaget miljømæssige  

 vurderinger af anlægget og stillet vilkår, der skal sikre at driften af  

 depotet  

 ikke er til gene for omgivelserne, og at der ikke sker forurening af jorden.
 Magistratens 5. afdeling,  

 Miljøkontrollen er fortsat af den opfattelse, at oplagsdepotet ikke er  

 omfattet  

 af VVM bekendtgørelsen, og under henvisning til ovenstående finder  

 Miljøkontrollen, at en eventuel VVM vurdering i den aktuelle sag ikke vil  

 ændre  

 hverken det planmæssige eller det miljømæssige forhold i sagen.
..." Miljøklagenævnet stadfæstede  

 den 5. juli 1993 Miljøstyrelsens afgørelse med følgende bemærkninger:
"  

  

 Miljøklagenævnets bemærkninger Det omhandlede midlertidige  

 oplagsdepot for forurenet jord er omfattet af punkt K. 4 'behandlings- og  

 deponeringsanlæg for forurenet jord' på miljøbeskyttelseslovens liste over  

 godkendelsespligtig virksomhed (godkendelsesordningen).
 Det for nævnet rejste  

 spørgsmål drejer sig alene om, hvorvidt reglerne om pligt til at gennemføre  

 en  

 såkaldt VVM-procedure har været overholdt i denne sag.
 Planstyrelsen - under hvilken  

 administration af reglerne om vurdering af større anlægs virkning på miljøet  

 på  

 dagældende tidspunkt henhørte - har over for nævnet udtalt, at det i sagen  

 omhandlede anlæg ikke kan anses for omfattet af listen over de anlægstyper,  

 for  

 hvilke der skal gennemføres en særlig VVM-procedure, jf. nu reglerne i  

 Miljøministeriets samlebekendtgørelse om planlægningsloven, bekendtgørelse  

 nr.  

 903 af 17. december 1991.
 På baggrund af Planstyrelsens  

 udtalelse, der er nærmere refereret ovenfor under afsnittet "Nye  

 oplysninger under nævnsbehandlingen", finder nævnet at kunne lægge til  

 grund, at der under de i sagen foreliggende omstændigheder ikke gælder en  

 pligt  

 til at gennemføre en særlig regionplanprocedure efter de nævnte regler i  

 forbindelse med etablering af det pågældende midlertidige depot.
 Den meddelte godkendelse  

 strider således ikke mod bestemmelserne i bekendtgørelse nr. 904 af 17.  

 december 1991 om miljøgodkendelse af de anlæg, der er omfattet af  

 miljøvurderinger i henhold til lov om planlægning.
Nævnet må derfor stadfæste  

 Miljøstyrelsens afgørelse i sagen." Denne afgørelse har (A)  

 klaget over til mig i brev af 4. august 1993, idet (A) samtidig har klaget  

 over  

 at Planstyrelsens fortolkning af VVM-reglerne ikke har været forelagt for (A)  

 førend Miljøklagenævnet traf afgørelse i sagen.
Jeg har i anledning af (A's)  

 henvendelse indhentet en udtalelse af 15. september 1993 fra  

 Miljøministeriets  

 departement, Landsplanafdelingen, samt en udtalelse af 11. oktober 1993 fra  

 Miljøklagenævnet.
Kopier af de nævnte udtalelser er sendt til (A) ved mit  

 brev  

 af 14. oktober 1993.
 I udtalelsen af 15. september  

 1993 fra Landsplanafdelingen er bl.a. anført følgende:
 "...
 Planstyrelsens udtalelse af  

 12. maj 1992 konkluderede, at det aktuelle anlægs miljøgodkendelse ikke  

 forudsatte en VVM-procedure, når der er tale om et mellemlager og ikke en  

 egentlig deponering.
 Planstyrelsen tog herved ikke  

 stilling til, hvorledes der skelnes mellem oplagring og deponering, men  

 henholdt sig til, at det måtte være en forudsætning, at det klargjordes i  

 miljøgodkendelsen, at der alene er tale om oplagring, dvs midlertidig  

 anbringelse, og ikke egentlig deponering.
Landsplanafdelingen er af den  

 opfattelse, at deponering - dvs en sluttelig henstilling af giftigt eller  

 farligt affald skal VVM-godkendes.
Dette fremgår af Miljøministeriets  

 bekendtgørelse nr. 903 af 17. december 1991 (tidligere bekendtgørelse nr. 446  

 af 23. juni 1989), hvor der som punkt 9 i bilag 1 er anført 'anlæg til  

 bortskaffelse  

 af giftigt og farligt affald ved forbrænding, kemisk behandling eller  

 deponering.' Af Miljøministeriets bekendtgørelse nr. 584 af 24. juni 1992  

 (tidligere bekendtgørelse nr. 904 af 17. december 1991 og før denne  

 bekendtgørelse nr. 119 af 26. februar 1991) fremgår det tillige, at der ikke  

 kan gives tilladelse efter § 33 i lov om miljøbeskyttelse for anlæg på bilag  

 1  

 til Miljøministeriets bekendtgørelse, før der foreligger  

 regionplansretningslinjer med tilhørende vurdering af anlæggets virkning på  

 miljøet.
Bestemmelserne omfatter nyanlæg samt væsentlige ændringer, der kan  

 sidestilles med nyanlæg.
Landsplanafdelingen skal på  

 dette grundlag erklære sig enig i den tidligere Planstyrelses  

 udtalelse." I udtalelsen af 11. oktober  

 1993 fra Miljøklagenævnet er bl.a. anført følgende:
 "...
På tidspunktet for sagens  

 indbringelse for nævnet hørte spørgsmålet om pligt til at gennemføre en  

 VVM-procedure under Planstyrelsens ressort.
Nævnet anmodede derfor  

 Miljøstyrelsen  

 om i forbindelse med sin udtalelse til nævnet at indhente en udtalelse fra  

 Planstyrelsen om VVM-spørgsmålet.
Nævnet orienterede samtidig (A) herom, idet  

 nævnet i forbindelse med sin anerkendelse af klagen den 3. marts 1992 sendte  

 (A) en kopi af sin høringsskrivelse til Miljøstyrelsen, ligeledes dateret den  

 3. marts 1992.
(A) var således bekendt med,  

 at nævnet ville modtage Planstyrelsens udtalelse om det nærmere angivne  

 spørgsmål.
Allerede derfor anså nævnet det ikke nødvendigt at forelægge (A)  

 udtalelsen, forinden nævnet traf afgørelse i sagen.
Det bemærkes herved, at  

 (A)  

 naturligvis ville have fået aktindsigt i udtalelsen, såfremt (A) havde  

 udtrykt  

 ønske herom.
Hertil kommer, at spørgsmålet  

 om, hvorvidt det pågældende anlæg er omfattet af VVM-reglerne efter  

 bekendtgørelse nr. 903 af 17. december 1991, er et retligt spørgsmål, hvis  

 afklaring bl.a. beror på en nærmere fortolkning af bestemmelserne i den  

 pågældende bekendtgørelse.
Planstyrelsens udtalelse var derfor allerede af  

 denne grund undtaget fra reglerne om kontradiktion i forvaltningslovens § 19,  

 idet denne bestemmelse alene gælder for oplysninger om sagens faktiske  

 omstændigheder.
Det bemærkes i øvrigt, at  

 nævnet ikke anser sig for beføjet til selvstændigt at træffe afgørelse om,  

 hvorvidt et anlæg er VVM-pligtigt.
På tidspunktet for sagens indbringelse for  

 nævnet var Planstyrelsen som nævnt ressortmyndighed for det pågældende  

 spørgsmål.  

 Nævnet måtte derfor lægge Planstyrelsens opfattelse til grund for sin  

 afgørelse  

 efter miljøbeskyttelsesloven - på samme måde som nævnet i dag må lægge  

 Naturklagenævnets afgørelser om VVM-pligt til grund, jf. således  

 planlægningslovens § 58 som ændret ved lov nr. 920 af 25. november 1992.
..." Herefter fremkom jeg med en  

 foreløbig udtalelse:
 "Rådets direktiv af 27.  

 juni 1985 (85/337/EØF) om vurdering af visse offentlige og private projekters  

 indvirkning på miljøet (VVM-direktivet) indeholder en række krav til  

 medlemslandenes planlovgivning med henblik på at sikre, at der ved etablering  

 af visse nærmere beskrevne anlæg foretages en vurdering af anlæggets  

 miljømæssige konsekvenser for omgivelserne.
 Direktivet blev implementeret  

 i dansk ret ved lov nr. 216 af 5. april 1989 om ændring af lov om lands- og  

 regionplanlægning, lov om regionplanlægning i hovedstadsområdet og lov om  

 miljøbeskyttelse.
Ved denne lovændring blev  

 VVM-proceduren for anlæg på land knyttet til regionplanlægningen.
Der  

 indførtes  

 bl.a. som § 7, stk. 1, nr. 6, en bestemmelse i den dagældende lov om lands-  

 og  

 regionplanlægning om at regionplanen tillige skulle indeholde retningslinier  

 for 'Beliggenhed og udformning af  

 større enkeltanlæg, der må antages at påvirke miljøet i væsentlig grad.' Der blev samtidig som § 18 b  

 indsat en bestemmelse i den dagældende lov om lands- og regionplanlægning,  

 hvorefter miljøministeren bl.a. kunne fastsætte nærmere regler om hvilke  

 større  

 anlæg der er omfattet af § 7, stk. 1, nr. 6.
 Miljøministeriets bek. nr.  

 446 af 23. juni 1989 bestemte, jf. pkt. 10 i bilag 1 til bekendtgørelsen, at  

 bl.a. følgende anlæg var undergivet VVM-proceduren:
'Anlæg til bortskaffelse af  

 giftigt og farligt affald ved forbrænding, kemisk behandling eller deponering  

 i jorden.' I bek. nr. 903 af 17.  

 december 1991, som bl.a. afløste bek. nr. 446 fra 1989, fik bestemmelsen  

 følgende formulering, jf. pkt. 9 i bilag 1 til bekendtgørelsen:
'Anlæg til bortskaffelse af  

 giftigt og farligt affald ved forbrænding, kemisk behandling eller  

 deponering.' I bemærkningerne til  

 planlovsændringerne i 1989 var forudsat at regionplangodkendelse og dermed  

 VVM-tilladelse skulle foreligge forud for andre afgørelser, jf.  

 Folketingstidende 1988-89, tillæg A, sp. 3648.
 (Kommunens) afgørelse af 15.  

 april 1991 hvorved (selskabet) fik tilladelse til at etablere et midlertidigt  

 oplagsdepot for forurenet jord, blev truffet i medfør af § 35, stk. 1, i den  

 dagældende miljøbeskyttelseslov som var sålydende:
'  

  

 § 35.  

  

 Virksomheder, anlæg eller indretninger, der er optaget i  

 bilaget til loven, må ikke anlægges eller påbegyndes, før godkendelse hertil  

 er meddelt.
De nævnte virksomheder, anlæg eller indretninger må ikke udvides  

 eller ændres bygningsmæssigt eller driftsmæssigt på en måde, som indebærer  

 forøget forurening, før udvidelsen eller ændringen er godkendt.' I samme lovs § 39, stk. 1,  

 var bestemt følgende:
'  

  

 § 39.  

  

 Afgørelse om godkendelse i henhold til §§ 35-38 træffes af  

 kommunalbestyrelsen eller af amtsrådet.
Miljøministeren fastsætter efter  

 forhandling med de kommunale organisationer nærmere regler herom.' Sådanne regler er bl.a.  

 blevet fastsat ved Miljøministeriets bek. nr. 119 af 26. februar 1991 om  

 miljøgodkendelse mv. af de anlæg der er omfattet af miljøvurderinger i  

 henhold  

 til lov om lands- og regionplanlægning (VVM) (efterfølgende afløst af senere  

 bekendtgørelser uden at der er sket realitetsændringer), hvori der fastsættes  

 følgende:
 '  

  

 § 1.  

  

 Denne bekendtgørelse vedrører anlæg, som er omfattet af § 7,  

 stk. 1, nr. 6, i lov om lands- og regionplanlægning, jf. lovbekendtgørelse  

 nr.  

 921 af 22. december 1989.
 § 2.  

  

 De i stk. 2 nævnte tilladelser og godkendelser kan kun meddeles  

 på grundlag af godkendte regionplanretningslinier, der skal være udarbejdet  

 på  

 grundlag af den regionplanlægning, som er foreskrevet i bekendtgørelse nr.  

 446  

 af 23. juni 1989 om vurdering af større anlægs virkning på miljøet (VVM).
 Stk. 2.  

  

 Følgende tilladelser og godkendelser er omfattet af stk. 1:
 Lov om miljøbeskyttelse § 35.
 Lov om vandforsyning § 18.
 Lov om naturfredning §§ 43,  

 43 a  

 og 43 b.
 Lov om råstoffer § 7.
§ 3.  

  

 Bekendtgørelsen træder i kraft den 15. marts 1991.' Som anført skal en regionplan  

 indeholde retningslinier bl.a. for beliggenhed og udformning af større  

 enkeltanlæg der må antages at påvirke miljøet i væsentlig grad.
Det er  

 således  

 regionplanmyndighederne der skal påse at der foreligger en regionplan  

 indeholdende en eventuelt nødvendig VVM-vurdering.
Efter lov om lands- og  

 regionplanlægning var det amtskommunen, i Københavns og Frederiksberg  

 Kommuner  

 kommunen, der var den kompetente regionplanmyndighed.
Der var ikke efter lov  

 om lands- og regionplanlægning nogen mulighed for at klage over regionplanen.  

 Miljøministeren havde imidlertid tilsyn med regionplanarbejdet, bl.a. ved at  

 ministeren skulle godkende regionplaner, og ved at ministeren kunne pålægge  

 regionplanmyndigheden at udarbejde tillæg til en godkendt regionplan, jf. §§  

 13, 14 og 17 i bek. nr. 921 af 22. december 1989 af lov om lands- og  

 regionplanlægning.
Ved lov nr. 388 af 6. juni  

 1991 om planlægning blev lands- og regionplanloven ophævet.
Lov om  

 planlægning  

 trådte i kraft den 1. januar 1992. § 66 i lov om planlægning har følgende  

 ordlyd:
'  

  

 § 66. Sager, der er indbragt for miljøministeren, Planstyrelsen,  

 Miljøankenævnet eller ... før lovens ikrafttræden, færdigbehandles efter de  

 hidtil gældende regler.
Det samme gælder forslag til planer, når forslaget er  

 offentliggjort før den 1. januar 1992. Forslag til planer kan dog  

 færdigbehandles efter de hidtil gældende regler, hvis forslaget er  

 offentliggjort før den 1. juli 1992.' Efter § 58, stk. 1, i lov nr.  

 388 af 6. juni 1991 kunne regionplanmyndighedens afgørelser om  

 regionplanspørgsmål  

 der var omfattet af planloven, påklages til miljøministeren for så vidt angik  

 retlige spørgsmål.
Ved lov nr. 920 af 25.  

 november 1992 henlagdes kompetencen til at behandle disse klager over  

 manglende  

 VVM-vurdering til Naturklagenævnet.
Denne lov trådte i kraft den 1. januar  

 1993.
 Det fremgår af sagen at  

 Miljøstyrelsens afgørelse som (A) indbragte for Miljøklagenævnet, kun blev  

 påklaget for så vidt angår det principielle spørgsmål om der skulle  

 gennemføres  

 en vurdering af virkningerne på miljøet (VVM-vurdering).
 Et sådant spørgsmål henhørte  

 dengang og henhører fortsat under regionplanmyndighederne, jf. planlovens  

 kapitel 3.
(A) fremsatte sin klage over  

 den manglende VVM-vurdering i sit brev af 29. august 1991. På det tidspunkt  

 var  

 det reglerne i lands- og regionplanloven der var gældende. (Kommunen),  

 Miljøkontrollen, afviste ved brev af 17. januar 1992 denne klage.
Den  

 kompetente myndighed til at træffe afgørelse om et sådant spørgsmål var  

 (kommunen).
 Den overordnede myndighed der  

 på daværende tidpunkt kunne rettes henvendelse til vedrørende  

 regionplanmæssige  

 spørgsmål, var Miljøministeriet, Planstyrelsen.
 Efter forvaltningslovens § 7,  

 stk. 2, skal en forvaltningsmyndighed der modtager en skriftlig henvendelse  

 som  

 ikke vedrører denne myndigheds sagsområde, videresende henvendelsen så vidt  

 muligt til rette myndighed.
Jeg mener ikke at  

 Miljøklagenævnet skulle have behandlet klagen.
Miljøklagenævnet burde have  

 videresendt klagen der kun vedrørte det principielle spørgsmål om  

 VVM-vurdering til Miljøministeriet, Planstyrelsen, til videre foranstaltning.
 Jeg har overvejet om det  

 forhold at Miljøklagenævnet ikke fulgte denne procedure medfører at jeg bør  

 henstille til myndighederne at sagens behandling genoptages med henblik på at  

 den rette myndighed kan træffe afgørelse i sagen.
Miljøklagenævnet forelagde i  

 forbindelse med sin behandling af sagen VVM-spørgsmålet for Planstyrelsen til  

 udtalelse.
Jeg må forstå Planstyrelsens og senere Miljøministeriets udtalelse  

 således, at planmyndighederne ikke har fundet at der skulle udarbejdes en  

 VVM-redegørelse vedrørende det midlertidige oplagsdepot.
 Den kompetente myndighed har  

 på denne måde forholdt sig til (A's) klage.
Jeg har overvejet at  

 henstille til Miljøklagenævnet at ophæve afgørelsen og oversende sagen til  

 planmyndighederne til afgørelse.
Jeg er imidlertid nået til den konklusion at  

 jeg undlader en sådan henstilling.
Jeg har herved lagt vægt på følgende:
Sagen vedrører tilladelse til at etablere et  

 midlertidigt oplagsdepot.
Efter telefonisk oplysning fra (kommunen),  

 Jordforureningsafdelingen,  

 udløber den midlertidige tilladelse den 15. april 1996. Efter dette tidspunkt  

 vil der igen skulle tages stilling til spørgsmålet om VVM-vurdering hvis  

 (selskabet) søger om forlængelse af tilladelsen.
 Siden sagens afgørelse er der etableret en ny  

 klageinstans, Naturklagenævnet, til at behandle regionplanspørgsmål, herunder  

 sager om VVM-vurdering.
 Jeg har på denne baggrund  

 vurderet at der ikke er fuldt tilstrækkelig anledning til at henstille til  

 myndighederne at genoptage sagen.
Jeg har gjort  

 Miljøklagenævnet, Miljøministeriet, Landsplanafdelingen og Naturklagenævnet  

 bekendt med min retsopfattelse.
Jeg har over for Miljøklagenævnet kritiseret  

 at  

 nævnet ikke oversendte sagen til rette myndighed til afgørelse.
Ved min  

 behandling af sagen har jeg noteret mig at Miljøklagenævnet har behandlet en  

 anden sag der bl.a. vedrørte et tilsvarende spørgsmål.
Denne sag er optrykt i  

 Kendelser om fast ejendom 6/1994, s. 241ff.
Jeg foretager mig ikke mere i  

 sagen." På baggrund af dette udkast  

 udtalte Miljøklagenævnet i et brev af 21. juni 1995 følgende:
 "Den pågældende klagesag  

 omhandlede Miljøstyrelsens stadfæstelse af (kommunens) godkendelse efter  

 miljøbeskyttelseslovens kapitel 5 af et midlertidigt oplagsdepot for  

 forurenet  

 jord på et opfyldt areal bagved (...). I klagen til nævnet over  

 Miljøstyrelsens  

 stadfæstelse af godkendelsen gjorde (A) gældende, at det pågældende anlæg var  

 omfattet af reglerne om VVM-pligt og anmodede nævnet om at tage stilling til  

 dette spørgsmål.
Miljøklagenævnet var  

 opmærksom på, at nævnet ikke kunne tage selvstændigt stilling til det  

 omhandlede spørgsmål, der på daværende tidspunkt som et regionplananliggende  

 henhørte under Planstyrelsens ressort.
Konsekvensen af en eventuel strid med  

 reglerne om VVM-pligt ville imidlertid være, at den for nævnet indbragte  

 godkendelse var ulovlig, idet det følger af de omhandlede regler, at der ikke  

 kan meddeles godkendelse efter miljøbeskyttelsesloven til anlæg, der er  

 omfattet af VVM-pligt, førend VVM-proceduren er gennemført, jf. § 2 i  

 Miljøministeriets dagældende bekendtgørelse nr. 119 af 28. februar 1991, der  

 var udstedt i medfør af den tidligere miljøbeskyttelseslov.
Derfor videresendte nævnet  

 ikke blot sagen til Planstyrelsen til videre foranstaltning men  

 foranledigede,  

 at der i stedet blev indhentet en udtalelse fra styrelsen om spørgsmålet,  

 således at nævnet kunne lægge Planstyrelsens retlige opfattelse vedrørende  

 VVM-pligten til grund for sin behandling af klagesagen.
Nævnet havde herved  

 for  

 øje, at det måtte tilkomme Miljøklagenævnet at drage de nødvendige  

 konsekvenser  

 i forhold til miljøgodkendelsen af Planstyrelsens retsopfattelse vedrørende  

 VVM-pligten.
I givet fald - nemlig hvis Planstyrelsen havde fundet, at der  

 forelå VVM-pligt, måtte Miljøklagenævnet have ophævet den af Miljøstyrelsen  

 meddelte godkendelse i medfør af miljøbeskyttelseslovens kapitel 5.
I den pågældende sag var der  

 i klagen over miljøgodkendelsen alene rejst spørgsmål om forholdet til  

 VVM-pligten.
Miljøklagenævnet skal imidlertid henlede opmærksomheden på, at  

 nævnet i almindelighed ikke anser sig for afskåret fra at gå ind i en  

 vurdering  

 af andre spørgsmål end de påklagede i de sager, som nævnet beslutter at  

 optage  

 til behandling, jf. miljøbeskyttelseslovens § 103, stk. 1, nr. 2.
 Nævnets stadfæstelse af  

 Miljøstyrelsens afgørelse i den konkrete sag var således udtryk for dels, at  

 nævnet fandt at måtte lægge ressortmyndighedens opfattelse vedrørende  

 VVM-pligten til grund, dels at nævnet efter en umiddelbar vurdering af sagen  

 i  

 øvrigt ikke fandt anledning til at tage eventuelle andre spørgsmål vedrørende  

 godkendelsen op til nærmere prøvelse.
 Det bemærkes i øvrigt, at  

 (kommunens) afgørelse om ikke at udarbejde VVM-redegørelse efter nævnets  

 opfattelse reelt må anses for truffet senest samtidigt med kommunens  

 miljøgodkendelse af anlægget den 15. april 1991, det vil sige på et  

 tidspunkt,  

 hvor der ikke var etableret en klageadgang for beslutninger af denne  

 karakter.  

 Planstyrelsen kunne derfor næppe anses som formel klagemyndighed i forhold  

 til  

 den pågældende afgørelse men alene som ressortmyndighed.
 Men selvom Planstyrelsen  

 havde været klagemyndighed i forhold til VVM-spørgsmålet, er det for nævnet  

 vanskeligt at se, at det forhold, at nævnet fandt at burde forelægge  

 spørgsmålet for styrelsen til udtalelse, kan betegnes som kritisabelt.  

 Styrelsen fik hermed kendskab til sagen og kunne have reageret ved at tage  

 VVM-spørgsmålet op som klagesag eller ved at vejlede om klageadgangen til  

 styrelsen, hvis en sådan - efter den kompetente myndigheds opfattelse - havde  

 bestået.
I den forbindelse kan det  

 nævnes, at Planstyrelsen tidligere i praksis har besvaret nævnets anmodning  

 om  

 en udtalelse vedrørende et spørgsmål om lokalplanpligt ved at tage det  

 pågældende spørgsmål op som en formel klagesag i medfør af den dagældende  

 kommuneplanlov.
Planstyrelsens efterfølgende afgørelse af  

 lokalplanspørgsmålet  

 kunne derpå lægges til grund i nævnets klagesag - en sag efter den dagældende  

 by- og landzonelov.
Nævnet kan på denne baggrund  

 heller ikke være enig i, at nævnet med den valgte fremgangsmåde skulle have  

 tilsidesat sin vejledningsforpligtelse efter forvaltningslovens § 7, stk. 2.  

 Så vidt ses er formålet med denne bestemmelse at sikre, at offentlige  

 myndigheder ikke blot afviser eller henlægger fejlsendte henvendelser men  

 aktivt hjælper klageren 'på rette spor'. I dette tilfælde forelagde nævnet  

 det  

 rejste spørgsmål for rette myndighed og orienterede samtidig klageren herom.  

 Det forhold at nævnet ikke videresendte sagen til den pågældende myndighed  

 kan  

 på denne baggrund efter nævnets opfattelse ikke anses som en tilsidesættelse  

 af reglen i § 7, stk. 2." På baggrund af disse  

 bemærkninger afgav jeg følgende endelige udtalelse i sagen.
"Miljøklagenævnet  

 tilslutter sig at den kompetente myndighed for så vidt angik VVM-spørgsmålet,  

 var Planstyrelsen.
Nævnet fremfører imidlertid to argumenter for at det  

 alligevel tog sagen under behandling.
Dels skulle nævnet ophæve  

 miljøgodkendelsen  

 hvis Planstyrelsen gav (A) medhold i at der var VVM-pligt.
Dels anser nævnet  

 sig ikke generelt for afskåret fra at gå ind i en vurdering af andre  

 spørgsmål  

 end de påklagede i de sager som nævnet beslutter at optage til behandling.
Jeg må imidlertid fastholde  

 min oprindelige opfattelse, hvorefter sagen i relation til klageren (A) burde  

 have  

 været behandlet med den kompetente myndighed som den myndighed der over for  

 klageren tilkendegav sin opfattelse af sagen.
Jeg er enig i at Planstyrelsens  

 stillingtagen vedrørende VVM-pligten ville få indflydelse på  

 miljøgodkendelsen  

 hvis Planstyrelsen var kommet frem til at der forelå VVM-pligt.
I så fald  

 havde Planstyrelsen efter min opfattelse haft pligt til at underrette den  

 myndighed der havde givet miljøgodkendelsen.
I det foreliggende tilfælde hvor  

 sagen som klagesag havde været behandlet i Miljøstyrelsen, skulle meddelelse  

 gå til Miljøstyrelsen.
 Miljøklagenævnet kunne, hvis  

 det som overordnet klageinstans ønskede at blive holdt underrettet, have bedt  

 om underretning om Planstyrelsens afgørelse.
 Jeg fastholder derfor min  

 opfattelse hvorefter Miljøklagenævnet efter forvaltningslovens § 7, stk. 2,  

 burde have sendt klagen til Planstyrelsen til videre foranstaltning.
 På baggrund af  

 Miljøklagenævnets udtalelse af 21. juni 1995 der illustrerer den sammenhæng  

 der  

 er mellem reglerne om planlægning og miljøgodkendelsesreglerne, har jeg  

 imidlertid ikke fundet fuldt tilstrækkeligt grundlag for at udtale min  

 opfattelse i form af kritik.
 Mit udkast til udtalelse gav  

 (A) anledning til i et brev af 14. juli 1995 at fremsætte følgende  

 bemærkninger:
"(A) kan ikke tilslutte  

 sig den afgørelse, der er lagt op til af ombudsmanden.
Nogle af  

 bemærkningerne,  

 der er knyttet hertil finder (A) endvidere er problematiske.
Som (A) ser det, har sagen  

 cyklet rundt mellem forskellige myndigheder, der i visse tilfælde ikke har  

 haft  

 den reelle kompetence til at træffe afgørelsen.
Dette vidner om, at det ikke  

 er let for menigmand, ej heller en organiseret miljøorganisation, at være  

 fuldt  

 ajour med, hvem der er ansvarlig for at behandle forskellige miljø- og natur-  

 eller planlægningsmæssige klagesager.
Myndighederne har, som det er fastslået  

 i  

 udkastet til afgørelse, et overordnet ansvar for at videregive en sag til den  

 rette instans, hvilket, som det også fremgår af udkastet til afgørelse, ikke  

 er  

 sket i denne sag.
 (A) kan derfor ikke forstå en  

 afvisning af en fornyet behandling af spørgsmålet om tolkningen af såvel den  

 danske bekendtgørelse (nr. 903 siden ændret til nr. 847) om VVM som  

 EF-direktiv  

 om VVM (85/337/EØF) - den nuværende klagemyndighed er Naturklagenævnet.
 Spørgsmålet har ikke kun  

 betydning for den aktuelle sag, men må siges at være af principiel karakter,  

 nemlig hvorvidt der til et midlertidigt anlæg kræves gennemført de samme  

 udredninger i forhold til et VVM-pligtigt anlæg som for et permanent anlæg.  

 (A)  

 har på intet tidspunkt i forløbet fået afklaret dette spørgsmål eller fået en  

 præcisering af, hvornår et anlæg er midlertidigt, hvor længe et anlæg kan  

 være  

 midlertidigt, samt hvilke krav der kan stilles til slutanlægget i forbindelse  

 med et midlertidigt anlæg.
Endelig skal (A) påpege, at  

 på side 9 er det anført, at (A) var bekendt med, at nævnet (Miljøklagenævnet)  

 ville modtage Planstyrelsens udtalelse til sagen, hvorfor man kunne have bedt  

 om aktindsigt.
Rent principielt kan man ikke bede om forhånds aktindsigt.  

 Normal praksis er da også, at nye bilag og redegørelser sendes til de  

 involverede parter.
 ...
Trods det faktum, at den  

 midlertidige godkendelse udløber om mindre end et år (15. april 1996), finder  

 (A) de rejste spørgsmål så principielt vigtige, at (A) som anført mener, at  

 sagen bør hjemvises til fornyet behandling." Til (A's) bemærkninger har  

 jeg følgende kommentarer:
 Som det fremgår af mit  

 oprindelige udkast til udtalelse i sagen, beroede min foreløbige beslutning  

 om  

 ikke at henstille til Naturklagenævnet at ophæve afgørelsen og oversende den  

 til planmyndighederne til afgørelse på at der i april 1996 skal tages  

 stilling  

 til VVM-vurdering, hvis (selskabet) søger om forlængelse af tilladelsen.  

 Desuden lagde jeg vægt på at det nu er en ny klageinstans, Naturklagenævnet,  

 der behandler plansagerne.
 Uanset (A's) bemærkninger  

 mener jeg af de grunde som jeg anførte i udkastet, ikke at der nu er  

 tilstrækkeligt grundlag for at henstille til myndighederne at genoptage sagen  

 med henblik på at træffe nye afgørelser i sagen.
(A) har igen rejst  

 spørgsmålet om partshøring over den udtalelse som Planstyrelsen afgav til  

 Naturklagenævnet i sagen.
Da resultatet af min undersøgelse har været at  

 sagen  

 over for (A) burde have været realitetsbehandlet og afgjort af Planstyrelsen,  

 har jeg ikke udtalt mig om spørgsmålet om partshøring.
Planstyrelsens  

 behandling af sagen ville resultere i en afgørelse der blev meddelt direkte  

 over for (A). Derved er spørgsmålet om partshøring ikke aktuelt.
 På denne baggrund undlod jeg  

 at beskæftige mig med spørgsmålet i mit udkast.
 Jeg foretager mig ikke mere i  

 sagen.
