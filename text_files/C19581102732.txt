 Ifølge JMC 46/49 (nu RAC 178 2.10.1979) om undersøgelse med hensyn til  

 spirituspåvirkethed bør der altid rettes opfordring til personer, der som  

 førere af køretøjer er indblandet i færdselsulykker med dødelig udgang eller  

 med betydelig legemsbeskadigelse til følge, om frivilligt af underkaste sig  

 spiritusundersøgelse, selvom vedkommende ikke af politiet skønnes påvirket af  

 spiritus.
 Denne bestemmelse finder også anvendelse med hensyn til jernbanepersonale,  

 og justitsministeriet har den 11.11.1957 meddelt mig, at ministeriet for  

 offentlige arbejder i en C.skr. af 2.11.1957 til samtlige  

 privatbanebestyrelser har anmodet om, at personalet må blive opfordret til  

 frivilligt at medvirke til foretagelse af spiritusundersøgelse i tilfælde,  

 hvor det bliver indblandet i ulykker med udgang som ovenfor nævnt.
 Sådan undersøgelse skal altid finde sted, jfr. ovennævnte cirkulære, af  

 personer, der sigtes for overtrædelse af straffelovens § 138, stk. 1. I  

 tilfælde, hvor der er grund til at antage, at f.eks. en togfører har nydt  

 spiritus i et sådant omfang, at han har været ude af stand til at føre tog på  

 fuldt betryggende måde, vil en undersøgelse kunne foretages uanset protest i  

 medfør af retsplejelovens § 742 (nu § 780).
Det tilføjes, at der, når jernbanepersonale medtages til undersøgelse, bør  

 drages omsorg for, at togdriftens sikkerhed ikke bringes i fare og toggangen  

 ikke unødigt forsinkes.
Der bør således om fornødent gives den pågældende  

 lejlighed til omgående at sætte sig i forbindelse med en station  

 (hovedstation) og til at træffe sådanne foranstaltninger på stedet, der er  

 nødvendige af hensyn til sikkerheden.
