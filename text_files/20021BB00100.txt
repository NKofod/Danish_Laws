Fremsat den 25. februar 2003 af  

 Line Barfod (EL) og Pernille Rosenkrantz-Theil  

 (EL) Forslag til folketingsbeslutning om fuld statsrefusion af overførselsindkomster Folketinget pålægger regeringen at  

 indføre 100 pct. statsrefusion af alle overførselsindkomster,  

 som kommuner og amter udbetaler.
Bemærkninger til forslaget De nuværende regler om forskellige  

 refusionstakster for forskellige overførselsindkomster fører  

 til, at mange mennesker kommer i klemme på grund af kommunernes  

 kassetænkning.
Borgernes retssikkerhed er truet af det nuværende  

 system, fordi det for kommunen har forskellig økonomisk betydning,  

 hvilken indsats man vælger over for det enkelte menneske.
 F.eks. betyder den nye  

 førtidspensionslovgivning:
35 pct. statsrefusion af pension, 65 pct. statsrefusion af fleksjobløn, 35 pct. statsrefusion af ledighedsydelse til personer, der er  

 visiteret til fleksjob og 50 pct. statsrefusion af kontanthjælp, som er  

 forsørgelsesgrundlaget for personer, der er visiteret til fleksjob fra  

 en fortid som kontanthjælpsmodtagere.
 Det er altså kommunaløkonomisk  

 gunstigst:
at tildele pension til færrest muligt og at opprioritere de fleksjobsvisiterede, der er berettiget til  

 ledighedsydelse, på bekostning af dem, der modtager  kontanthjælp  

 i ventetiden.
 For  dagpenge under sygdom og  barsel er der  

 følgende regler:
fuld statsrefusion af barselsdagpenge og sygedagpenge de  

 første 4 uger og 50 pct. statsrefusion af sygedagpengeudgiften fra 4. uge til og med  

 52. uge, herefter fuld kommunal udgift.
Det er altså kommunaløkonomisk gunstigst, at  

 syge mennesker er så kort tid som muligt i sygedagpengesystemet.
Det er  

 kommunen, der afgør, om en dagpengeperiode kan forlænges.
Borgeren bør have ret til sygedagpenge, indtil  

 vedkommende er raskmeldt, eller indtil det er afklaret, at vedkommende ikke  

 bliver i stand til at genoptage arbejdet, og der i stedet skal ske  

 revalidering eller visitation til fleksjob eller tilkendes  

 førtidspension.
Desværre er der jævnligt eksempler  

 på mennesker, der havner i et hul, i værste fald helt uden  

 forsørgelsesgrundlag.
Hvis der indføres 100 pct. statsrefusion af alle  

 overførselsindkomster, som der allerede er af folkepensionen, vil  

 kommunerne kunne koncentrere sig om at se på, hvad der er bedst for det  

 enkelte menneske, i stedet for at se på, hvad der er bedst for  

 kommunekassen.
Ligesom kommunerne vedrørende mennesker på  

 folkepension vil få et økonomisk incitament til forebyggende  

 arbejde for ikke at få øgede udgifter til hjemmehjælp,  

 hjemmepleje osv., vil kommunerne også i forbindelse med personer  

 på andre former for overførselsindkomst have et økonomisk  

 incitament til forebyggende arbejde og til så vidt muligt at få  

 folk i arbejde, så man forebygger sociale problemer og får  

 øgede skatteindtægter.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om fuld statsrefusion  

 af overførselsindkomster.
(Beslutningsforslag nr.
B 100).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
