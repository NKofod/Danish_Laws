Nr BSF 28 Forslag til folketingsbeslutning om skattepligtige personers ret til  

 skattefradrag for udgifter til sagkyndig bistand ved udfyldelse af  

 selvangivelsen m.v.
Fremsat af Ole Donner (FP) Kim Behnke (FP) Kirsten Jacobsen (FP) Pia  

 Kjærsgaard (FP) den 5. februar 1991 Folketinget pålægger regeringen at fremsætte lovforslag om skattepligtige personers ret til at kunne fratrække udgifter til sagkyndig bistand ved udfyldelse af selvangivelsen m.v.
Bemærkninger til forslaget Skattereformen har betydet et vildnis af regler og spidsfindigheder, som  

 efterlader den person, der skal betale, skatteyderen, i en trancelignende  

 tilstand.
 Revisorer, skatteeksperter og øvrige personer med forstand på  

 skattesystemer har næsten samstemmende sagt, at systemet er umuligt for  

 almindelige skatteydere at finde ud af.
 Når staten på denne måde har begrænset en del af skatteydernes  

 selvstændighed, vil det være naturligt, at der gives skatteborgerne mulighed  

 for at få professionel bistand til udfyldelse og efterkontrol af  

 selvangivelse og forskudsskema ved, at udgifterne hertil kan fradrages ved  

 opgørelsen af den skattepligtige indkomst.
Forslaget er en genfremsættelse af det af Fremskridtspartiet i  

 folketingsåret 1986-87 fremsatte beslutningsforslag nr.
B 131, jf.  

 Folketingstidende 1986-87 (1. samling), forhandlingerne sp. 6742, 6746 og  

 8661, tillæg A sp. 4047.
