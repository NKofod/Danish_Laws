Bekendtgørelse  

 om a-kassernes opkrævning af  

  

 tilbagebetalingsbeløb I medfør af § 86, stk. 10 og 12 og § 86a,  

 stk. 4, i lov om arbejdsløshedsforsikring m.v., jf. lovbekendtgørelse  

  

 nr. 874 af 11. september  

 2005  

, fastsættes efter samråd med skatteministeren og efter  

 forhandling med Beskæftigelsesrådet:
Kapitel 1 Anvendelsesområde og definition § 1.  

  

 Reglerne  

 bruges, når dagpenge eller andre ydelser skal betales tilbage efter  

 § 86,  

 stk. 1, 2 eller 14, i lov om arbejdsløshedsforsikring mv.
Stk. 2.  

  

 Et beløb,  

 som skal betales tilbage efter § 86, stk. 1, 2 eller 14, kaldes i  

 denne bekendtgørelse et krav.
Hvis et krav giver a-kassen ret til refusion  

 fra  

 statskassen, kaldes det et statskrav.
 Stk. 3.  

  

 Krav og  

 statskrav opgøres før fradrag af skat, afgifter, ATP og SP.
 Stk. 4.  

  

 Bestemmelserne  

 i §§ 2  9 gælder for både krav og statskrav.
Kapitel 2 Renter § 2.  

  

 Hvis  

 et krav er større end højeste dagpenge for 4 uger på opgørelsestidspunktet,  

 skal skyldneren betale renter af kravet fra udbetalingstidspunktet, og indtil  

 tilbagebetalingen har fundet sted.
Renten er den aktuelt gældende morarente  

 efter rentelovens § 5.
Kapitel 3 Pligt til opkrævning § 3.  

  

 Når  

 a-kassen har truffet afgørelse om tilbagebetaling, skal der straks ske påkrav  

 om betaling.
 Stk. 2.  

  

 Der skal  

 ske påkrav om betaling, uanset om skyldneren har klaget over afgørelsen.
 Stk. 3.  

  

 Hvis  

 skyldneren ikke kan betale efter påkrav, skal a-kassen tilbyde, at der indgås  

 et frivilligt forlig om afvikling af kravet.
 § 4.  

  

 Giver  

 kravet ret til at få skat tilbage, skal a-kassen have fuldmagt til at få  

 skatteansættelsen  

 for de berørte år ændret og få transport i overskydende skat.
Generelle betingelser for frivilligt forlig § 5.  

  

 Et  

 frivilligt forlig er skyldnerens ubetingede anerkendelse af kravet.
Forliget  

 skal kunne danne grundlag for tvangsfuldbyrdelse, og det skal fremgå, at hvis  

 aftalen ikke nøje overholdes, forfalder kravet til betaling, og skyldneren  

 slettes som medlem af a-kassen, jf. § 7.
 Stk. 2.  

  

 Forliget  

 skal omfatte alle beløb, som skyldneren uberettiget har modtaget, med tillæg  

 af  

 renter og omkostninger, der er opstået i forbindelse med a-kassens opkrævning  

 m.v.
 Stk. 3.  

  

 Forliget skal sikre, at kravet  

 afvikles snarest muligt.
 Stk. 4.  

  

 A-kassen skal  

 ved afviklingen af kravet tage hensyn til beløbets størrelse og skyldnerens  

 økonomiske  

 forhold.
Modregning § 6.  

  

 Hvis  

 skyldneren ikke har betalt rettidigt efter påkrav, kan a-kassen foretage  

 modregning i den løbende udbetaling af ydelser m.v.
 Stk. 2.  

  

 Hvis der er  

 indgået et frivilligt forlig, kan a-kassen ikke modregne for mere i udbetalte  

 ydelser end det aftalte afdrag, medmindre skyldneren ikke har overholdt  

 forliget.
 Stk. 3.  

  

 Ved  

 modregning skal skyldneren levnes tilstrækkelige midler til sit underhold.
Slettelse som medlem af a-kassen § 7.  

  

 Hvis en skyldner, der er medlem af en a-kasse, ikke medvirker til afvikling  

 af  

 kravet, skal a-kassen indstille til direktoratet, at skyldneren slettes som  

 medlem af a-kassen.
Dette gælder hvis skyldneren ikke betaler efter påkrav,  

 ikke indgår et frivilligt forlig med a-kassen eller ikke overholder et  

 frivilligt forlig.
Stk. 2.  

  

 A-kassen  

 skal rykke skyldneren, inden der indstilles til slettelse.
Rykkerbrevet skal  

 angive en frist på mindst 3 uger for betaling af kravet, indgåelse af  

 frivilligt forlig eller betaling af de forfaldne afdrag.
Det skal fremgå af  

 rykkerbrevet, at manglende betaling vil medføre slettelse som medlem af  

 a-kassen, og det skal fremgå, hvilken betydning en slettelse vil få for en  

 senere ret til ydelser.
Medlem af en ny a-kasse § 8.  

  

 Hvis  

 skyldneren er medlem af en ny a-kasse, skal den nye a-kasse medvirke til  

 opkrævningen efter anmodning fra den tidligere a-kasse.
Er der truffet  

 afgørelse om slettelse, skal den nye a-kasse foretage slettelsen.
 Stk. 2.  

  

 Den  

 tidligere a-kasse skal give den nye a-kasse de nødvendige oplysninger om  

 kravets  

 opståen, opkrævningens hidtidige forløb og indholdet af et eventuelt forlig.
Stk. 3.  

  

 Modtager  

 den nye a-kasse afdrag, skal den løbende overføre beløbet til den tidligere  

 a-kasse.
Indbetalingerne registreres og bogføres på sædvanlig måde hos den  

 tidligere a-kasse.
Afviklingsorden § 9.  

  

 Krav  

 afvikles i følgende orden:
1)  

 	  

 renter af statskrav, 2)  

 	  

 statskrav, 3)  

 	  

 andre krav.
 Stk. 2.  

  

 Renter af  

 statskrav og statskrav skal indbetales til direktoratet.
 Stk. 3.  

  

 A-kassen  

 bærer udgifterne til opkrævningen, hvis de ikke betales af skyldneren.
Kapitel 4 Restanceinddrivelsesmyndigheden § 10.  

  

 Restanceinddrivelsesmyndigheden inddriver misligholdte statskrav med tillæg  

 af  

 påløbne renter og omkostninger.
Stk. 2.  

  

 Hvis en  

 skyldner ikke betaler efter påkrav, ikke indgår et frivilligt forlig med  

 a-kassen eller ikke overholder betalingerne efter et frivilligt forlig, skal  

 a-kassen rykke skyldneren, inden statskravet sendes til  

 restanceinddrivelsesmyndigheden.
Rykkerbrevet skal angive en frist på mindst  

 3  

 uger for betaling af kravet.
Det skal fremgå af rykkerbrevet, at manglende  

 betaling vil medføre at kravet sendes til restanceinddrivelsesmyndigheden.
Stk. 3.  

  

 A-kassens  

 anmodning til restanceinddrivelsesmyndigheden skal være skriftlig og vedlagt  

 dokumentation  

 for statskravets størrelse samt direktoratets eller ankenævnets afgørelse om  

 tilbagebetalingen.
Hvis a-kassen har opnået et frivilligt forlig eller en  

 dom,  

 skal dette sendes med.
 Stk. 4.  

  

 A-kassen skal  

 give restanceinddrivelsesmyndigheden alle andre oplysninger af betydning for  

 inddrivelsen.
§ 11.  

  

 Når  

 sagen er sendt til restanceinddrivelsesmyndigheden, skal al fremtidig  

 afvikling  

 af statskrav ske dertil.
Modtager a-kassen afdrag, skal a-kassen overføre  

 beløbet dertil.
 Stk. 2.  

  

 A-kassen  

 skal registrere oplysninger fra restanceinddrivelsesmyndigheden om afvikling  

 af  

 statskravet i regnskabet for det forløbne år.
Kapitel 5 Ophør af statskrav § 12.  

  

 A-kassen  

 kan afskrive statskrav, der er ophørt ved forældelse, tvangsakkord,  

 gældssanering, skyldnerens død eller eftergivelse efter reglerne i lov om  

 opkrævning af skatter og afgifter m.v. (opkrævningsloven). A-kassen kan ikke  

 i  

 andre tilfælde foretage afskrivning.
§ 13.  

  

 I  

 sager om gældssanering, hvor statskravet er opstået på grund af svig, skal  

 a-kassen møde i skifteretten.
A-kassen skal gøre gældende, at statskravet er  

 opstået ved svig, og at dette skal tale imod en gældssanering.
 Stk. 2.  

  

 Hvis  

 skifteretten afsiger kendelse om gældssanering, skal a-kassen, hvis  

 statskravet  

 overstiger et beløb svarende til 30 gange den maksimale dagpengesats for  

 fuldtidsforsikrede,  

 forelægge for direktoratet, om kære til landsretten kan undlades.
 Stk. 3.  

  

 Hvis  

 restanceinddrivelsesmyndigheden har overtaget inddrivelsen, skal indkaldelsen  

 straks sendes dertil, og a-kassen skal ikke møde i skifteretten.
A-kassens ansvar for opkrævning af statskrav § 14.  

  

 A-kassen  

 mister refusion fra statskassen, hvis den har forsømt sin pligt til at  

 opkræve,  

 ikke har overholdt sin oplysningspligt i henhold til §§ 8, stk. 2,  

 og  

 10, stk. 4, eller ikke har sendt misligholdte statskrav til  

 restanceinddrivelsesmyndigheden.
 Stk. 2.  

  

 A-kassens  

 mister ikke refusion fra statskassen, hvis den kan godtgøre, at det ikke  

 ville  

 have været muligt at opkræve statskravet.
 Ikrafttræden m.v.
§ 15.  

  

 Bekendtgørelsen  

 træder i kraft den 1. november 2005.  

1) Stk. 2.  

  

 Samtidig  

 ophæves bekendtgørelse nr. 566 af 22. juni 2000 om arbejdsløshedskassernes  

 inddrivelse af tilbagebetalingskrav.
 Stk. 3.  

  

 Bekendtgørelsen har virkning for alle sager om tilbagebetaling, hvor a-kassen  

 ikke har truffet afgørelse før den 1. november 2005. § 2 anvendes dog  

 kun  

 på krav, der er udbetalt den 1. juli 2000 eller senere.
