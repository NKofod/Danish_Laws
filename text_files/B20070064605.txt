Bekendtgørelse  

 om indlevering af betalingspåkrav m.v. efter  

  

 retsplejelovens kapitel  

 44 a  

 (forenklet inkassoproces) I medfør af § 477 b, stk. 5, i retsplejeloven,  

 jf. lovbekendtgørelse nr. 1001 af 5. oktober 2006, fastsættes:
 § 1.  

  

 Betalingspåkrav efter reglerne i  

 retsplejelovens kapitel  

 44 a  

 skal udfærdiges på Domstolsstyrelsens betalingspåkravsblanket, jf. bilag 1.
 Stk. 2.  

  

 Når  

 betalingspåkravet forkyndes for skyldneren, skal Domstolsstyrelsens  

 Vejledning  

 til skyldner vedhæftes, jf. bilag 2.
§ 2.  

  

 Ved indlevering af betalingspåkrav til  

 fogedretten skal der ud over originalen vedlægges 2 kopier af  

 betalingspåkravet.
Hvis der er mere end én skyldner angivet i  

 betalingspåkravet, skal der vedlægges én yderligere kopi af betalingspåkravet  

 for hver skyldner ud over den første.
 § 3.  

  

 Ved indlevering af betalingspåkravet  

 skal der ikke vedlægges dokumentation for kravet.
 Stk. 2.  

  

 Bilag til betalingspåkravet skal vedlægges i  

 samme antal eksemplarer som betalingspåkravet, jf. § 2.
 § 4.  

  

 Forpligtelsen til at angive oplysninger  

 i betalingspåkravet kan ikke opfyldes ved at henvise til bilag, som vedlægges  

 betalingspåkravet.  

 Oplysninger i bilag vedlagt betalingspåkravet kan alene supplere de  

 pligtmæssige oplysninger i betalingspåkravet.
 § 5.  

  

 Bekendtgørelsen træder i kraft den 1.  

 juli 2007.
 Stk. 2.  

  

 Bekendtgørelse nr. 1194 af 7. december 2004 om indlevering af betalingspåkrav  

 m.v. efter retsplejelovens kapitel  

 44 a  

 (forenklet inkassoproces) ophæves.
Domstolsstyrelsen, den 18. juni 2007 Adam Wolf Bilag 1 Betalingspåkrav Kreditor skal udfylde og bruge denne blanket som betalingspåkrav  

 ved indledningen af en forenklet inkassoproces, jf. retsplejelovens kap.  

 44 a.
Det samlede krav må højst være på  

 50.000 kr. eksklusiv renter og omkostninger.
 Kreditor (og  

 eventuel advokat):
Rubrik 1 Skriv kreditors/advokatens navn, adresse, telefonnummer,  

 telefaxnummer og sagsnummer.
Hvis adressen er udenlandsk, skal du også skrive  

 en dansk postadresse, hvortil meddelelser om sagen sendes.
 Kreditor:
 Eventuel advokat:
 Er kreditor momsregistreret? Ja:  

  

 Nej:
kræver betaling fra Skyldner:
Rubrik 2 Skriv skyldners navn, adresse og eventuelle  

 opholdsadresse eller lignende.
 Skyldner:
Betalingspåkravet bliver indleveret til Fogedretten i:
Rubrik 3 Kravets størrelse:
Rubrik 4 Du  

 skal specificere kravets størrelse i hovedstol (gældens størrelse uden renter  

 og omkostninger) og eventuelle renter, gebyrer og andre udenretlige  

 omkostninger:
 Hovedstol:
 kr.
 Renter:
Procesrente fra indleveringen af betalingspåkravet  

  

 eller fra dato:
Sæt  

 kryds Med  

 % Pr.
fra indleveringen af betalingspåkravet  

  

 eller fra dato:
Påløbne  

 renter frem til betalingspåkravets indlevering kr.
Eventuelle  

 udenretlige omkostninger Rykkergebyr(er) kr.
Inkassogebyr kr.
Andre  

 omkostninger (f.eks. omkostninger til egen-inkasso og/eller fremmedinkasso) kr.
 I alt:
 kr.
 Sagsfremstilling:
Rubrik 5 Betalingspåkravet skal indeholde en kort beskrivelse af  

 de faktiske og retlige omstændigheder, som kravet er begrundet med.
Du skal  

 skrive, hvad beløbene i rubrik 4 skyldes for og begrunde renter, udenretlige  

 omkostninger mv.
 Kreditor skal  

 oplyse, om inkassolovens krav om rykkerbrev er opfyldt:
Rubrik 6 Inden indleveringen af betalingspåkravet skal du sende et  

 rykkerbrev (en påkravsskrivelse) til skyldner.
Rykkerbrevet skal opfylde  

 betingelserne i inkassolovens § 10, jf. dog § 11.
 Rykkerbrev er sendt den:
 Kreditor skal  

 oplyse, hvordan sagen skal forløbe i følgende situationer:
Rubrik 7 Ja Nej Ønsker du betalingspåkravet forkyndt, hvis skyldner har  

 afgivet insolvenserklæring i fogedretten, eller er under betalingsstandsning,  

 konkurs, tvangsakkord eller gældssanering og derfor er beskyttet mod udlæg? Ønsker du, at fogedretten automatisk skal iværksætte  

 udlæg, hvis skyldner ikke kommer med indsigelser (protester) mod dit krav? Ønsker du, at retssag automatisk skal indledes i  

 civilretten på grundlag af betalingspåkravet, hvis skyldner kommer med  

 indsigelser  

 (protester) mod dit krav? Retsafgift:
Rubrik 8 Skriv den samlede indbetalte retsafgift:
 kr.
 Skriv, hvordan retsafgiften er indbetalt til fogedretten  

  for eksempel via check, kontant eller ved overførsel til fogedrettens  

 kontonummer:
 Skriv registrerings- og kontonummer til brug for eventuel  

 tilbagebetaling af retsafgift:
 Reg.nr.:
 Kontonr.:
Dato og  

 underskrift (kreditor eller kreditors advokat) Rubrik 9 Bilag 2 Vejledning til skyldner Betalingspåkrav Du har fået et betalingspåkrav forkyndt i en såkaldt  

 forenklet inkassosag.
Kreditor har i blanketten opgjort det beløb, som  

 kreditor  

 mener, at du skylder.
Fogedretten har fastsat omkostningerne i forbindelse  

 med  

 sagen.
Opgørelsen er vedhæftet betalingspåkravet.
Hvis du ikke har  

 indsigelser  

 (protester) mod kravet, vil fogedretten give betalingspåkravet en påtegning.  

 Påtegningen medfører, at betalingspåkravet får samme bindende virkning som en  

 dom.
Du kan standse sagen i fogedretten ved at betale kreditor det  

 beløb, som du skylder.
Beløbets størrelse fremgår af fogedrettens opgørelse.  

 Der kan dog være påløbet yderligere renter.
Hvis du ønsker at standse sagen,  

 skal du kontakte kreditor eller kreditors advokat og få oplyst kravets  

 præcise  

 størrelse.
Indsigelser Hvis du ikke er  

 enig i kreditors krav, skal du skriftligt give fogedretten besked.
Den  

 vedlagte blanket til eventuelle indsigelser er ment som en hjælp, og du kan  

 bruge den, hvis du vil.
Indsigelsen skal være modtaget i fogedretten senest  

  

 14 dage  

  

 efter, at betalingspåkravet er forkyndt for dig.
Hvis forkyndelsen er sket i  

 udlandet, Færøerne eller Grønland, er fristen dog 4 uger efter forkyndelsen.
Konsekvensen af, at du kommer med indsigelser mod kreditors krav,  

 afhænger af, hvad kreditor har bedt fogedretten om at gøre.
Du kan i rubrik 7  

 se, om kreditor ønsker, at der skal indledes en retssag i civilretten, hvis  

 du  

 kommer med indsigelser mod kravet.
 Hvis kreditor har svaret ja, vil en civil retssag automatisk  

 blive indledt, og du vil modtage nærmere besked fra retten om sagens videre  

 behandling.
Hvis kreditor har svaret nej, vil betalingspåkravet blive sendt  

 tilbage til kreditor.
Fogedsagen vil herefter være slut, men kreditor kan  

 vælge  

 senere at anlægge en almindelig civil retssag mod dig.
Du skal være opmærksom på, at en civil retssag kan medføre  

 yderligere omkostninger.
Hvis du taber sagen, skal du som udgangspunkt betale  

 sagens omkostninger.
Hvis dine indsigelser ikke er modtaget i fogedretten inden fristen  

 på 14 dage, vil fogedretten give betalingspåkravet påtegning om, at du ikke  

 rettidigt er kommet med indsigelser.
Sagen vil herefter blive behandlet, som  

 om  

 du er enig i kreditors krav, med mindre du beder fogedretten genoptage sagen  

 (se nedenfor).
Ingen indsigelser Hvis du er enig i  

 kreditors krav, behøver du ikke foretage dig noget.  

  

 Fogedretten giver betalingspåkravet  

 påtegning om, at du ikke er kommet med indsigelser.
 Betalingspåkravet får herefter samme bindende virkning som en dom  

 og kan danne grundlag for udlæg hos dig.
Du skal betale et beløb i sagsomkostninger til kreditor.
Beløbets  

 størrelse fremgår af fogedrettens opgørelse af kravet.
Opgørelsen er  

 vedhæftet  

 betalingspåkravet.
Opgørelsen dækker de omkostninger, der er løbet på indtil  

 nu.
Hvis sagen fortsætter i fogedretten, vil der løbe yderligere omkostninger  

 på.
Hvis kreditor i betalingspåkravets rubrik 7 har svaret ja til,  

 at fogedretten automatisk skal iværksætte et udlæg, hvis du ikke kommer med  

 indsigelser, vil fogedretten indkalde dig til et møde i fogedretten.
På mødet  

 skal du oplyse om dine og din husstands økonomiske forhold.
Hvis kreditor har svaret nej i rubrik 7, vil fogedretten sende  

 betalingspåkravet tilbage til kreditor, hvorefter fogedsagen er slut.  

 Kreditor  

 kan senere bede fogedretten om at iværksætte udlæg på grundlag af det  

 påtegnede  

 betalingspåkrav.
Forældelsesfristen for kreditors krav er 20 år.
Genoptagelse Hvis du har indsigelser mod kravet, men har overskredet  

 fristen på de 14 dage, kan du bede fogedretten om at genoptage sagen.
Det  

 kræver, at du inden 4 uger efter, at fogedretten har givet betalingspåkravet  

 en  

 påtegning, skriftligt anmoder fogedretten om genoptagelse.
Sagen kan  

 undtagelsesvis  

 også blive genoptaget, hvis din anmodning kommer senere end 4 uger efter, men  

 inden 1 år.
Fogedretten kan betinge en genoptagelse af, at du betaler eller  

 stiller sikkerhed for de pålagte sagsomkostninger.
Yderligere oplysninger Du er velkommen til at henvende dig personligt eller  

 telefonisk til fogedretten, hvis du har spørgsmål.
Du kan også læse mere på  

 www.domstol.dk.
