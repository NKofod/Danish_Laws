 Ved kongelig resolution af 6. december 1991 blev sager vedrørende  

 brandlovgivningen og fyrværkerilovgivningen samt sager vedrørende Statens  

 Brandinspektion overført fra Justitsministeriet til Indenrigsministeriet fra  

 den 1. januar 1992.
 Sager vedrørende transport af farligt gods, der fortsat henhører under  

 Justitsministeriet, behandles dog fortsat af Statens Brandinspektion.
 Indenfor Justitsministeriets område er sagerne om transport af farligt  

 gods med virkning fra primo februar overflyttet fra departementets 4. kontor  

 til Færdselssikkerhedsafdelingen.
 Henvendelse vedrørende konkrete sager herom skal som hidtil rettes til  

 Statens Brandinspektion på adressen:
Statens Brandinspektion Kongevejen 207 2830 Virum Tlf.: 42 85 13 66.
 P.M.V.
 E.B.
