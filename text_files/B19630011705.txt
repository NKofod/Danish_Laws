 I medfør af § 42 i lov af 15. maj 1868 om brandvæsenet i København og § 40  

 i lov nr. 247 af 10. juni 1960 om brandvæsenet i købstæderne og på landet  

 fastsættes herved følgende:
 § 1.  Indførsel, fremstilling, afhændelse og  

 anvendelse under enhver form her i landet af balloner af gummi eller lignende  

 materiale, fyldt med gas, brint eller andre brændbare luftarter, forbydes.
 Stk. 2.  Forbudet omfatter ikke balloner, som benyttes  

 til videnskabelige - herunder meteorologiske - formål, i forsvarets tjeneste,  

 i redningstjenesten, til personopstigning eller til lignende formål.
 § 2.  Overtrædelse af bekendtgørelsen straffes med  

 bøde.
 § 3.  Bekendtgørelsen træder i kraft den 1. maj 1963.  

 Samtidig ophæves justitsministeriets bekendtgørelse nr. 435 af 10. august  

 1940 om indførsel, fremstilling og anvendelse af balloner med brændbare  

 luftarter.
 Justitsministeriet, den 1. april 1963.
