Momsfri udlejning af ferielejligheder Spørgsmål Skal der  

 pålægges moms ved korttidsudleje af ferielejligheder, der er opdelt i  

 ejerlejligheder? Svar Nej, se  

 sagsfremstilling og begrundelse.
Beskrivelse af  

 de faktiske forhold A A/S er i gang  

 med opførelse af 410 ferielejligheder, hvor de enkelte ferielejligheder skal  

 sælges  

 som fritidsboliger med mulighed for udlejning.
 Svaret skal  

 bruges i forbindelse med information af køberne til de enkelte  

 ferielejligheder.
 Køberne kan frit  

 bestemme, om de ønsker deres ferieejerlejlighed udlejet gennem et fælles  

 udlejningsbureau.  

 På nuværende tidspunkt er det ikke klarlagt, om der vil være et sådant  

 udlejningsbureau, men det anses af praktiske årsager for sandsynligt, at der  

 skal benyttes bureau ved udlejning.
De ferielejligheder,  

 der skal anvendes til udlejning vil sandsynligvis skulle opfylde bestemte  

 kriterier, men disse er ikke fastlagt endnu.
Udlejningen vil sandsynligvis  

 have  

 en varighed af 5-7 dage.
 Der vil blive  

 etableret en ejerforening, som skal varetage fællesarealerne m.m.
 I tilknytning  

 til ferieejerlejlighederne vil der blive opført et center med bl.a. badeland.  

 Centret er ikke færdigplanlagt, men umiddelbart er det tanken, at der skal  

 være  

 en reception med nøgleudlevering m.m. og en restaurant.
 Ferielejlighederne  

 er ikke selvstændigt matrikuleret men alene tildelt et ejerlejlighedsnummer.  

 Matriklerne  

 er af varierende størrelser fra 8 ferieejerlejligheder på en matrikel.
 Den enkelte ejer  

 kan selv belåne sin ferielejlighed.
Spørgers opfattelse ifølge anmodning og bemærkninger til  

 sagsfremstilling Repræsentanten  

 henviser til, at der ifølge momspraksis lægges vægt på, om det udlejede er  

 selvstændigt  

 matrikuleret, hvilket bl.a. ses af følgende bemærkninger i momsvejledningens  

 afsnit D.11.8:
 "Udlejning  

 af almindelige sommerhuse er fritaget fra momspligten som udlejning af fast  

 ejendom  

 til boligformål uanset lejemålets varighed.
 Som sommerhuse  

 anses:
 Om sommerhusene  

 ligger i land- eller byzone, er momsmæssigt set uden betydning.
 Et stuehus til  

 en landbrugsejendom var blevet ombygget med henblik på udlejning til  

 turister.  

 Stuehuset havde efter ombygningen karakter af luksussommerhus.  

 Landsskatteretten traf afgørelse om, at udlejningen af huset for perioder på  

 mindre end en måned i ca. 25 uger om året måtte anses for momsfritaget, jf.  

 TfS  

 1999, 670.
 Momsfriheden ved  

 udlejning af ferieboliger er generelt betinget af, at ferieboligen er  

 selvstændigt  

 matrikuleret.
 En  

 ferieorganisations udlejning af ferieboliger i feriecentre, feriebyer og  

 lign.  

 er momspligtig, da de enkelte ferieboliger ikke er selvstændigt  

 matrikulerede.
Udlejning af  

 ferielejligheder for kortere tidsrum end 1 måned (normalt på ugebasis) er  

 momspligtig, også selv om lejlighederne ligger i sommerhusområder, og  

 udlejningen derfor sker i konkurrence med momsfri sommerhusudlejning." Det er  

 repræsentantens opfattelse, at korttidsudleje i dette tilfælde kan ske  

 momsfrit, idet der i lignende situationer er nægtet momsfradrag i forbindelse  

 med renoveringer, ligesom det i mange lignende tilfælde ikke har været muligt  

 at overtage momsreguleringsforpligtelser med henvisning til, at  

 ferielejligheden sidestilles med sommerhus.
 Repræsentanten  

 mener således, at ferieejerlejligheder skal behandles som selvstændigt  

 matrikuleret,  

 når bare de har fået tildelt et ejerlejlighedsnummer - ud fra en vurdering  

 af,  

 at der er tale om sommerhuslignende forhold.
 Det forhold, at  

 den enkelte ejer tillige kan få belånt sin ferieejerlejlighed, bør også  

 medføre, at ferieejerlejligheden skal besvares med et nej.
SKATs indstilling og begrundelse Udlejning af en  

 ferielejlighed er fritaget for moms i henhold til momslovens § 13, stk. 1,  

 nr.  

 8.
 Bestemmelsen har  

 følgende ordlyd:
Følgende varer  

 og ydelser er fritaget for afgift:(...) 8)  

 Administration, udlejning og bortforpagtning af fast ejendom, herunder  

 levering  

 af gas, vand, elektricitet og varme som led i udlejningen eller  

 bortforpagtningen.
Fritagelsen omfatter dog ikke udlejning af værelser i  

 hoteller og lign., udlejning af værelser i virksomheder, der udlejer for et  

 kortere  

 tidsrum end 1 måned, (...)." Ifølge  

 beskrivelsen af praksis for momsfritagelser i afsnit D.11.8 i  

 Momsvejledningen  

 må udlejningen af de her omhandlede ferielejligheder kunne sidestilles med  

 sommerhusudlejning.
 SKAT er enig med  

 repræsentanten i, at ejerlejlighederne sidestilles med selvstændigt  

 matrikulerede  

 ejendomme, når de er opdelt i ejerlejligheder med hver sit  

 ejerlejlighedsnummer.
 Der henvises i  

 øvrigt til  


  

 SKM2007.240.SR  


,  

 hvor Skatterådet traf afgørelse om, at ejeren af hotelejerlejligheder ikke  

 skal  

 opkræve moms af udlejningen, da udlejningen af lejlighederne sidestilles med  

 udlejning af sommerhuse og derfor er fritaget efter reglerne om udlejning af  

 fast ejendom.
 Efter  

 Skatterådets opfattelse var ejerens udlejning heller ikke omfattet af  

 undtagelsen til fritagelsen vedrørende udlejning af værelser i hoteller, idet  

 der ikke var tale om udlejning af "værelser" i traditionel  

 forstand,  

 og idet ejerens udlejning ikke foregik på hotellignende vilkår.
 SKAT finder, at  

 der ud fra de foreliggende oplysninger er tale om tilsvarende forhold i  

 nærværende sag, hvorfor udlejningen af ferielejlighederne skal anses for  

 momsfri.  

 Det indstilles således, at der svares "nej" på det stillede  

 spørgsmål.
Skatterådets afgørelse og begrundelse Skatterådet traf  

 afgørelse i overensstemmelse med SKATs indstilling.
