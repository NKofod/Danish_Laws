En 28-årig mand konsulterede en speciallæge for at få behandlet et  

 eksem.
Lægen tog en blodprøve, som han sendte til Statens Seruminstitut til  

 HIV-testning, uden at patienten var informeret eller havde givet samtykke  

 dertil.
Patienten fik senere at vide, at prøven var lidt positiv.
Han klagede  

 derefter over, at han blev HIV-testet uden forudgående orientering, at han  

 fik et usikkert svar, at han blev stemplet som homoseksuel, og at lægen  

 tilsidesatte reglerne om information og samtykke.
Patientklagenævnet fandt grundlag for kritik af, at lægen foretog  

 HIV-test uden forudgående informetet samtykke.
Patientklagenævnet kunne ikke  

 tage stilling til information om undersøgelsesresultat.
 Påstand stod mod påstand.
 En 28-årig mand konsulterede en speciallæge for at få behandlet eksem, der  

 kunne skyldes allergi.
I den anledning fik han foretaget en blodprøve.
Speciallægen sendte  

 blodprøven til Statens Seruminstitut til HIV-testning, uden at patienten var  

 informeret om det eller havde givet tilladelse til det.
 Ved en senere konsultation fik patienten at vide, at prøven var »lidt  

 positiv«.
 I denne forbindelse klagede patienten over:
 - at han blev HIV-testet uden forudgående orientering.
 - at han blev præsenteret for et usikkert svar.
 - at han blev stemplet som homoseksuel i forbindelse med behandlingen.
 - og at lægen tilsidesatte reglerne om information og samtykke.
Såvel Sundhedsstyrelsen som Patientklagenævnet fandt, at  

 lægen havde udvist manglende omhu og samvittighedsfuldhed, jf. lægelovens §  

 6, stk. 1, idet han foretog en HIV-test uden forudgående informeret samtykke,  

 jf.
Sundhedsstyrelsens cirkulære om information og samtykke.
 Patientklagenævnet kunne ikke tage stilling til, om der var givet korrekt  

 information om undersøgelsesresultatet, idet påstand stod mod påstand  

 vedrørende dette forhold.
 Offentliggjort i Sundhedsvæsenets Patientklagenævns Årsberetning for 1992  

 s. 47-48.
