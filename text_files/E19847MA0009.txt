 Der var rejst spørgsmål om den afgiftsmæssige stilling for nogle  

 tjenesteydelser præsteret af et advokatfirma for pengeinstitutter.
 Ydelserne bestod i en vurdering af låntagers aktiver og økonomi for derved  

 at give pengeinstitutterne mulighed for at tage stilling til nye lån eller  

 til ændring af eksisterende lån.
 I forbindelse med vurderingen af aktivernes karakter, deres hidtidige  

 belåning mv har advokatfirmaet tillige vurderet, hvorledes bl a  

 koncernsammenhænge og selskabsretlige konstellationer påvirker de konkrete  

 aktivers værdi som sikkerhedsobjekter.
 Nævnet traf afgørelse om, at de omhandlede vurderingsydelser indtil videre  

 er undtaget fra afgiftspligten i medfør af lovens § 2, stk 3, punkt j, som et  

 led i finansieringsvirksomhed.
 Nævnet udtalte i tilknytning til denne sag, at der ved vurdering af  

 pantebreve generelt er tale om et led af finansieringsvirksomheden, og at  

 dette gælder, uanset om vurderingen foretages af fondsbørsvekselerere m fl  

 eller af pengeinstitutter.
Pantebreves funktion er udelukkende finansiering, men kan normalt først  

 tjene dette formål, når værdien er fastslået ved en vurdering.
Advokaters  

 arbejde i forbindelse med udstedelse af pantebreve er derfor også afgiftsfri  

 (se afgørelse nr 520).
 Se også Mn.754 og Dep.809.
