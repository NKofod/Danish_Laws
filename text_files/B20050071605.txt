Bekendtgørelse  

 om deltagerbetaling  

 ved almen voksenuddannelse, hf-enkeltfagsundervisning,  

 enkeltfagsstudentereksamen og for hf-selvstuderende I medfør af § 6, stk. 2, i lov om almen voksenuddannelse  

 og om voksenuddannelsescentre, jf. lovbekendtgørelse nr. 402 af 28. maj 2004,  

 og § 29, stk. 2 og 4, i lov om institutioner for uddannelsen til højere  

 forberedelseseksamen, jf. lovbekendtgørelse nr. 864 af 23. oktober 2003, som  

 ændret ved § 2 i lov nr. 98 af 18. februar 2004, fastsættes følgende:
Kapitel 1 Almen voksenuddannelse § 1.  

  

 Amtsrådet skal opkræve deltagerbetaling ved almen voksenuddannelse (avu) for  

 deltagelse i undervisning og prøver samt af selvstuderende opkræve betaling  

 for  

 at gå til prøve.
 § 2.  

  

 Amtsrådet fastsætter betalingens størrelse for det enkelte fag inden for  

 intervallet 300-900 kr., jf. dog stk. 2. For selvstuderende fastsættes  

 betalingen i intervallet 300-600 kr. pr. prøve i de enkelte fag, jf. dog stk.  

 2.
 Stk. 2.  

  

 For fagene  

 dansk, matematik, engelsk og dansk som andetsprog udgør deltagerbetalingen  

 100  

 kr., jf. § 6, stk. 3 og 4, i lov om almen voksenuddannelse og om  

 voksenuddannelsescentre.
Stk. 3.  

  

 Med fag forstås  

 et forløb, der efter fagbeskrivelserne i bekendtgørelse om undervisning m.v.  

 inden for almen voksenuddannelse afsluttes med prøve.
Basisundervisning  

 sidestilles med fag, der afsluttes med prøve.
Kapitel 2 Hf og stx § 3.  

  

 Amtsrådet skal opkræve deltagerbetaling ved hf-uddannelsen tilrettelagt som  

 enkeltfagsundervisning, herunder fagelementer, for deltagelse i undervisning  

 og  

 prøver samt af selvstuderende opkræve betaling for at gå til prøve, jf. dog §  

 5.
 Stk. 2.  

  

 Bestemmelserne  

 om deltagerbetaling for hf-enkeltfagsundervisning gælder tilsvarende for  

 kursister, som modtager undervisning med henblik på at tage en  

 enkeltfagsstudentereksamen, jf. § 17, stk. 10, i lov om institutioner for  

 uddannelsen til studentereksamen.
§ 4.  

  

 Amtsrådet fastsætter betalingens størrelse for det enkelte fag eller et  

 fagelement inden for intervallet 300-900 kr.
For selvstuderende fastsættes  

 betalingen inden for intervallet 300-600 kr. pr. prøve i et fag.
Stk. 2.  

  

 Med fag forstås  

 et forløb, der efter læreplanerne i hf-enkeltfagsbekendtgørelsen,  

 hf-bekendtgørelsen, stx-bekendtgørelsen, hhx-bekendtgørelsen,  

 htx-bekendtgørelsen eller valgfagsbekendtgørelsen afsluttes med prøve.
Forløb  

 i  

 idræt C, jf. bilag 13 til hf-bekendtgørelsen, sidestilles med fag, der  

 afsluttes med prøve.
Med fagelement forstås en afgrænset enhed af et fag, jf.  

 hf-enkeltfagsbekendtgørelsen.
 § 5.  

  

 Det  

 enkelte amtsråd kan efter nærmere bestemmelse herom beslutte, at kursister,  

 som  

 allerede har gennemført 2 eller 3 fag, der kan indgå i en af de  

 fagsammensætninger, der er adgangsgivende til mellemlange videregående  

 uddannelser, og som tilmelder sig yderligere fag, friholdes for betaling for  

 det 3. og 4. fag, henholdsvis det 4. fag, der kan indgå i en sådan  

 fagsammensætning, og at kursister, som samtidig tilmelder sig alle fag i en  

 af  

 de fagsammensætninger med 2-4 fag, der er adgangsgivende til mellemlange  

 videregående uddannelser, friholdes for betaling for 1 eller flere fag i  

 fagsammensætningen, jf. § 29, stk. 3, i lov om institutioner for uddannelsen  

 til højere forberedelseseksamen.
Kapitel 3 Fælles regler for deltagerbetaling ved avu, hf  

 og stx § 6.  

  

 Kursisten skal efter anmodning modtage en dokumentation for  

 deltagerbetalingen,  

 jf. stk. 2.
 Stk. 2.  

  

 Dokumentationen  

 skal indeholde følgende oplysninger:
 1)  

 	  

 Kursistens navn,  

 adresse og cpr-nr.
 2)  

 	  

 Om vedkommende har  

 været kursist på enkeltfag eller selvstuderende.
 3)  

 	  

 Hvilket fag eller  

 fagelement, der er erlagt deltagerbetaling for.
 4)  

 	  

 Niveauet (A, B, C, E  

 eller G).
 5)  

 	  

 Undervisningsperioden  

 (fra dato, måned, år til dato, måned, år) eller eksamenstermin (måned(er) og  

 år).
 6)  

 	  

 Deltagerbetalingens  

 størrelse i kr.
 7)  

 	  

 Om der er søgt  

 statens uddannelsesstøtte (SU) eller statens voksenuddannelsesstøtte (SVU)  

 til  

 deltagerbetalingen.
 8)  

 	  

 Uddannelsesinstitutionens  

 attestation (stempel og underskrift).
§ 7.  

  

 Deltagerbetalingen betales forud, jf. dog stk. 2, i forbindelse med  

 optagelsen  

 eller for selvstuderende ved tilmeldingen til prøve.
Betaling af  

 deltagerbetalingen er en betingelse for deltagelse i undervisning henholdsvis  

 aflæggelse af prøve.
 Stk. 2.  

  

 Institutionen  

 skal, jf. dog stk. 4, give tilsagn om optagelse til deltagelse i undervisning  

 henholdsvis tilmelding til prøve til ledige dagpengeberettigede, som har  

 ansøgt  

 om tilskud til dækning af deltagerbetalingen efter bestemmelserne om ret til  

 statens voksenuddannelsesstøtte (SVU) til selvvalgt uddannelse i lov om  

 statens  

 voksenuddannelsesstøtte (SVU). Tilsagnet er betinget, således at optagelse  

 eller tilmelding af den ledige først skal ske, når institutionen fra  

 Styrelsen  

 for Statens Uddannelsesstøtte får meddelelse om, at ansøgningen om tilskud  

 til  

 dækning af deltagerbetalingen er imødekommet.
 Stk. 3.  

  

 Institutionen  

 kan overføre en ledig, der har fået betinget tilsagn om optagelse efter stk.  

 2,  

 til venteliste eller et senere hold, hvis den i stk. 2, 2. pkt., nævnte  

 meddelelse ikke er modtaget en uge, inden uddannelsesaktiviteten igangsættes.
 Stk. 4.  

  

 Den ledige skal  

 for at kunne få tilsagn om optagelse, jf. stk. 2 og 3, afgive en skriftlig  

 erklæring om, at tilskuddet til dækning af deltagerbetaling skal udbetales  

 direkte til uddannelsesstedet.
 § 8.  

  

 Amtsrådet bestemmer, hvortil og hvorledes indbetalingen af deltagerbetalingen  

 skal  

 ske.
 § 9.  

  

 Deltagerbetalingen dækker, uanset om undervisningen afsluttes i en anden  

 amtskommune end den amtskommune, hvortil deltagerbetalingen er betalt.
 § 10.  

  

 Deltagerbetalingen betales pr. fag eller fagelement, uanset om undervisningen  

 afsluttes over ét eller flere semestre.
Kapitel 4 Tilbagebetaling af deltagerbetaling ved hf og  

 stx § 11.  

  

 Amtsrådet tilbagebetaler deltagerbetalingen til de kursister, der gennemfører  

 en samlet enkeltfags-hf-eksamen eller enkeltfagsstudentereksamen, for de fag,  

 der indgår i eksamen.
 Stk. 2.  

  

 Amtsrådet  

 tilbagebetaler, jf. dog stk. 3, deltagerbetalingen til de kursister, der har  

 fået udstedt attestation for de fag i de særlige fagsammensætninger, der  

 ifølge  

 bekendtgørelse om adgang, indskrivning og orlov m.v. ved visse videregående  

 uddannelser kræves til optagelse på:
 1)  

 	  

 Bioanalytikeruddannelsen.
 2)  

 	  

 Ernærings- og  

 sundhedsuddannelsen.
 3)  

 	  

 Håndarbejdslæreruddannelsen.
 4)  

 	  

 Jordemoderuddannelsen.
 5)  

 	  

 Pædagoguddannelsen.
 6)  

 	  

 Radiografuddannelsen.
 7)  

 	  

 Socialrådgiveruddannelsen.
 8)  

 	  

 Sygeplejerskeuddannelsen.
 Stk. 3.  

  

 Tilbagebetaling  

 efter stk. 2 finder kun sted, hvis de pågældende ikke på forhånd opfyldte  

 betingelserne for optagelse på den pågældende uddannelse.
 Stk. 4.  

  

 Deltagerbetalingen tilbagebetales uden renter og med fradrag for eventuelt  

 ydet  

 statens uddannelsesstøtte (SU) eller statens voksenuddannelsesstøtte (SVU)  

 til  

 deltagerbetalingen.
 § 12.  

  

 Ved anmodning om tilbagebetaling af deltagerbetaling efter § 11 skal anvendes  

 skemaet i bilag 1 samt vedlægges dokumentation for deltagerbetalingen, jf. §  

 6.
 Stk. 2.  

  

 Tilbagebetalingen foretages af den institution, hvor den sidste prøve i en  

 samlet enkeltfags-hf-eksamen eller enkeltfagsstudentereksamen eller det  

 sidste  

 fag i en krævet fagsammensætning er aflagt henholdsvis gennemført, jf. dog  

 stk.  

 3.
 Stk. 3.  

  

 I tilfælde hvor  

 et eller flere fag, der er gennemført ved en offentlig institution,  

 efterfølgende suppleres til en samlet eksamen eller en krævet  

 fagsammensætning  

 ved en privat institution, kan tilbagebetaling kræves hos den eller de  

 offentlige  

 institutioner m.v., der har modtaget deltagerbetalingen.
 Stk. 4.  

  

 Tilbagebetaling  

 skal finde sted senest 6 uger efter modtagelsen af anmodning om  

 tilbagebetaling, jf. stk. 1.
Kapitel 5 Forskellige regler § 13.  

  

 Bekendtgørelsen gælder for undervisning, der foregår såvel på  

 voksenuddannelsescentre og sammenlagte institutioner i tyndt befolkede  

 områder,  

 jf. lov om almen voksenuddannelse og om voksenuddannelsescentre, som på andre  

 offentlige skoler og kurser.
 Stk. 2.  

  

 Deltagerbetaling  

 opkræves ikke for deltagelse i undervisning eller prøve ved  

 uddannelsesinstitutioner under Kriminalforsorgen, jf. lov om almen  

 voksenuddannelse og om voksenuddannelsescentre.
 § 14.  

  

 Reglerne om amtskommuner i denne bekendtgørelse gælder tilsvarende for  

 Bornholms, Frederiksberg og Københavns kommuner.
 Stk. 2.  

  

 I det omfang  

 bekendtgørelsen gælder for statslige skoler og kurser og for skoler og kurser  

 med 100 pct. statstilskud, træder Undervisningsministeriet i amtsrådets sted.
Kapitel 6 Ikrafttræden § 15.  

  

 Bekendtgørelsen træder i kraft den 1. august 2005.
 Stk. 2.  

  

 Bekendtgørelse  

 nr. 123 af 28. februar 2003 om deltagerbetaling ved almen voksenuddannelse og  

 studieforberedende enkeltfagsundervisning for voksne ophæves.
Undervisningsministeriet, den 4. juli  

 2005 P.M.V.E.B.Henrik  

 PedersenKontorchef Bilag 1 Juli 2005 Bekendtgørelse  

 om  

 deltagerbetaling ved almen voksenuddannelse, hf-enkeltfagsundervisning,  

 enkeltfagsstudentereksamen og for hf-selvstuderende Ansøgningsskema til brug for tilbagebetaling af  

 deltagerbetaling ved hf og stx Jeg har  

 færdiggjort:
Sæt x En samlet  

 enkeltfags-hf-eksamen En enkeltfagsstudentereksamen Den samlede  

 fagsammensætning med henblik på optagelse til:
1) bioanalytikeruddannelsen 2) ernærings- og sundhedsuddannelsen 3) håndarbejdslæreruddannelsen 4) jordemoderuddannelsen 5) pædagoguddannelsen 6) radiografuddannelsen 7) socialrådgiveruddannelsen 8) sygeplejerskeuddannelsen pr. (dato): ________________ Min samlede enkeltfagseksamen eller den samlede  

 fagsammensætning, der kræves til optagelse, jf. § 11, stk. 1 og 2,  

 indeholder følgende fag, som jeg har erlagt deltagerbetaling for:
Fag Niveau A, B eller C Erlagt deltager- betaling (kr.) Undervisningsperiode/eksamenstermin Modtaget SU til deltagerbetaling (sæt x) Modtaget SVU til deltagerbetaling (sæt x) ja nej ja nej Jeg anmoder om tilbagebetaling af den erlagte  

 deltagerbetaling med fradrag af evt. modtaget SU eller SVU.
Dokumentation for  

 deltagerbetalingen og dokumentation fra Styrelsen for Statens  

 Uddannelsesstøtte, der angiver evt. modtaget støtte for de perioder, hvor  

 fagene er gennemgået, vedlægges.
