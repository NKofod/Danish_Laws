Betænkning afgivet af Kulturudvalget den  

 21. november 2002 Betænkning over Forslag til lov om ændring af  

 ophavsretsloven (Gennemførelse af infosoc-direktivet, nye  

 aftalelicenser m.v.) [af kulturministeren (Brian Mikkelsen)] 1. Ændringsforslag Kulturministeren har stillet ændringsforslag nr. 2,  

 5 og 6. Dansk Folkepartis medlemmer af udvalget har stillet  

 ændringsforslag nr. 1, 3 og 4.
2. Udvalgsarbejdet Lovforslaget blev fremsat den 2. oktober 2002 og var til  

 1. behandling den 23. oktober 2002. Lovforslaget blev efter 1. behandling  

 henvist til behandling i Kulturudvalget.
Møder Udvalget har behandlet lovforslaget i 5 møder.
Ekspertmøde Udvalget har den 13. november 2002 afholdt et lukket  

 ekspertmøde om lovforslaget med deltagelse af indbudte eksperter og  

 partsrepræsentanter.
Ekspertmødet omhandlede lovforslaget  

 generelt med særlig vægt på temaerne parallelimport og  

 tekniske kopispærringer.
Høring Et udkast til lovforslaget har inden fremsættelsen  

 været sendt i høring, og kulturministeren sendte den 19. juni  

 2002 dette udkast til udvalget, jf. (2001-02, 2. samling) alm. del   bilag  

 496. Den 3. oktober 2002 sendte kulturministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Bech-Bruun Dragsted, advokatfirma, Brancheforeningen for Undervisningsmidler, Anders Skovsted Buch, Aarhus Universitet, Business Software Alliance, Danmarks Radio, Dansk Fagpresse, Dansk Journalistforbund, Dansk Skuespillerforbund, Danske Dagblades Forening, Danske Filminstruktører, Den danske Forlæggerforening, Fédération des Editeurs  

 Européens, Forenede Danske Antenneanlæg, Foreningen af Danske Kunstmuseer, Gramex, Hjørring Antenneselskab, Initiativet Digitale ForbrugerRettigheder, International Publishers Association, Torben Skjødt Jensen, Hellerup, Niels Elgaard Larsen, København Ø, Laserdisken, Aalborg, Peter Mogensen, Odense M, Ordblinde/Dysleksiforeningen i Danmark, Rektorkollegiet, Johan Schlüter, advokat, København  

 Ø, SSLUG, Skåne Sjælland Linux User Group, Carsten Svaneborg, Tyskland, Svenska Förläggare Förening, Ole Tange og Niels Østergaard, Silkeborg.
 Kulturministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Brancheforeningen for Undervisningsmidler, Danmarks Radio, Dansk Journalistforbund, Den danske Forlæggerforening, Forenede Danske Antenneanlæg, Foreningen af Danske Kunstmuseer, Gramex, Initiativet Digitale ForbrugerRettigheder, Laserdisken, Aalborg, og Rektorkollegiet.
Spørgsmål Udvalget har stillet 74 spørgsmål til  

 kulturministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, S, KF, RV og KRF)  

 indstiller lovforslaget til vedtagelse med de af kulturministeren  

 under nr. 2, 5 og 6 stillede ændringsforslag.
Flertallet vil stemme  

 imod de øvrige ændringsforslag.
 Flertallet udtaler følgende:
Beskyttelse af tekniske foranstaltninger Flertallet ønsker   på baggrund af  

 bemærkningerne til lovforslaget og ministerens svar på udvalgets  

 spørgsmål   at præcisere, at forslaget til § 75 c alene  

 beskytter tekniske foranstaltninger, der har til formål at forhindre  

 eller begrænse ophavsretligt relevante handlinger, navnlig kopiering.  

 Ikkeoffentlig fremførelse af et værk er ikke en ophavsretligt  

 relevant handling.
Foranstaltninger, der forhindrer eller  

 besværliggør den personlige tilegnelse af et værk   typisk  

 afspilning og afvikling af cder, DVDer osv. i privatsfæren  

   omfattes dermed ikke af beskyttelsen.
I det omfang det er nødvendigt  

 at omgå en kode eller kryptering for eksempelvis at kunne se en  

 DVD-film eller lytte til en musik-cd i privatsfæren, vil dette ikke  

 være omfattet af § 75 c.
En privatperson, der for eksempel har  

 erhvervet en DVD-film, som ikke kan afspilles på open  

 source-softwaresystemet Linux (men alene på for eksempel Microsofts  

 styresystem), vil efter de foreslåede regler ikke blive forhindret i at  

 bryde koden, i det omfang dette er nødvendigt for at kunne afspille  

 filmen, herunder fordi vedkommende i sin computer ikke har Microsofts  

 styresystem.
Det vil derimod ikke være tilladt at bryde en  

 kopispærring med henblik på fremstilling af en kopi af  

 DVD-filmen.
 § 75 c medfører ikke, at det bliver forbudt at  

 udvikle og distribuere open source-software, som skal sikre muligheden for,  

 at man kan afspille og afvikle DVDer og andre medier, bl.a. fordi denne  

 form for software har andre ikke-uvæsentlige formål end at  

 bidrage til omgåelse af kopispærringer, jf. § 75 c, stk. 2.
 På baggrund af betragtning nr. 52 i  

 infosoc-direktivet bør kulturministeren søge at fremme  

 anvendelsen af frivillige foranstaltninger, der gør det muligt for  

 privatpersoner at fremstille kopier til privat eller personlig brug, jf.  

 ophavsretslovens § 12. Kopispærringer bør indrettes på en  

 sådan måde, at de forhindrer eller begrænser ulovlig  

 kopiering m.v., samtidig med at de muliggør lovlig brug i henhold til  

 ophavsretslovens undtagelsesbestemmelser.
Flertallet har noteret sig, at der med § 75 d søges  

 tilvejebragt en regulering, der skal sikre en afbalanceret løsning,  

 således at reglerne om tekniske foranstaltninger ikke ensidigt tjener  

 rettighedshavernes interesser, men skal respektere de samfundsmæssigt  

 relevante undtagelser til fordel for brugerne.
Flertallet ønsker i den  

 forbindelse navnlig at lægge vægt på, at reglerne om  

 tekniske foranstaltninger ikke bør indebære, at  

 rettighedshaverne sættes i stand til at styre Danmarks Radios og andre  

 radiofoniers legale brug af cder og andre fonogrammer, hvilket  

 henvisningen i § 75 d til §§ 68 og 31 tager højde for.
Flertallet finder sammenfattende, at reglerne om tekniske  

 foranstaltninger bør til politisk eftersyn inden for en kortere  

 årrække.
Eftersynet skal vurdere, om der er behov for at revidere  

 den måde, infosoc-direktivet er blevet gennemført på, og  

 om der er behov for at ændre direktivet.
Derfor lægger flertallet  

 vægt på den af kulturministeren foreslåede  

 revisionsklausul, hvorefter reglerne om tekniske foranstaltninger skal til  

 revision senest i folketingsåret 2005-06.
Parallel- og specialimport Flertallet tager til efterretning, at Danmark er  

 nødsaget til at gennemføre bestemmelsen om regional konsumption  

 i infosoc-direktivet (lovforslagets nr. 17), også selv om man fra dansk  

 side er imod princippet om regional konsumption og forgæves  

 bekæmpede denne del under direktivforhandlingerne.
Kulturministeren opfordres til aktivt at arbejde for at  

 få ophævet EU-forbuddet mod parallelimport fra lande uden for  

 EØS.
Der kan for eksempel tænkes en bilateral gensidighedsaftale  

 med USA eller en aftale inden for rammerne af Verdenshandelsorganisationen  

 (WTO). Dette arbejde bør foregå i samarbejde med økonomi-  

 og erhvervsministeren, da der er en tilsvarende problemstilling på  

 varemærkeområdet.
Ministeren opfordres også til at arbejde for en  

 modificering af direktivet, således at forbuddet mod specialimport  

 ophæves.
Dette arbejde bør blandt andet foregå i den  

 kontaktkomité, der er oprettet i henhold til artikel 12 i  

 infosoc-direktivet.
Aftalelicens vedrørende digital kopiering i virksomheder Under udvalgsbehandlingen har spørgsmålet om  

 udvidelse af aftalelicensen i § 14 til også at omfatte digital  

 kopiering været berørt.
Dette spørgsmål har  

 også været fremme ved tidligere ændringer af  

 ophavsretsloven, senest i 1998. Dengang afviste et flertal i udvalget en  

 lovændring under henvisning til, at »det inden for en nærmere  

 fremtid må forventes, at det vil være muligt for brugerne at  

 kunne foretage den nødvendige rettighedsklarering i forbindelse med en  

 digital kopiering af sådant materiale direkte med de danske  

 bladudgivere og deres journalister«.
Dagbladene har netop lanceret en artikeldatabasetjeneste  

 (InfoMedia), der skulle give elektronisk adgang til de fleste danske  

 dagblades og andre mediers artikler, og som eventuelt imødekommer den  

 forventning, der blev udtrykt i udvalgets betænkning i 1998, jf.  

 betænkning over lovforslag nr.
L 37, folketingsåret 1997-98,  

 afgivet den 29. april 1998. Flertallet finder, at behovet for en aftalelicens  

 for digital kopiering i § 14 skal vurderes i lyset af erfaringerne med denne  

 nye tjeneste.
Derfor stilles der ikke forslag om ændring af § 14 i  

 dette lovforslag.
Et mindretal i udvalget (DF) indstiller  

 lovforslaget til forkastelse ved 3. behandling.
Mindretallet vil  

 stemme for de under nr. 1, 3 og 4 stillede ændringsforslag.
 Dansk Folkepartis medlemmer af udvalget mener, at Danmark  

 presses af EU til at give udgivere af digitale værker alt for  

 vidtgående kontrol med forbrugernes forbrug af digitale værker.  

 Dette lovforslag går oven i købet længere, end det er  

 nødvendigt for at opfylde infosoc-direktivet.
Det varer ikke længe, før næsten alle  

 værker vil være digitale.
Derfor har dette forslag konsekvenser  

 for andre områder end blot musik og DVD-film.
Det handler også om  

 tv-udsendelser, bøger og tekstdokumenter.
 Lov om ophavsret regulerer forholdet mellem  

 rettighedshaveren og forbrugeren af et værk.
Mindretallet finder, at dette lovforslag vil give  

 rettighedshaverne mere kontrol over deres værker.  Det problematiske  

 er, at det ikke vil gavne rettighedshaverne, før de får den  

 fulde kontrol over vores brug af alle digitale værker.
Folk, der for  

 eksempel ulovligt kopierer musik, vil jo ikke holde op, bare fordi det  

 også bliver ulovligt at omgå kopispærringen på en cd.  

 Til gengæld mister danskerne mange rettigheder.
Vi må ikke optage  

 kopibeskyttede tv-programmer, lave citater, lave cder, som vi kan  

 høre i bilen osv.
Når vi vil bruge digitale værker  

 på vores pcer, kan vi ikke længere selv vælge, hvilke  

 programmer vi vil bruge til det.
Lovforslaget giver rettighedshaverne kontrol over, hvordan  

 danskerne skal bruge deres værker.
Rettighederne til den meste musik og  

 de fleste film på det danske marked kontrolleres af få store,  

 multinationale selskaber.
Da disse allerede samarbejder med Microsoft om  

 håndhævelse af digitale rettigheder, er det oplagt, at markedet  

 for softwareafspilning af film og musik vil blive monopoliseret.
De  

 første kopisikrede cder er allerede på markedet i Danmark.  

 Hvis man vil høre dem på en pc, skal man bruge Microsoft  

 Windows, og man kan kun bruge ét program til at afspille dem.
Lovforslaget betyder også, at det vil blive forbudt  

 at parallelimportere digitale værker.
Det vil mindske konkurrencen og  

 dermed betyde højere priser og mindre udvalg i danske butikker.
Nogle  

 forbrugere vil nok i stedet bestille varer direkte fra USA; men det vil  

 være døden for de butikker, der lever af at sælge  

 sjældne værker, der ofte kun kan skaffes ved parallelimport.
 Dansk Folkeparti ønsker på linje med  

 lovgivningen i de øvrige EU-lande, at man indfører en  

 beskyttelse af artister ved at sidestille fremførelse af et artist- og  

 varieténummer på linje med et litterært, et kunstnerisk  

 eller et koreografisk værk.
Dansk Folkeparti ønsker endvidere at støtte  

 de af Foreningen af Danske Kunstmuseer 5 nævnte forslag, jf.  

 foreningens henvendelse til udvalget, L 19   bilag 103. Dansk Folkeparti  

 havde foretrukket, at kunstmuseernes forslag var indgået som en del af  

 lovforslaget, men Dansk Folkeparti har taget til efterretning, at  

 kulturministeren i sit svar på spørgsmål nr. 73, jf.
L 19  

   bilag 129, oplyser, at kulturministeren i begyndelsen af 2003 vil indbyde  

 museernes og kunstnernes organisationer med henblik på en afklaring af  

 et eventuelt behov for ændringer i ophavsretsloven.
 Et andet mindretal i udvalget (SF) vil ved 2.  

 behandling redegøre for sin stilling til lovforslaget og de under nr.  

 1-6 stillede ændringsforslag.
 Et tredje mindretal i udvalget (EL) vil ved 2.  

 behandling redegøre for sin stilling til lovforslaget og de under nr.  

 1-6 stillede ændringsforslag.
 Enhedslisten vil uden for betænkningen stille 1  

 ændringsforslag, der sikrer, at der fortsat kan ske spredning af  

 værker, som ikke er bragt på markedet i EØS-lande.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (DF):
 1) I det under nr. 45 foreslåede § 75 c, stk.  

 4, indsættes efter »denne lov«: »,for så vidt de ikke hindrer  

 eller besværliggør lovlig personlig tilegnelse ved hjælp  

 af det udstyr, brugeren af værket har til rådighed«.
[Undgåelse af hindringer for lovlig personlig  

 tilegnelse af et værk] Af	kulturministeren, tiltrådt af et flertal (V, S,  

 KF, RV og KRF):
 2) I det under nr. 45 foreslåede § 75 c, stk.  

 4, ændres »er anvendt med det formål« til: »under deres  

 normale funktion har til formål«.
[Teknisk præcisering] Af	et mindretal (DF):
 3) I den under nr. 45 foreslåede § 75 c  

 indsættes efter stk. 5 som nyt stykke:
» [Almindelige afspilnings- og omformateringsprodukter er  

 lovlige] 4) I den under nr. 45 foreslåede § 75 c  

 indsættes efter stk. 5 som nyt stykke:
» [Undtagelse for forskning og undervisning i kryptering og  

 it-sikkerhed] Af	kulturministeren, tiltrådt af et flertal (V, S,  

 KF, RV og KRF):
 5) I den under nr. 45 foreslåede § 75 c  

 indsættes som nyt stykke:
» [Undtagelse for forskning i kryptering] 6) Nr. 52 affattes således:
» »Stk. 3. Forslag til revision af §§ 75 c og 75 d fremsættes  

 for Folketinget senest i folketingsåret 2005-06.«« [Revisionsklausul vedrørende tekniske  

 foranstaltninger] Bemærkninger Til nr. 1 Det er i det nuværende forslag ikke klart, at  

 tekniske foranstaltninger, der besværliggør personlig tilegnelse  

 af et værk, ikke er beskyttede.
Med Kulturministerens ord vil det »fortsat være tilladt at  

 omformatere et værk eller bryde en kode med henblik på at kunne  

 afspille det på den maskine eller med det software, man har til sin  

 rådighed «, jf.
L 19   bilag  

 35. Derfor bør loven understrege, at der ikke er tale om beskyttede  

 tekniske foranstaltninger, i det omfang de besværliggør  

 almindelig brug af værket.
Til nr. 2 Ændringsforslaget har til formål at bringe  

 lovteksten til § 75 c, stk. 4, mere i overensstemmelse med teksten til  

 direktivets art. 6, stk. 3, for at undgå tvivl om, at der er  

 overensstemmelse mellem lovforslaget og direktivet.
Tilføjelsen af  

 ordene »under deres normale funktion« medfører ingen ændring i  

 det reelle indhold af § 75 c, stk. 4.
Til nr. 3 Det er i det nuværende forslag ikke klart, at  

 handlinger, der omgår tekniske foranstaltninger, er tilladte,  

 såfremt de sker som led i almindelig brug.
Med kulturministerens ord  

 vil det »fortsat være  

 tilladt at omformatere et værk eller bryde en kode med henblik på  

 at kunne afspille det på den maskine eller med det software, man har  

 til sin rådighed «, jf.
L 19  

 bilag 35. For at sikre en lovlig adgang til at udføre disse  

 handlinger bør det understreges i lovteksten, at almindelige  

 afspilnings- og omformateringsprodukter ikke ulovliggøres.
Til nr. 4 Ifølge betragtning nr. 48 vedrørende  

 infosoc-direktivet og bemærkningerne til lovforslagets § 75 c, stk. 2,  

 må beskyttelsen af tekniske foranstaltninger ikke være til hinder  

 for forskning inden for kryptering.
Forskning inden for dette område er meget  

 væsentlig i den vidensbaserede økonomi.
Det er vigtigt at  

 få fastslået i selve lovteksten, at en sådan forskning ikke  

 må være hæmmet af beskyttelsen af de tekniske  

 foranstaltninger.
Til nr. 5 Ændringsforslaget har til formål at  

 præcisere i lovteksten, at de nye regler om tekniske foranstaltninger  

 ikke er til hinder for forskning inden for kryptering.
Dette fremgår  

 allerede af lovforslagets bemærkninger til forslaget til § 75 c  

 (lovforslagets nr. 45). Præciseringen er i overensstemmelse med  

 infosoc-direktivet, idet det af betragtning nr. 48 i direktivet  

 fremgår, at beskyttelsen af tekniske foranstaltninger »ikke er til  

 hinder for forskningen inden for kryptering«.
Dette indebærer, at det ikke vil blive forbudt at  

 omgå effektive tekniske foranstaltninger som led i forskningen inden  

 for kryptering.
Det vil i den forbindelse være tilladt på  

 forskningsinstitutioner at undervise i kryptologi og at offentliggøre  

 og publicere de forskningsresultater, som opnås.
Til nr. 6 Lovforslagets regler om tekniske foranstaltninger i §§ 75  

 c og 75 d har en ny karakter i forhold til de traditionelle ophavsretsregler.  

 Samtidig er anvendelsen af kopispærringer m.v. stadig i sin vorden.  

 Strukturen i og omfanget af anvendelsen af disse foranstaltninger kendes  

 således endnu ikke.
Derfor er der god grund til, at man fra politisk  

 hold følger de praktiske konsekvenser af de nye regler.  

 Kulturministeren skal nøje følge udviklingen på  

 området med henblik på at tage reglerne op til revurdering efter  

 en årrække.
Kommissionen er i henhold til infosoc-direktivets art. 12,  

 stk. 1, forpligtet til senest den 22. december 2004 at fremlægge en  

 rapport om direktivets anvendelse.
For så vidt angår art. 6  

 (svarende til lovforslagets §§ 75 c og 75 d) om retlig beskyttelse af  

 tekniske foranstaltninger, skal Kommissionen specielt undersøge, om  

 disse regler giver et tilstrækkeligt beskyttelsesniveau, og om  

 handlinger, der er lovlige, påvirkes negativt af anvendelsen af  

 effektive tekniske foranstaltninger.
Hvis det er nødvendigt,  

 fremsætter Kommissionen forslag til ændringer af direktivet.
 På denne baggrund foreslås en  

 revisionsklausul, hvorefter bestemmelserne i §§ 75 c og 75 d tages op til  

 revision senest i folketingsåret 2005-06. Revisionsklausulen  

 indebærer, at det skal vurderes, om der er behov for at ændre  

 reglerne på baggrund af de indhøstede erfaringer i Danmark og  

 EU, ikke mindst på baggrund af den nævnte rapport fra  

 Kommissionen.
Kim Andersen (V) fmd.  

  Ester Larsen (V)  Leif Mikkelsen (V)  

  Preben Rudiengaard (V)  Louise Frevert(DF)  

  Poul Nødgaard (DF) Carina Christensen (KF)  

  Charlotte Dyremose (KF)  Bodil Kornbek (KRF)  

  Frode Sørensen (S)  Jytte Andersen (S)  

  Jytte Wittrock (S)  Mette Frederiksen (S)  

 Poul Qvist Jørgensen (S)  Ole Sohn (SF)  

  Naser Khader (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 19 Bilagsnr.
