Resumé  



  

 En journalist klagede over at Finansministeriet udleverede  

 finanslovsforslaget  

 til blandt andet medlemmer af Folketingets Presseloge med klausul om at  

 indholdet først måtte offentliggøres ved forslagets fremsættelse for  

 Folketinget.
Andre journalister, der ikke var medlem af presselogen, kunne  

 først få udleveret finanslovsforslaget efter fremsættelsen for Folketinget.
 Ombudsmanden udtalte at Finansministeriet efter hans  

 opfattelse ikke var berettiget til at afslå at udlevere klausulerede  

 finanslovsforslag til andre journalister end dem der er medlemmer af  

 presselogen, udelukkende med henvisning til det manglende medlemskab af  

 logen.  

 Ombudsmanden mente ikke at en sådan ordning var sagligt begrundet. (J.nr.  

 2002-0936-201).
Aktindsigt i finanslovforslag, forskelsbehandling  

 til fordel for medlemmer af Folketingets Presseloge Ved brev af 21. februar 2002  

 rettede A, der er redaktør af et specialtidsskrift, skriftligt henvendelse  

 til  

 Finansministeriet i fortsættelse af to telefoniske henvendelser til  

 ministeriet  

 i januar 2002 vedrørende offentliggørelsen af årets finanslovsforslag.
Han  

 skrev således:
 Medio januar og igen 24.  

 januar talte jeg i telefon med pressesekretæren i Finansministeriet.
Jeg  

 spurgte, hvornår finanslovsforslaget ville blive offentliggjort, og hvordan  

 man som journalist kunne erhverve finanslovsforslaget.
 Ved ingen af lejlighederne  

 orienterede pressesekretæren om, at Finanslovsforslaget ville blive udleveret  

 til journalister, inden præsentationen den 29. januar.
Denne viden fik jeg først i  

 forbindelse med præsentationen den 29. januar, da kolleger fortalte det.
De  

 sagde, at jeg af gode grunde ikke havde kunnet få finanslovsforslaget  

 forinden,  

 da det kun var medlemmer af Folketingets Presseloge, der fik dette tilbud.
Kan Finansministeriet  

 bekræfte, at man ikke vil udlevere finanslovsforslaget til journalister, der  

 ikke er medlem af Folketingets Presseloge  og at man således  

 forskelsbehandler  

 journalister? Hvis svaret er benægtende,  

 vil jeg hermed indgive en klage over, at Finansministeriets pressesekretær  

 ikke  

 finder anledning til at orientere mig om muligheden for at få  

 finanslovsforslaget  

 udleveret inden den officielle præsentation  på linje med Folketingets  

 Presseloges medlemmer.
Hvis svaret er bekræftende,  

 vil jeg hermed klage over, at pressesekretæren ikke oplyste mig om, at  

 medlemmerne af Presselogen ville få udleveret Finanslovsforslaget den 25.  

 januar. I brev af 25. februar 2002  

 svarede Finansministeriet således på As henvendelse:
 I anledning af dit brev af  

 21. ds. kan jeg bekræfte, at forslaget til finanslov for 2002 blev udleveret  

 med klausul til medlemmerne af Folketingets presseloge den 25. januar 2002.
Denne fremgangsmåde er aftalt  

 med presselogens formand, og er en service Finansministeriet yder overfor de  

 journalister, der er medlemmer af presselogen og dermed har deres daglige  

 arbejde på Christiansborg.
På den baggrund har ministeriet overfor  

 journalister  

 der ikke er medlemmer af presselogen oplyst, at finanslovsforslaget blev  

 udleveret  

 ved præsentationen i Statsministeriet den 29. januar 2002 kl. 13.00.
Finansministeriet har ingen  

 aktuelle overvejelser om at ændre på denne praksis. Ved brev af 15. marts 2002  

 klagede A til mig over Finansministeriet.
Han skrev bl.a. følgende:
 Min påstand er ikke, at  

 ministeriet enten skal sende finanslovsforslaget til alle eller til ingen.  

 Men  

 journalister, der retter henvendelse om udlevering af finanslovsforslaget,  

 bør  

 have adgang til materialet samtidig med medlemmerne af Folketingets  

 Presseloge.  

 At en aftale med Presselogens formand blokerer herfor strider mod det  

 generelle princip om, at offentlige myndigheder skal behandle alle borgere  

 ens.
Forskelsbehandlingen betyder,  

 at medier med faste medarbejdere på Christiansborg (som kan blive medlem af  

 Presselogen) tildeles konkurrencemæssige fordele.
De kan levere en hurtigere  

 og bedre bearbejdning af det omfangsrige værk (næsten 3000 sider) end andre,  

 ligesom de kan stille velforberedte spørgsmål på pressemøder og under  

 interview.  

 I det videre perspektiv skader det den ideelle hensigt med at udlevere  

 klausuleret  

 materiale til journalister, nemlig at fremme en god og bred information til  

 befolkningen.
 I beretningen fra 1992  

 udtaler ombudsmanden, at det i visse tilfælde kan være tilladt at etablere  

 særordninger og dermed fravige lighedsprincippet, hvis det begrundes i  

 tungtvejende ordensmæssige hensyn, i forebyggelse af misbrug og ønsket om at  

 sikre en almindelig adgang for journalister til at modtage informationer.
Det læser jeg som en accept  

 af, at offentlige myndigheder må udlevere materiale til journalister, inden  

 offentligheden i øvrigt kan få det.
Man når man kun giver materialet til  

 journalister på betingelse af, at de er medlem af en privat forening, synes  

 formålet at være et andet end at sikre borgerne information. Folketingets Presseloge er   

 som jeg fik oplyst i forbindelse med min behandling af sagen  en loge  

 med  

 120 medlemmer og egne vedtægter.
Afgørelse om optagelse af nye  

 medier/medlemmer  

 i logen træffes en gang årligt af Folketingets Præsidium efter indstilling  

 fra  

 Folketingets administration.
Administrationen har  inden indstilling  

 afgives  

 til præsidiet  drøftet de indkomne ansøgninger med logens formand.
Jeg  

 har  

 forstået at det årlige antal af ledige pladser i presselogen er begrænset,  

 typisk 1-2 pladser, således at ikke alle ansøgninger kan forventes  

 imødekommet.
Den 21. marts 2002 bad jeg  

 Finansministeriet om en udtalelse i anledning af As klage og om udlån  

 af  

 sagens akter.
Jeg anførte over for ministeriet at jeg gik ud fra at den  

 ombudsmandsudtalelse  

 som A havde henvist til i klagen, var den udtalelse som var gengivet i  

 Folketingets Ombudsmands beretning for 1992, s. 141ff*. Jeg vedlagde en kopi  

 af  

 udtalelsen.
 Finansministeriets udtalelse  

 forelå den 16. august 2002 og havde følgende indhold:
 Klagen vedrører en ordning,  

 hvorefter Finansministeriet fredagen før den tirsdag, hvor Finanslovforslaget  

 fremsættes for Folketinget, sender finanslovforslaget til Finansudvalgets  

 medlemmer og medlemmer af Folketingets presseloge samt Amtsrådsforeningen, KL  

 og Nationalbanken med klausul om, at forslaget ikke må offentliggøres inden  

 finanslovforslaget fremsættes for Folketinget.
Ordningen skal ses på  

 baggrund af finanslovforslagets omfattende og tekniske karakter og har til  

 formål at gøre det muligt for centrale aktører at sætte sig ind i forslaget  

 inden  

 fremsættelsen.
Formålet med klausuleringen er at sikre, at der ikke sker  

 omtale i pressen af forslaget, før det er fremsat, og før Folketingets  

 medlemmer  

 har haft lejlighed til at sætte sig ind i forslaget.
 Ordningen har eksisteret i en  

 lang årrække  i hvert fald siden 1930erne, dvs. længe før  

 indførelsen af  

 bestemmelserne om aktindsigt i offentlighedsloven.
Folketingets Presseloge har  

 118 medlemmer, der repræsenterer et bredt udsnit af landets nyhedsmedier samt  

 de politiske partiers pressetjenester.
Antallet af medlemmer af Presselogen  

 fastsættes af Folketingets Præsidium, der ligeledes godkender medlemmerne af  

 logen efter indstilling fra Danske Dagblades Forening, Danmarks Radio, TV 2,  

 partiernes/folketingsgruppernes ledelse, Dansk Fagpresseforening og  

 Samarbejdsorganisation  

 for arbejderbevægelsens fagblade og tidsskrifter samt  for medier, som  

 ikke er  

 repræsenteret gennem de nævnte organer  af de pågældende medier.
 Også i relation til  

 bevillingsansøgninger, der forelægges for Finansudvalget i form af  

 aktstykker,  

 er der etableret en særlig offentlighedsordning.
Finansudvalget afholder  

 normalt møde om onsdagen, og aktstykker skal normalt fremsendes til udvalget  

 senest om tirsdagen i ugen før det pågældende finansudvalgsmøde.
Ifølge  

 Finansudvalgets beretning af 4. marts 1998 gives der imidlertid først adgang  

 for andre end udvalgsmedlemmer m.fl. til aktstykkerne mandag morgen før  

 behandling  

 af aktstykket om onsdagen.
Der er ifølge beretningen enighed i udvalget om,  

 at  

 udvalgsmedlemmerne bør undlade at give pressen oplysninger om indholdet af  

 nye  

 aktstykker før dette tidspunkt.
Ifølge beretningen er det for at opnå  

 hensigten med denne ordning  som må antages at være at Finansudvalgets  

 medlemmer ikke mødes med spørgsmål fra og citeres af pressen, før de har haft  

 lejlighed til at sætte sig ind i de forelagte sager  imidlertid en  

 forudsætning, at der heller ikke fra ministeriernes side tilgår pressen  

 oplysning om nye aktstykker før nævnte frigivelsestidspunkt.
 På baggrund heraf gives der  

 ikke aktindsigt i aktstykker i perioden mellem fremsættelsen af aktstykket og  

 Finansudvalgets offentliggørelse af aktstykket, uanset at bestemmelsen i  

 offentlighedslovens § 2, stk. 1, 2. pkt., ikke er anvendelig.
 Om den konkrete sag kan  

 bemærkes følgende:
Medio januar og den 24.  

 januar 2002 henvendte (A) sig til Finansministeriet med anmodning om at få  

 udleveret finanslovforslaget.
Finansministeriet oplyste, at  

 finanslovforslaget  

 ville blive udleveret den 29. januar 2002 i forbindelse med fremsættelsen af  

 finanslovforslaget  

 for Folketinget.
Finansministeriet udleverede  

 den 25. januar 2002 den nye regerings finanslovsforslag for 2002 til  

 Finansudvalget  

 og medlemmerne af Folketingets Presseloge.
Hvert enkelt udleveret eksemplar  

 var forsynet med følgende klausul: Må tidligst offentliggøres tirsdag  

 den 29.  

 januar 2002 kl. 13.00. Finanslovforslaget blev fremsat for Folketinget  

 den  

 29. januar 2002, kl. 13, og blev i den forbindelse udleveret på et pressemøde  

 i Statsministeriet og gjort tilgængelig på internettet.
 Ved brev af 21. februar 2002  

 til Finansministeriet anmodede (A)  idet han anførte, at han var blevet  

 opmærksom på, at klausulerede eksemplarer af forslaget var blevet udleveret  

 til journalister inden fremsættelsen  Finansministeriet om at bekræfte,  

 at man  

 ikke udleverer finanslovforslaget til journalister, der ikke er medlem af  

 Folketingets Presseloge, og at man således forskelsbehandler journalister.
Ved brev af 25. februar 2002  

 til (A) bekræftede Finansministeriet, at forslaget til finanslov blev  

 udleveret med klausul til medlemmerne af Folketingets Presseloge.  

 Finansministeriet  

 oplyste, at denne fremgangsmåde er aftalt med Presselogens formand og er en  

 service, Finansministeriet yder over for de journalister, der er medlemmer af  

 Presselogen og har deres daglige arbejde på Christiansborg.
Det anførtes  

 videre, at Finansministeriet på den baggrund over for journalister, der ikke  

 er medlem af presselogen, har oplyst, at finanslovforslaget ville blive  

 udleveret  

 ved præsentationen i Statsministeriet den 29. januar 2002, kl. 13.00.
 I den konkrete sag rettede  

 klageren således henvendelse til Finansministeriet om udlevering af  

 finanslovforslaget  

 inden fremsættelsen af forslaget for Folketinget og inden udleveringen af  

 finanslovforslaget til medlemmerne af Presselogen.
Efter offentlighedslovens §  

 2, stk. 1, 2. pkt., er sager om lovgivning, herunder bevillingslove, kun  

 omfattet af offentlighedsloven, for så vidt lovforslag er fremsat for  

 Folketinget.
Finanslovforslaget var ikke fremsat på tidspunktet for  

 (A)s  

 henvendelser og var dermed ikke omfattet af offentlighedsloven.
Da  

 finanslovforslaget ikke var udleveret til udenforstående på dette tidspunkt,  

 var der ikke grundlag for at overveje, om lighedsbetragtninger skulle medføre  

 pligt til at udlevere forslaget til klageren.
 Det er således i  

 overensstemmelse med offentlighedsloven, at Finansministeriet ikke har  

 udleveret finanslovforslaget til (A) på baggrund af hans henvendelser til  

 Finansministeriet i januar 2002.
 Klageren har i øvrigt over  

 for  

 Folketingets Ombudsmand  

 gjort gældende, at journalister, der retter henvendelse til Finansministeriet  

 om udlevering af finanslovforslaget, bør have adgang til materialet samtidig  

 med medlemmerne af Folketingets presseloge.
 Finansministeriet finder  

 ikke, at ministeriets udlevering af klausulerede eksemplarer af  

 finanslovforslaget  

 af egen drift til journalister, der er medlem af Presselogen, medfører pligt  

 til generelt efter anmodning at udlevere klausulerede eksemplarer til andre,  

 herunder særligt andre journalister.
 I den forbindelse bemærkes,  

 at der ikke  som i den af klageren nævnte ombudsmandsudtalelse FOB  

 1992.141   

 er tale om, at bestemte journalister efter Finansministeriets bestemmelse  

 udelukkes fra aktindsigt, men om en ordning, hvor Finansministeriet af egen  

 drift giver et bredt udsnit af pressen (som er sammensat af Folketingets  

 Præsidium) adgang til oplysninger  der ikke må offentliggøres, før de  

 er  

 tilgængelige for almenheden, og før Folketingets medlemmer har haft lejlighed  

 til at sætte sig ind i forslaget  nogle ganske få dage før  

 offentliggørelsen.
Hvis udlevering skal ske til  

 en bredere kreds, øges risikoen for klausulbrud og dermed mindskes  

 mulighederne for at varetage hensynet til Finansudvalgets medlemmers adgang  

 til  

  på samme måde som det er tilfældet i forbindelse med aktstykker   

 at sætte  

 sig ind i bevillingsforslag, inden disse omtales i pressen.
Baggrunden for,  

 at  

 finanslovforslaget ikke udleveres til en bredere kreds af journalister, er  

 således en afvejning af ønsket om at muliggøre en kvalificeret omtale i et  

 bredt udsnit af medierne i forbindelse med finanslovforslagets fremsættelse  

 over for hensynet til at beskytte regeringens og Folketingets medlemmer mod  

 medieomtale af og spørgsmål fra medierne, før de har haft lejlighed til at  

 sætte sig ind i det omfangsrige og tekniske forslag.
Finansministeriet finder på  

 denne baggrund, at den gældende ordning, hvorefter finanslovforslaget ganske  

 få dage inden fremsættelsen alene udleveres til Folketingets Finansudvalgs  

 medlemmer og medlemmer af Folketingets Presseloge er i overensstemmelse med  

 offentlighedslovens regler om aktindsigt og i overensstemmelse med god  

 forvaltningsskik. Med brev af 19. august 2002  

 sendte jeg A kopi af Finansministeriets udtalelse med henblik på at han kunne  

 få lejlighed til at komme med bemærkninger til det som ministeriet havde  

 anført.
 Mit brev krydsede As brev af  

 samme dato hvori han på ny klagede vedrørende samme problemstilling, men nu  

 med  

 baggrund i at Finansministeriet i forbindelse med offentliggørelsen af  

 finanslovsforslaget  

 for 2003 havde fastholdt samme praksis som tidligere.
 Under henvisning til at jeg  

 allerede på baggrund af As oprindelige klage ville behandle de  

 spørgsmål som  

 han rejste i brevet af 19. august 2002, meddelte jeg den 2. september  

 2002 A  

 at jeg havde besluttet ikke at  

 foretage mig mere i anledning af hans brev af 19. august 2002.
I brev af 20. august 2002  

 kommenterede A Finansministeriets udtalelse.
Han anførte bl.a.:
I Finansministeriets  

 udtalelse skal man efter min bedømmelse især lægge mærke til nederste afsnit  

 side 3, hvor ministeriet forsøger at retfærdiggøre sig.
Ministeriet hævder,  

 at  

 det ikke udelukker bestemte journalister fra en information.
Imidlertid har  

 man  

 jo udelukket mig fra at få den information, man vælger at give andre medier.
Dernæst giver ministeriet det  

 udseende af, at man betjener pressen godt, fordi det er et bredt udsnit  

 af  

 pressen, der får finanslovsforslaget udleveret.
For mig og mit  

 specialtidsskrift  

 gør det kun skaden værre, at det er et bredt udsnit af pressen, der får  

 lejlighed til at forberede sig.
Vi foretrækker lige vilkår, og hvis vi ikke  

 kan  

 få adgang til finanslovsforslaget inden præsentationen og pressemøderne, ser  

 vi helst, at ingen andre heller får lov at få et konkurrencemæssigt  

 forspring.
På side 4 udtaler  

 Finansministeriet, at risikoen for klausulbrud ville blive større, hvis  

 udleveringen  

 skete til en bredere kreds.
Dette argument har næppe valør i betragtning af,  

 at medlemmerne af Presselogen føder deres specialredaktioner med de dele af  

 finanslovsforslaget, som de hver især har særlige forudsætninger for at  

 behandle.
Fra Presselogen sker der altså en offentliggørelse til en bredere  

 kreds af journalister, uden at klausulen bliver brudt i større omfang.
I  

 øvrigt er klausuler om offentliggørelsestidspunkter et velkendt fænomen i  

 hele  

 pressen, ikke kun blandt Presselogens medlemmer.
Eksempelvis modtager jeg  

 jævnligt klausuleret materiale fra ( ) og ( ). Jeg kommer netop fra et møde  

 med FNs informationschef for de nordiske lande.
Han oplyste, at de  

 næsten  

 aldrig oplever brud på klausuler, selv om de udleverer klausuleret materiale  

 til alle journalister, der henvender sig.
I mit tilfælde har  

 Finansministeriet ikke grund til nogen konkret frygt for klausulbrud.
Som  

 redaktør  

 på et specialtidsskrift kan jeg ikke nå at gennemarbejde finanslovsforslaget  

 og udsende et tidsskrift mellem udleveringen af materialet fredag eftermiddag  

 til præsentationen tirsdag middag.
Når man ikke vil udlevere  

 finanslovsforslaget til mig, skyldes det da også en aftale mellem  

 Finansministeriet  

 og Presselogen, sådan som det fremgår af materialet i denne sag.
Aftalen  

 indeholder  

 nemlig en bestemmelse om, at ingen andre end Presselogens medlemmer må få  

 finanslovsforslaget udleveret.
Finansministeriet forholder  

 sig ikke i sin udtalelse til min anke over, at ministeriet favoriserer  

 medlemmer af en privat forening (Presselogen) efter aftale med denne  

 forenings  

 formand.
Ministeriet udtaler, at udleveringen sker af egen drift.
Ikke desto  

 mindre har ministeriets informationschef bekræftet over for mig, at det sker  

 efter aftale med Presselogens formand, og det fremgår af det materiale, jeg  

 tidligere har sendt.
Favoriseringen resulterer i  

 konkurrenceforvridning på et marked, hvor alsidighed er vigtig, og hvor  

 konkurrenceforholdene skaber mere og mere koncentration.
Et specialtidsskrift  

 som vort kommer ikke ud til en stor befolkningsgruppe, men takket være et  

 særligt interesseret segment har vi grundlag for at gå i dybden med vort  

 område, ( ). Vi udelukkes imidlertid fra at forberede os til møderne med  

 ministrene og andre politikere af aftalen mellem Presselogen og  

 Finansministeriet,  

 og det er en svækkelse af vores arbejdsvilkår i forhold til de medier, der  

 har  

 et medlem af Presselogen.
Presselogen er blevet til på  

 Christiansborg, og Presselogen har opnået anerkendelse på Christiansborg.  

 Hvordan medlemmer af pressekorpset og politikerne på Christiansborg vælger at  

 leve sammen, må vi vel affinde os med.
Men Finansministeriet skal betjene  

 pressen i almindelighed og det kan næppe være i overensstemmelse med god  

 forvaltningsskik, at et ministerium indgår aftale med visse mediers  

 repræsentanter i parlamentet.
Hvis Finansministeriet kan gøre det, kunne det  

 næste vel blive, at ( ) indgik aftale om favorisering af en forening af  

 journalister med ( ) som stofområde, således at kun de kunne søge tilskud til  

 research ( ). Efter en foreløbig gennemgang  

 af sagen fandt jeg det rigtigst at Finansministeriet fik lejlighed til at  

 komme  

 med eventuelle yderligere bemærkninger i anledning af det som A havde anført,  

 og i brev af 14. januar 2003 skrev Finansministeriet bl.a. således:
 For så vidt angår  

 spørgsmålet om, hvorvidt en aktindsigtsbegæring, der fremsættes i perioden  

 efter  

 Finansministeriets egen drift- udlevering af klausulerede eksemplarer af  

 finanslovsforslaget til medlemmer af presselogen, men før lovforslagets  

 fremsættelse,  

 bemærkes følgende:
 Finansministeriet finder, at  

 udleveringen af klausulerede eksemplarer af finanslovsforslaget til  

 medlemmerne af presselogen ikke er i strid med forvaltningsretlige regler.
 Spørgsmålet er herefter, om  

 der efter offentlighedsloven vil være pligt til  efter anmodning   

 at  

 udlevere eksemplarer af forslaget til repræsentanter for andre medier.
 Som anført i  

 Finansministeriets udtalelse af 19. august 2002 finder ministeriet ikke, at  

 der  

 vil bestå en generel pligt til at udlevere finanslovsforslaget til andre,  

 herunder andre journalister, forud for fremsættelsen for Folketinget.
Finansministeriet skal  

 understrege, at Finansministeriet ikke har særlige motiver med ordningen om  

 udlevering af klausulerede eksemplarer af finanslovsforslaget til  

 Presselogens  

 medlemmer.
Ordningen er en tradition på området, der muliggør at  

 Finansudvalget  

 og et bredt udsnit af pressen har mulighed for at forberede sig inden  

 fremsættelsen af finanslovsforslaget. A oplyste den 23. januar 2003  

 at han ikke havde yderligere kommentarer.
Den 15. august 2003 afgav jeg  

 over for Finansministeriet en foreløbig redegørelse i sagen hvoraf følgende  

 fremgik:Ombudsmandens foreløbige  

  

 redegørelse 1. En lovgivningssag Efter offentlighedslovens §  

 2, stk. 1, 2. punktum, er sager om lovgivning, herunder bevillingslove, kun  

 omfattet af loven for så vidt lovforslag er fremsat for Folketinget.
(A) rettede telefonisk  

 henvendelse til Finansministeriet medio januar 2002 og igen den 24. januar  

 2002 og anmodede om at få udleveret finanslovsforslaget.
Som jeg har forstået  

 det, afslog Finansministeriet allerede under telefonsamtalerne at efterkomme  

 hans anmodning.
 Finanslovsforslaget blev  

 udleveret til Finansudvalget og Folketingets Presseloge den 25. januar 2002,  

 og lovforslaget blev fremsat for Folketinget den 29. januar 2002.
 På den baggrund kan det som  

 udgangspunkt ikke give mig anledning til bemærkninger at Finansministeriet  

 (senest) den 24. januar 2002 afslog (A)s anmodning om aktindsigt i  

 finanslovsforslaget,  

 jf. offentlighedslovens § 2, stk. 1, 2. punktum.
2. Meroffentlighed 2.1.  

  

 Efter Finansministeriets praksis bliver finanslovsforslaget  

 nogle dage før fremsættelsen for Folketinget udleveret til Finansudvalgets  

 medlemmer og medlemmer af Folketingets Presseloge samt Amtsrådsforeningen,  

 Kommunernes Landsforening og Nationalbanken med klausul om at forslaget ikke  

 må offentliggøres inden fremsættelsen.
Formålet med klausuleringen er at  

 sikre  

 at der ikke sker omtale i pressen før forslaget er fremsat, og før  

 Folketingets  

 medlemmer har haft lejlighed til at sætte sig ind i forslaget.
 Offentlighedslovens § 4, stk.  

 1, har følgende ordlyd:
  

  

 § 4.  

  

 Enhver kan med de undtagelser, der er nævnt i §§ 7-14,  

 forlange at blive gjort bekendt med dokumenter, der er indgået til eller  

 oprettet af en forvaltningsmyndighed som led i administrativ sagsbehandling i  

 forbindelse med dens virksomhed.
En forvaltningsmyndighed kan give aktindsigt  

 i videre omfang, medmindre andet følger af regler om tavshedspligt m.v. Et finanslovsforslag er, som  

 nævnt under punkt 1, undtaget fra reglerne om aktindsigt i offentlighedsloven  

 indtil fremsættelsen for Folketinget.
Som det imidlertid fremgår af § 4, stk.  

 1, 2. punktum, har en myndighed dog mulighed for at meddele aktindsigt i  

 videre omfang end myndigheden er forpligtet til efter offentlighedsloven  

   

 det såkaldte meroffentlighedsprincip.
 Det kan på den baggrund ikke  

 give mig anledning til bemærkninger at Finansministeriet før tid  

 offentliggør finanslovsforslaget med den nævnte klausulering.
 2.2.  

  

 Sagen rejser imidlertid det spørgsmål om Finansministeriets  

 udlevering af de klausulerede eksemplarer af finanslovsforslaget til  

 Folketingets Presseloge på dette tidspunkt medfører en pligt for ministeriet  

 til  med samme klausulering  også at udlevere lovforslaget til  

 andre  

 journalister der måtte anmode herom.
 2.2.1.  

  

 John Vogter har i Offentlighedsloven med kommentarer, 3.  

 udgave (1998), s. 120, blandt andet skrevet følgende om meroffentlighed og  

 behandling af journalister:
Når offentlige myndigheder  

 giver pressen oplysninger i form af meroffentlighed, er det vigtigt at være  

 opmærksom på, at myndighederne i så henseende er bundet af de almindeligt  

 gældende forvaltningsretlige grundsætninger.
Myndighederne skal således  

 behandle de enkelte journalister ligeligt, herunder også med hensyn til  

 tidspunktet for meddelelse af aktindsigt og meroffentlighed, jf.  

  

 FOB 1990, side 181 ff*.  

  

 ( )  

 Myndighederne kan heller ikke uden særligt grundlag afskære en eller flere  

 bestemte journalister fra adgangen til de oplysninger, som myndigheden i  

 almindelighed stiller til rådighed for pressen, jf.
 FOB 1992, side 141 ff*:
 En politimester havde afbrudt  

 samarbejdet med dagbladet A, når dette var repræsenteret af en bestemt  

 journalist B, idet denne efter politiets opfattelse behandlede det materiale,  

 der blev stillet til rådighed, i en utilstedelig og tendentiøs form, der  

 hængte politiet ud på en urimelig måde, hvilket var et brud på grundlæggende  

 presseetiske regler.
Udtalt, at principperne i  

 medieansvarsloven er til hinder for, at en myndighed kan foretage  

 begrænsninger  

 i en journalists adgang til informationer med henblik på at sanktionere  

 krænkelser af presseetiske regler.
En særordning for bestemte  

 medievirksomheder/pressemedarbejdere kunne derimod efter omstændighederne  

 begrundes ud fra ordensmæssige hensyn, hensynet til at forebygge misbrug og  

 ønsket om at sikre en almindelig adgang for journalister til at modtage  

 informationer,  

 såfremt disse hensyn er tungtvejende.
Ombudsmanden tilsluttede sig endvidere  

 en  

 udtalelse fra Justitsministeriets Lovafdeling, hvorefter lighedsbetragtninger  

 fører til, at fast etablerede ordninger for varetagelse af kontakter med  

 pressen må gælde og omfatte alle dele af nyhedsformidlingen, samt at  

 myndighederne som hovedregel ikke kan blande sig i, hvem forskellige medier  

 ønsker at lade sig repræsentere af. Om det samme emne kan jeg  

 også henvise til  

 Jon Andersen  

 mfl., Forvaltningsret,  

 (2002), s. 392f:
 Forarbejderne til loven  

 viser i øvrigt at meroffentlighedsprincippet bør udstrækkes særlig vidt over  

 for repræsentanter for medierne, jf.  

  

 FOB  

 1995.244*, FOB 1998.92*,  

 FOB  

 1998.299*  

  

 og  

  

 FOB 1998.403*.
En del myndigheder har  

 etableret særlige ordninger med udvidet offentlighed i forhold til pressen,  

 f.eks. afholdelse af pressemøder, besvarelse af spørgsmål, udlevering af  

 anonymiserede enkeltafgørelser osv.
Sådanne ordninger må praktiseres ligeligt  

 over for alle dele af pressen, og der kan kun under særlige omstændigheder  

 træffes beslutning om helt eller delvis at udelukke enkelte journalister fra  

 sådanne informationer, jf.  

  

 FOB 1992.141  

  

 og  

  

 FOB 1998.299.  

  

  Den sag som er gengivet i  

 Folketingets Ombudsmands beretning for 1990, s. 181ff, vedrørte en klage fra  

 en  

 journalist over at han havde fået meddelt aktindsigt i materiale hos Told- og  

 Skattestyrelsen tre dage senere end en anden journalist som på næsten samme  

 tidspunkt havde fremsat en tilsvarende begæring om aktindsigt.
I denne sag  

 udtalte jeg bl.a.:
Der er heller ikke i  

 offentlighedsloven (eller i forvaltningsloven) givet bestemmelser om, i  

 hvilken  

 rækkefølge begæringer om aktindsigt skal behandles i tilfælde, hvor der  

 foreligger begæring om aktindsigt i det samme materiale fra forskellige  

 personer.
Den enkelte borger har således ikke noget krav på, at en  

 henvendelse  

 fra den pågældende til en offentlig myndighed behandles før en bestemt anden  

 henvendelse, men har alene krav på, at afgørelse bliver truffet inden for  

 rimelig  

 tid (herunder inden for eventuelle tidsfrister fastsat i gældende regler), og  

 at prioriteringen af sagerne sker på et sagligt grundlag.
Prioriteringen må  

 således ikke medføre en usaglig forskelsbehandling.
Jeg har forståelse for, at  

 pressen af hensyn til konkurrenceforhold inden for nyhedsformidlingen har en  

 interesse i, at afgørelser om aktindsigt med den deraf følgende videregivelse  

 af oplysninger meddeles samtidig, når flere begæringer om aktindsigt i det  

 samme materiale samtidig er under behandling hos myndighederne.
Jeg må anse  

 det  

 for ønskeligt, om myndighederne, i det omfang det er muligt, tager hensyn til  

 disse interesser ved meddelelse af aktindsigt.
Hensynet har særlig vægt i et  

 tilfælde som det foreliggende, hvor det drejer sig om en sag, der er genstand  

 for betydelig presseomtale.
Skatteministeriets mulighed for at tilgodese  

 hensynet må ses i sammenhæng med, at ministeriet fandt, at det var nødvendigt  

 at overskride 10-dages-fristen i offentlighedslovens § 16, stk. 2, for som  

 led  

 i overvejelserne at få belyst sagen fra flere afdelinger i ministeriet, Told-  

 og Skattestyrelsen.
Jeg har ikke grundlag for at  

 antage, at Skatteministeriet bevidst for at favorisere Jyllands-Posten har  

 ekspederet Deres aktindsigtsanmodning senere end anmodningen fra  

 Jyllands-Posten.
Jeg finder imidlertid, at det havde været nærliggende, om  

 Skatteministeriet i den foreliggende sag havde tilrettelagt behandlingen af  

 anmodningerne om aktindsigt på en sådan måde, at det ovennævnte hensyn var  

 blevet tilgodeset, d.v.s. at aktindsigtsafgørelserne var blevet meddelt  

 samtidig. En offentlig myndighed må  

 endvidere ikke  uden særlig lovhjemmel  benytte sin skønsmæssige  

 beføjelse  

 til at fremme bestemte private foreningers interesser.
Jeg henviser bl.a. til  

 Jon  

 Andersen  

 mfl., Forvaltningsret (2002), s.  

 330f.
Også principperne om  

 foreningsfrihed i grundlovens § 78 og den europæiske  

 menneskerettighedskonventions  

 artikel 11 kan sætte visse grænser for den offentlige forvaltning.
Således må  

 ansatte i det offentlige f.eks. antages at have ret til frit at kunne vælge  

 medlemskab af en hvilken som helst forening.
Forvaltningen kan heller ikke  

 kræve at en ansat melder sig ind i et bestemt politisk parti eller  

 interesseorganisation, eller at han udmelder sig heraf, jf. bl.a.
Kaj Larsen  

 mfl., Forvaltningsret (2002), s. 179.
2.2.2.  

  

 Finansministeriet har som begrundelse for den  

 fortrinsstilling som er tillagt medlemmerne af Folketingets Presseloge,  

 særligt  

 henvist til hensynet til at beskytte regeringens og Folketingets medlemmer  

 mod  

 medieomtale af og spørgsmål fra medierne før de har haft lejlighed til at  

 sætte  

 sig ind i det omfangsrige og tekniske forslag.
Ordningen er med andre ord  

 begrundet i hensynet til arbejdsro for regeringen og Folketinget  

  og ikke i  

 at offentliggørelse af forslaget før fremsættelsen vil skade statens  

 økonomiske interesser eller lignende.
 Jeg har forstået  

 Finansministeriet således at ministeriet som begrundelse for ikke at udlevere  

 finanslovsforslaget på forhånd til journalister der ikke er medlem af  

 presselogen, alene henviser til den abstrakte (forøgede) risiko for  

 klausulbrud.
 Efter min foreløbige  

 opfattelse er det ikke sagligt i en situation som den foreliggende at  

 forskelsbehandle  

 journalister alene med henvisning til en abstrakt (forøget) risiko for  

 klausulbrud.
 Jeg har ved min vurdering  

 heraf særligt lagt vægt på følgende:
Som det fremgår af afsnit  

 2.2.1, skal myndighederne som udgangspunkt behandle alle journalister lige  

 når  

 der skal tages stilling til om en begæring om aktindsigt skal imødekommes  

 efter reglen om meroffentlighed.
Dette krav om ligebehandling må blandt andet  

 ses i lyset af de konkurrenceforhold der eksisterer inden for  

 nyhedsformidlingen, jf. herved det ovenfor citerede vedrørende sagen omtalt i  

 Folketingets Ombudsmands beretning for 1990, side 181ff.
En ensartet  

 behandling  

 af alle journalister må desuden antages at være bedst stemmende med hensynet  

 bag artikel 10 i den europæiske menneskerettighedskonvention om beskyttelsen  

 af ytringsfriheden, jf.
Peer Lorenzen mfl., Den Europæiske  

 Menneskerettighedskonvention  

 (kommentaren), 2. udgave (2003), s. 470. Forskelsbehandling af journalister  

 indbyrdes kan derfor kun komme på tale hvis der er tungtvejende saglige  

 hensyn  

 der taler herfor.
 På det foreliggende grundlag  

 er jeg ikke overbevist om at udlevering af finanslovsforslaget med den nævnte  

 klausulering til andre journalister der anmoder herom, i sig selv indebærer  

 nogen nævneværdig forøgelse af risikoen for klausulbrud i forhold til  

 risikoen  

 ved den eksisterende ordning.
Jeg er således ikke bekendt  

 med om det indgår i vurderingen af om en journalist kan blive medlem af  

 presselogen at den pågældende vil overholde klausuler af den her omhandlede  

 karakter.
Under alle omstændigheder er det  som jeg har forstået det  

  efter  

 den nuværende praksis således at finanslovsforslaget inden fremsættelsen for  

 Folketinget bliver gjort tilgængeligt for en stor kreds af modtagere med  

 deraf  

 følgende risiko for brud på klausulen.
Det fremgår som nævnt af  

 Finansministeriets  

 udtalelse at forslaget inden fremsættelsen udleveres (klausuleret) ikke alene  

 til medlemmerne af Finansudvalget og Folketingets Presseloge, men også til  

 Amtsrådsforeningen, Kommunernes Landsforening og Nationalbanken. (A) har  

 endvidere anført, at medlemmerne af presselogen videresender de forskellige  

 dele af finanslovsforslaget til deres specialredaktioner.
Der er endvidere ikke  

 oplysninger i sagen som nærmere belyser i hvilket omfang det forekommer at  

 der med den nuværende udleveringsordning alligevel sker brud på klausulen.  

 Jeg  

 har imidlertid noteret mig at det fremgår af en artikel i Illustreret Bunker,  

 september 2002 (5. årgang, nr. 1), at chefredaktøren for Jyllands-Posten er  

 citeret for at have udtalt at klausuler er af det onde, og vi bryder  

 dem med  

 vellyst.
Artiklen omhandler den aftale som Folketingets Presseloge har  

 vedrørende  

 finansloven, og nævner denne lov som eksempel på at pressen har brudt  

 klausuler.
Ved min vurdering har jeg  

 også lagt vægt på at Finansministeriets ordning reelt betyder at en  

 journalist  

 skal være medlem af presselogen før den pågældende kan få aktindsigt i  

 finanslovsforslaget med den nævnte klausulering.
Dette harmonerer ikke med de  

 hensyn til foreningsfriheden som er beskrevet ovenfor under punkt 2.2.1. Selv  

 om en journalist måtte ønske det, er det desuden ikke sikkert at den  

 pågældende  

  

 kan  

  

 blive medlem af presselogen, idet  

 jeg må lægge til grund at der også gives afslag på ansøgninger om medlemskab  

 med den begrundelse at der ikke (i hvert fald på det pågældende tidspunkt) er  

 et tilstrækkeligt antal ledige pladser.
2.2.3.  

  

 Sammenfattende er det min foreløbige opfattelse at  

 Finansministeriet ikke er berettiget til at afslå at udlevere de klausulerede  

 finanslovsforslag til andre journalister end dem der er medlem af  

 presselogen,  

 alene med henvisning til det manglende medlemskab af logen.
Jeg mener således  

 at den eksisterende ordning ikke er sagligt begrundet. I lyset af den foreløbige  

 redegørelse bad jeg om Finansministeriets eventuelle bemærkninger inden jeg  

 kom med min endelige udtalelse i sagen.
 Samtidig sendte jeg den  

 foreløbige redegørelse til formanden for Folketinget med forespørgsel om  

 formanden måtte ønske at fremkomme med eventuelle bemærkninger inden jeg  

 afgav  

 min endelige udtalelse.
 I udtalelse af 22. august  

 2003 anførte Finansministeriet følgende:
 Finansministeriet har besluttet,  

 at forslag til finanslov i år ikke vil blive udleveret med klausul til  

 medlemmer af Folketingets Presseloge inden fremsættelsen.
 Det er på den baggrund  

 Finansministeriets forventning, at spørgsmål af den karakter, der er omfattet  

 af sagen, ikke vil forekomme i fremtiden.
 Folketingets formand meddelte  

 i brev af 3. september 2003 at han tager til efterretning at  

 Finansministeriets  

 ordning efter min opfattelse ikke er sagligt begrundet, og at han i øvrigt  

 havde noteret sig Finansministeriets beslutning om ikke at udlevere forslag  

 til  

 finanslov for finansåret 2004 med klausul til medlemmer af Folketingets  

 Presseloge inden fremsættelsen.
 I min endelige redegørelse i  

 sagen af 6. oktober 2003 anførte jeg herefter blandt andet følgende:
Ombudsmandens endelige udtalelse Det er min opfattelse at Finansministeriet ikke er berettiget til at  

 afslå at udlevere de klausulerede finanslovsforslag til andre journalister  

 end dem der er medlem af Folketingets Presseloge, alene med henvisning til  

 det manglende medlemskab af logen.
Jeg mener således at en sådan ordning ikke  

 er sagligt begrundet.
Jeg henviser til det som jeg anførte i min foreløbige  

 redegørelse.
Jeg har forstået Finansministeriets udtalelse af 22. august 2003 således at  

 forskelsbehandling til fordel for medlemmer af presselogen i forbindelse med  

 udlevering af forslag til finansloven ikke vil finde sted i fremtiden, og at  

 spørgsmål af den karakter der er omfattet af sagen, derfor ikke vil  

 forekomme.
Jeg foretager mig herefter ikke mere i sagen. NOTER: (*)  

 FOB 1990, s. 181,  

 FOB 1992, s. 141,  

 FOB 1995, s. 244, og FOB 1998, s. 92,  

 299  

 og  

 403.
