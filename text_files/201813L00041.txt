Vedtaget af Folketinget ved 3. behandling den 29. november 2018 Forslag til Lov om ændring af lov om Metroselskabet I/S og Udviklingsselskabet By & Havn I/S (Ny arealinddeling og arealanvendelse i Københavns Ydre Nordhavn) § 1 I lov nr. 551 af 6. juni 2007 om Metroselskabet I/S og Udviklingsselskabet By & Havn I/S, som ændret bl.a. ved § 1 i lov nr. 632 af 14. juni 2011 og senest ved § 4 i lov nr. 658 af 8. juni 2016, foretages følgende ændringer:
 1. I overskriften til kapitel 4 a ændres »Containerterminal« til: »Erhvervshavn«.
 2. I § 26 a, stk. 1, 1. pkt., ændres »containerterminal« til: »erhvervshavn«.
 3. I § 26 a, stk. 3, ændres »Containerterminalen« til: »Erhvervshavnen«.
 4. § 26 b, stk. 1, 1. pkt., affattes således:
»Det areal, som i lovens bilag 2 er angivet med »I«, anvendes til erhvervshavn med krydstogtterminal, containerterminal og anden havnevirksomhed og havnerelateret virksomhed med tilhørende bygninger og anlæg, fornødne adgangsveje og opmarcharealer samt service- og vedligeholdelsesfaciliteter m.v.« 5. § 26 b, stk. 2, affattes således:
»Stk. 2. Transport-, bygnings- og boligministeren fastsætter regler, som sikrer, at krydstogtterminalen forberedes til at kunne levere landstrøm til skibe ved kaj.« 6. I § 26 b, stk. 3, 1. pkt., der bliver stk. 2, 1. pkt., ændres »»III«« til: »»II««.
 7. I § 26 b, stk. 3, 1. pkt., der bliver stk. 2, 1. pkt., ændres »rekreative formål« til: »maritime og rekreative formål«.
 8. § 26 b, stk. 3, 2. pkt., ophæves.
 9. I § 26 b, stk. 4, 1. pkt., der bliver stk. 3, 1. pkt., ændres »»IV«« til: »»III««.
 10. § 26 b, stk. 5, ophæves.
 11. Bilag 2 affattes som bilag 1 til denne lov.
§ 2 Loven træder i kraft den 1. januar 2019.
