Klage  

 over at hoftebrud ikke blev opdaget Nævnet fandt grundlag for at kritisere den undersøgende  

 læge på skadestuen den 7. juni 2002 for ikke at have foretaget en  

 røntgenundersøgelse.
Nævnet lagde herved til grund, at patienten var blevet  

 henvist fra lægevagten med henblik på foretagelse af en røntgenundersøgelse  

 på  

 grund af fortsatte smerter i venstre hofte.
Lægen på skadestuen foretog en  

 klinisk undersøgelse af patienten og fandt ikke tegn på stød- eller  

 knusningslæsion, hvorfor han ikke foranledigede akut røntgenundersøgelse.
Det  

 var herefter nævnets vurdering, at selvom der ikke foreligger sikre kliniske  

 tegn på brud i form af direkte eller indirekte ømhed eller fejlstilling, bør  

 der i tilfælde, hvor der henvises fra vagtlæge foretages yderligere  

 undersøgelser ud over at gentage en klinisk undersøgelse.
Nævnet fandt ikke grundlag for at kritisere den  

 undersøgende læge den 23. april 2002 for sin undersøgelse, men nævnet fandt  

 derimod grundlag for at kritisere ham for manglende journalføring af  

 undersøgelsesresultaterne.
Nævnet har herved lagt til grund, at lægen har  

 oplyst, at han undersøgte for ømhed omkring hofteleddet, lårbenet og  

 knæleddet,  

 samt at han undersøgte for bevægeindskrænkninger, og at han undersøgte, om  

 patienten kunne løfte benet med strakt knæ. Det var herefter nævnets  

 vurdering,  

 at patienten blev undersøgt for de sædvanlige frakturtegn, og da der ikke  

 kunne  

 konstateres sådanne tegn, var der ikke grundlag for at sende ham til  

 røntgenundersøgelse.
Nævnet fandt ikke grundlag for at kritisere vagtlægerne  

 for deres undersøgelser af patienten i maj og juni 2002. Nævnet oplyste, at  

 lægevagtens funktion er at behandle akut opstået sygdom eller forværring i  

 bestående sygdom, hvor det må anses for uforsvarligt, at patienten venter til  

 egen læge kan træffes.
Nævnet lagde til grund, at vagtlægerne så patienten  

 henholdsvis 4 og 6 uger efter et uklart beskrevet uheld, og der var ikke  

 oplysninger om mellemliggende hændelser eller akut forværring.
Nævnet  

 vurderede  

 herefter, at det var relevant, at vagtlægerne anbefalede patienten at  

 henvende  

 sig til egen læge.
