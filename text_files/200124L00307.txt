Betænkning afgivet af Retsudvalget den  

 18. april 2002 Betænkning over Forslag til lov om ændring af  

 retsplejeloven (Udeblivelsesdomme i straffesager, pressens adgang til  

 domsudskrifter m.v. og politiklagenævnsmedlemmers sagsbehandling) [af justitsministeren (Lene Espersen)] 1. Ændringsforslag Der er stillet 4 ændringsforslag til lovforslaget.  

 Justitsministeren har stillet ændringsforslag nr. 4. Dansk Folkepartis  

 medlemmer af udvalget har stillet ændringsforslag nr. 1, 2 og 3.
2. Udvalgsarbejdet Lovforslaget blev fremsat den 30. januar 2002 og var til  

 1. behandling den 21. februar 2002. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og den daværende justitsminister  

 sendte den 2. juli 2001 dette udkast til udvalget, jf. folketingsåret  

 2000-01, alm. del bilag 932. Den 12. og 19. februar 2002 sendte  

 justitsministeren de indkomne høringssvar samt et notat herom til  

 udvalget.
3. Indstillinger og politiske bemærkninger Et flertal i udvalget (S, V, KF, SF, RV og KRF)  

 indstiller lovforslaget til vedtagelse med det af justitsministeren  

 stillede ændringsforslag.
Et mindretal i udvalget (DF) indstiller  

 lovforslaget til vedtagelse med de stillede ændringsforslag.  

 Skulle de under nr. 1-3 stillede ændringsforslag ikke blive vedtaget,  

 vil DF alligevel stemme for lovforslaget.
DF mener, at lovforslaget vil blive  

 bedre med de ændringsforslag, DF har stillet, men mener dog, at  

 justitsministerens lovforslag er et skridt i den rigtige retning, hvorfor  

 partiet kan støtte det.
Et andet mindretal i udvalget (EL) indstiller  

 lovforslaget til forkastelse ved 3. behandling, men vil stemme for det  

 af justitsministeren stillede ændringsforslag.
EL stemmer imod de under  

 nr. 1-3 stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (DF):
 1) I den under nr. 9 foreslåede affattelse af §  

 847, stk. 3, nr. 4, ændres »3 måneder« til: »6  

 måneder«.
[Forhøjelse af grænsen for udeblivelsesdomme  

 fra 3 til 6 måneders fængsel] 2) Nr. 12 udgår.
[Fjernelse af retten til anke af en udeblivelsesdom] 3) Nr. 13 og 14 udgår.
[Fjernelse af retten til genoptagelse af en  

 udeblivelsesdom] Af	justitsministeren, tiltrådt af udvalget:
 4) Efter nr. 17 indsættes som nyt nummer:
»01. I § 1021, stk. 7, ændres »stk. 2 og 3« til: »stk.  

 3 og 4«.« [Konsekvensændring] Bemærkninger Til nr. 1 Ændringsforslaget indebærer, at det bliver  

 muligt at afsige en udeblivelsesdom, hvis tiltalte ikke idømmes  

 højere straf end ubetinget fængsel i 6 måneder og ikke kun  

 3 måneder som anført i lovforslaget.
I betragtning af det  

 ressourcespild, der er tale om, hvis en tiltalt ikke møder op til  

 domsforhandlingen, finder forslagsstillerne, at 6 måneder er en  

 passende grænse.
Til nr. 2 Ændringsforslaget indebærer, at en person, der  

 er dømt som udebleven, ikke får ret til at anke dommen.
Til nr. 3 Ændringsforslaget indebærer, at en person, der  

 er dømt som udebleven, ikke får nogen ret til at kræve  

 sagen genoptaget (lovforslagets § 1, nr. 13). Når denne ret ikke  

 findes, er der heller ikke behov for den foreslåede nye bestemmelse i  

 retsplejelovens § 988 om, hvordan den nye domsforhandling skal foregå  

 (lovforslagets § 1, nr. 14).
Der er efter forslagsstillernes opfattelse ingen  

 begrundelse for ikke at give meddelelse om, at man ikke kan møde frem  

 til en berammet domsforhandling.
På den baggrund er der heller ingen  

 grund til at give en person, der ikke har givet meddelelse om forfald, en  

 ubetinget ret til at få sin sag genoptaget.
Derved vil også en  

 stor del af den ressourcebesparelse, som er tilsigtet med lovforslaget,  

 forsvinde.
Til nr. 4 Ændringen er en konsekvens af den foreslåede  

 bestemmelse i lovforslagets § 1, nr. 17 (retsplejelovens § 1021, stk. 2).
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Bodil Kornbek (KRF)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Erling Christensen (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  Elisabeth Arnold (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 73 Bilagsnr.
