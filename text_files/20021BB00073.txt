Fremsat den 21. januar 2003 af  

 Niels Helveg Petersen (RV) og Marianne Jelved (RV) Forslag til folketingsbeslutning om huslejereguleringsstop i udlejningsbyggeri Folketinget opfordrer regeringen til inden udgangen af  

 2003 at fremsætte lovforslag om et reguleringsstop for privat  

 udlejningsbyggeri, således at reglerne om omkostningsbestemt husleje  

 ikke kan udstrækkes til privat udlejningsbyggeri, der i dag ikke er  

 omfattet af disse regler.
Bemærkninger til forslaget I dag er det op til den enkelte  

 kommunalbestyrelse at beslutte, hvorvidt lejeboligerne i kommunen skal  

 være underlagt omkostningsbestemt husleje.
Det vil sige, at huslejen  

 reguleres på baggrund af udlejningsejendommens værdi i 1973. I  

 mange år har der været omkostningsbestemt husleje i byerne, mens  

 det ikke har været tilfældet i den øvrige del af landet.  

 Forslagsstillerne mener ikke, at der er brug for, at flere boliger  

 underlægges huslejerestriktioner, der gennem lovgivning fjerner  

 sammenhængen mellem pris og kvalitet på boliger.
 Derfor ønsker forslagsstillerne et reguleringsstop.  

 Boliger, der i dag er uden huslejerestriktioner, skal ikke kunne føres  

 ind under en ordning med omkostningsbestemt husleje.
Boligmangelen i Danmark er et byfænomen, der er  

 koncentreret omkring universitetsbyerne.
I alle større byområder  

 er der i dag omkostningsbestemt husleje.
Forslagsstillerne håber  

 imidlertid, at Folketingets øvrige partier vil være med til at  

 forhindre, at den omkostningsbestemte husleje  spreder sig til resten af  

 landet.
En sådan spredning vil efterlade udlejningsboliger i  

 landområderne i meget kraftigt forfald, da vedligeholdelse slet ikke  

 vil kunne betale sig, når der udover dårlig lejeindtægt er  

 en reel risiko for ikke at kunne udleje boligerne på grund af manglende  

 efterspørgsel.
Forslagsstillernes intentioner kan i vidt omfang  

 imødekommes ved at ophæve § 1, stk. 2, i lov om midlertidig  

 regulering af boligforholdene, jf. lovbekendtgørelse nr. 348 af 14.  

 maj 2001, som ændret ved lov nr. 402 af 6. juni 2002 og lov nr. 1090 af  

 17. december 2002, men yderligere lovgivning kan være nødvendig,  

 f.eks. for at sikre, at kommunesammenlægninger ikke kan føre til  

 udbredelse af den omkostningsbestemte leje.
Omvendt skal boliger i kommuner,  

 der er underlagt omkostningsbestemt leje, ikke automatisk sættes fri  

 ved en kommunesammenlægning.
 Forslagsstillerne ønsker et boligmarked med bedre  

 balance   et boligmarked uden ventetid og køer som i dag.
Det er forslagsstillernes opfattelse, at vi kun kan  

 nå disse mål gennem større ligebehandling på  

 boligmarkedet.
Det gælder såvel for eksisterende boliger som ved  

 opførelse af nye lejeboliger.
Vi skal bløde op på de  

 restriktioner, der siden Anden Verdenskrig har forvredet det danske  

 boligmarked   og der er i hvert fald ingen grund til, at det skal være  

 muligt at udbygge dem i forhold til det nuværende niveau.
 En mindre forskelsbehandling bringer os væk fra et  

 boligmarked, hvor få bor billigt og mange står i kø.
Boligdebatten har i mange år været  

 næsten fraværende i det politiske billede, og når eksperter  

 som f.eks.
Det Økonomiske Råd eller Lejelovskommissionen har  

 analyseret området, er konklusionerne blevet mødt med  

 påstande om, at det kun er flere boliger, der kan afhjælpe  

 køproblemerne, og at en mere effektiv prismekanisme er ligegyldig.  

 Forslagsstillerne er ikke enige i denne golde afvisning af prismekanismen  

 for langt de fleste andre varer er der en velfungerende prismekanisme.
 Imidlertid er der en række forhold ved boligen, som  

 gør, at man ikke kan sammenligne den med andre varer, hvorfor  

 deregulering skal ske yderst varsomt:
1.	Reguleringen har stået på i så lang tid, at  

 markedet er meget fordrejet.
Chokterapi er ikke vejen frem. Ændringer  

 skal indfases langsomt, og eksisterende lejere skal ikke kunne tvinges fra  

 hus og hjem.
2.	Boligen er en speciel vare.
Det er ikke ligetil at finde en anden  

 butik, sådan som man kan, når man køber f.eks.  

 brød.
Der er en række sociale faktorer som venner, familie, job,  

 skolegang, som hænger afgørende sammen med boligens geografiske  

 placering.
3.	På grund af, at boligen er en speciel vare, er der et meget  

 ulige forhold mellem udlejer og lejer, da lejer er socialt afhængig af  

 at kunne blive boende.
Derfor er der behov for særlig  

 lejerbeskyttelse.
 Disse hensyn gør en hurtig liberalisering af  

 reglerne uhensigtsmæssig og en fuld liberalisering uattraktiv, men  

 derfor er det alligevel fornuftigt at tage skridt i retning af en gradvis  

 deregulering.
Skriftlig fremsættelse Niels Helveg Petersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 huslejereguleringsstop i udlejningsbyggeri.
(Beslutningsforslag nr.
B 73).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
