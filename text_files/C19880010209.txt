 I medfør af lov om støtte til miljøforbedrende investeringer i mindre  

 landbrug m.v. jf. lovbekendtgørelse nr. 563 af 20. august 1987, fastsætter  

 Miljøstyrelsen herved følgende regler om regnskaber, revision og kontrol af  

 kommunernes administration af loven.
Årsregnskaber Opgørelsen, der sker på særligt skema, skal underskrives af borgmesteren  

 og forsynes med påtegning af kommunens revision.
Den skal indsendes til  

 Kongeriget Danmarks Hypotekbank og Finansforvaltning, så vidt muligt inden  

 den 15. august.
Revision Revisionen må i øvrigt tilrettelægges under hensyn til dens betydning for  

 de statslige myndigheder.
 Revisionen skal omfatte et antal sager inden for hver enkelt  

 støtte-kategori.
 Revisor må efterprøve, om der ved sagsbehandlingen er taget hensyn til  

 principielle afgørelser og udsendte vejledninger fra Miljøstyrelsen.
 Påtegningen skal indeholde revisors erklæring om, at tilskud er bevilget  

 og udbetalt i overensstemmelse med gældende bestemmelser.
 Der skal i påtegningen henvises til den i pkt. 8 nævnte beretning.
I beretningen redegøres for den udførte revision, samt for alle væsentlige  

 forhold, der har givet anledning til bemærkninger.
Der redegøres endvidere  

 for forhold af principiel eller økonomisk betydning, som revisor finder  

 anledning til at fremdrage, herunder tilfælde, hvor fortolkning af gældende  

 regler giver anledning til tvivl.
