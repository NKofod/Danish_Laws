 Skrivelse med orientering om ny  

 bekendtgørelse og vejledning om kvalitetsstandarder og frit valg af  

 leverandør af personlig og praktisk hjælp m.v.
(Til kommunalbestyrelsen) Der vedlægges i fortryk bekendtgørelse om  

 kvalitetsstandarder og frit valg af leverandør af personlig og  

 praktisk hjælp m.v. samt vejledning hertil af dags dato.
Vejledningen  

 er et supplement til vejledning nr. 59 af 6. marts 1998 om sociale tilbud til  

 ældre m.fl., lov om social service.
 Bekendtgørelsen træder i kraft den 1. januar  

 2003 og erstatter bekendtgørelse nr. 328 af 22. april 1998 om  

 kvalitetsstandarder m.v.
 Der henvises i øvrigt til indledningen til vedlagte  

 vejledning.
Vejledningen af 6. marts 1998 er under revision.
En ny,  

 samlet vejledning om sociale tilbud til ældre m.fl. forventes udsendt  

 primo 2003.
Socialministeriet, den 9. oktober  

 2002 Leif Sondrup Bilag 1 Bekendtgørelse om kvalitetsstandarder  

 og frit valg af leverandør af personlig og praktisk hjælp  

 m.v.
 I medfør af §§ 74 a, 75 c, stk. 7, 75 d, stk. 3, samt 75 e i  

 lov om social service, jf. lovbekendtgørelse nr. 755 af 9. september  

 2002, fastsættes:
Kapitel 1 Kvalitetsstandarder § 1. Kommunalbestyrelsen skal mindst én gang  

 årligt udarbejde en kvalitetsstandard for personlig og praktisk  

 hjælp samt kommunal genoptræning og vedligeholdelsestræning  

 efter §§ 71 og 73 a i lov om social service.
 Stk. 2. Kvalitetsstandarden skal indeholde generel  

 serviceinformation til borgerne om den hjælp, de kan forvente fra  

 kommunen, hvis de får behov for personlig og praktisk hjælp eller  

 kommunal genoptræning og vedligeholdelsestræning efter lovens  

 §§ 71 og 73 a.
Stk. 3. Kvalitetsstandarden skal indeholde en beskrivelse  

 af det serviceniveau, kommunalbestyrelsen har fastsat for ydelser efter  

 §§ 71 og 73 a.
Beskrivelsen af indholdet, omfanget og udførelsen  

 af hjælpen skal være præcis og skal danne grundlag for, at  

 der sikres sammenhæng mellem serviceniveau, de afsatte ressourcer,  

 afgørelserne og leveringen af hjælpen.
Kvalitetsstandarden skal  

 endvidere indeholde operationelle mål for, hvordan dette sikres, og en  

 beskrivelse af, hvordan der følges op på de fastsatte mål,  

 jf. § 2.
 Stk. 4. Af kvalitetsstandarden skal det fremgå,  

 hvilke kvalitetskrav, jf. §§ 7-11, kommunalbestyrelsen stiller til  

 leverandører af hjælp efter lovens § 71, herunder krav til  

 personalets kompetencer, arbejdsmiljø m.v.
 § 2. Mindst én gang årligt skal  

 kommunalbestyrelsen følge op på de i § 1, stk. 3, fastsatte  

 mål for kvaliteten og styringen af hjælpen efter lovens  

 §§ 71 og 73 a, samt på de i § 1, stk. 4, fastlagte  

 kvalitetskrav til leverandører af hjælp efter lovens  

 § 71.
Kapitel 2 Kommunalbestyrelsens beslutning om frit valg af  

 leverandør § 3. Kommunalbestyrelsen skal træffe beslutning  

 om:
1)	at godkende og indgå kontrakt med enhver leverandør,  

 der opfylder de fastsatte kvalitets- og priskrav jf. §§ 7-15 og lovens  

 § 75 c, eller 2)	at bringe leveringen af ydelser efter lovens § 71 i udbud under  

 hensyntagen til EU´s regler om indgåelse af offentlige kontrakter, jf.  

 lovens § 75 e.
 Stk. 2. Kommunalbestyrelsen skal sikre, at der ikke  

 finder forskelsbehandling sted mellem leverandører.
§ 4. Kommunalbestyrelsen træffer, inden leveringen af  

 ydelser bringes i udbud efter § 3, stk. 1, nr. 2, beslutning om,  

 hvorvidt der efter udbuddet skal indgås kontrakt med 2, 3, 4 eller 5  

 leverandører af henholdsvis personlig og praktisk hjælp.  

 Kommunalbestyrelsen træffer inden udbud af madservice beslutning om,  

 hvorvidt der efter udbuddet skal indgås kontrakt med 5 eller flere  

 leverandører.
Kommunalbestyrelsens beslutning skal fremgå af  

 udbudsmaterialet.
 Stk. 2. Kommunalbestyrelsen skal efter en  

 udbudsforretning efter § 3, stk.1, nr. 2, indgå kontrakt med de 2  

 - 5 leverandører af henholdsvis personlig pleje og praktisk  

 hjælp samt for madservice minimum de 5 leverandører, der har  

 afgivet de økonomisk mest fordelagtige tilbud, jf. stk. 1.
 Stk. 3. Kontrakterne efter stk. 2, kan højst  

 indgås for en periode på 2 år, jf. dog stk. 4. Inden  

 kontraktperiodens udløb skal kommunalbestyrelsen beslutte, om  

 leveringen af ydelserne skal i udbud på ny, eller om  

 kommunalbestyrelsen skal godkende og indgå kontrakt med enhver  

 leverandør, der opfylder de kommunalt fastsatte kvalitets- og  

 priskrav, jf. § 3, stk. 1, nr. 1.
Stk. 4. Efter ansøgning kan socialministeren i  

 særlige tilfælde godkende, at kommunalbestyrelsen indgår  

 kontrakt efter stk. 1, for en periode af mere end 2 års varighed.
Der  

 kan gives dispensation, hvis kommunalbestyrelsen har truffet beslutning om,  

 at levering af personlig pleje bringes i udbud, og hvis det i  

 ansøgningen om dispensation kan sandsynliggøres, at  

 dispensation er en forudsætning for, at der via udbuddet kan skabes de  

 ønskede valgmuligheder for modtagerne af hjælpen.
 Stk. 5. Hvis det efter et udbud ikke er muligt at  

 indgå kontrakter i overensstemmelse med betingelserne i stk. 2, finder  

 reglerne om godkendelse af enhver kvalificeret leverandør efter  

 § 3, stk. 1, nr. 1, anvendelse.
 § 5. Kommunalbestyrelsen kan træffe beslutning om, at  

 udbud efter § 3, stk. 1, nr. 2, skal omfatte levering af ydelser i hele  

 kommunen eller i et eller flere af kommunens distrikter, jf. § 11.  

 Vælger kommunalbestyrelsen, at der alene skal gennemføres udbud  

 i enkelte distrikter, finder reglerne om godkendelse af enhver kvalificeret  

 leverandør efter § 3, stk. 1, nr. 1, anvendelse for hvert af  

 kommunens øvrige distrikter.
 Stk. 2. Kommunalbestyrelsen kan træffe beslutning  

 om, at et udbud efter § 3, stk. 1, nr. 2, skal omfatte levering af  

 én, flere eller alle ydelseskategorier, jf. § 10. Vælger  

 kommunalbestyrelsen, at der alene skal gennemføres udbud efter  

 § 3, stk. 1, nr. 2, for enkelte ydelseskategorier, finder reglerne om  

 godkendelse af enhver kvalificeret leverandør efter § 3, stk. 1,  

 nr. 1, anvendelse for alle øvrige ydelseskategorier.
Stk. 3. Træffer kommunalbestyrelsen beslutning om  

 at bringe levering af personlig pleje i udbud, skal levering af personlig og  

 praktisk hjælp i plejehjem og lignende boligenheder, jf. lovens  

 § 75 d, omfattes af udbuddet.
Efter udbud af levering af personlig og  

 praktisk hjælp i disse boligenheder skal der indgås kontrakt med  

 én leverandør for hver boligenhed, jf. § 6, stk. 3.  

 Kommunalbestyrelsen skal stille krav om, at leverandører, der afgiver  

 tilbud om at levere ydelser i plejehjem og lignende boligenheder, også  

 skal afgive tilbud om at levere personlig pleje til øvrige modtagere  

 af personlig pleje i kommunen eller distriktet, jf. stk. 1.
Persongruppe § 6. Modtagere af personlig og praktisk hjælp efter  

 lovens § 71 skal, efter kommunalbestyrelsen har indgået kontrakt  

 med flere leverandører, jf. §§ 3 - 5, vælge, hvilken  

 leverandør, der skal udføre de opgaver, der er truffet  

 afgørelse om efter lovens § 71, jf. §§ 75 og 75 a.
Stk. 2. Kommunalbestyrelsen skal fastsætte frist  

 for, hvornår modtagere af hjælp efter § 71 efter anmodning  

 har ret til at skifte til andre godkendte leverandører.
Fristen for  

 skift af leverandør skal være rimelig og må ikke overstige  

 1 måned fra udgangen af den måned, hvori modtageren af  

 hjælpen har anmodet om at skifte leverandør.
 Stk. 3. Beboere i plejehjem og lignende boligenheder, der  

 modtager hjælp efter lovens § 71, er ikke omfattet af retten til  

 selv at vælge leverandør efter reglerne i lovens § 75  

 c.
Kapitel 3 Kvalitets- og priskrav § 7. Kommunalbestyrelsen skal efter § 3, stk. 1, nr. 1,  

 fastsætte og offentliggøre pris- og kvalitetskrav til  

 leverandører af personlig og praktisk hjælp.
 Stk. 2. Har kommunalbestyrelsen besluttet at udbyde  

 leveringen af ydelser i henhold til § 3, stk. 1, nr. 2, skal  

 kommunalbestyrelsen alene offentliggøre de fastsatte kvalitetskrav for  

 de af udbuddet omfattede ydelser og distrikter, jf. § 5.
Fastsættelse af kvalitetskrav § 8. Kommunalbestyrelsen fastsætter efter lovens  

 § 75 c, stk. 1, de kvalitetskrav, der stilles til leverandører af  

 personlig og praktisk hjælp efter servicelovens § 71.  

 Kvalitetskravene skal afspejle den af kommunalbestyrelsen fastsatte  

 kvalitetsstandard for indholdet og leveringen af ydelserne, jf. § 1.
 Stk. 2. Kvalitetskravene skal anvendes som grundlag for  

 kommunalbestyrelsens godkendelse af leverandører af personlig og  

 praktisk hjælp, jf. § 17.
 § 9. Kommunalbestyrelsen skal, jf. § 8, stk. 1, stille  

 krav om, at leverandøren skal stille et beredskab til rådighed  

 for at sikre leveringen af de ydelser, der er truffet afgørelse om, og  

 for at sikre, at aftalen om levering af ydelser overholdes.  

 Kommunalbestyrelsen skal endvidere stille krav til leverandøren om  

 overholdelse af de generelle retningslinier, kommunalbestyrelsen har fastsat  

 for erstatningshjælp ved aflysninger m.v., jf. lovens § 75 b.
 Stk. 2. Kommunalbestyrelsen træffer beslutning om,  

 hvilke krav der skal stilles til leverandøren i forbindelse med  

 ændringer i kredsen af personer, der modtager hjælp efter  

 servicelovens § 71, ændringer i den enkelte modtagers behov for  

 hjælp eller andre ændringer ved leveringen af ydelser.  

 Kommunalbestyrelsen skal stille krav om, at leverandøren informerer  

 myndigheden om ændringer i modtagerens behov for hjælp, samt om  

 hvordan denne information fra leverandøren skal formidles.
 Stk. 3. Kommunalbestyrelsen kan kræve, at  

 leverandøren stiller sikkerhed for kontraktens opfyldelse.  

 Sikkerhedsstillelsen skal stå i et rimeligt forhold til den forventede  

 omsætning hos leverandøren.
 Stk.4. Kommunalbestyrelsen kan ikke stille kvalitetskrav til  

 leverandører af madservice, der bevirker, at alle leverandører  

 skal benytte en bestemt produktionsform.
Stk. 5. Kommunalbestyrelsen fastsætter efter lovens  

 § 75 d, stk. 2, krav til leverandører af kommunale serviceydelser  

 til beboere i plejehjem m.v.
Kommunalbestyrelsen fastsætter endvidere  

 krav til kvaliteten af øvrige ydelser, der leveres af den kommunale  

 leverandør i forbindelse med driften af plejehjem m.v.  

 Kvalitetskravene til ydelser leveret efter lovens § 71 fastsættes  

 i overensstemmelse med retningslinierne i § 8, stk. 1.
 § 10. Kommunalbestyrelsen skal fastsætte  

 selvstændige kvalitetskrav for ydelseskategorierne personlig pleje,  

 madservice, madservice uden udbringning til hjemmet og øvrig praktisk  

 hjælp.
 Stk. 2. Kommunalbestyrelsen skal fastsætte  

 særskilte kvalitetskrav for alle ydelser, der produceres udenfor  

 hjemmet.
 Stk. 3. Kommunalbestyrelsen kan fastsætte  

 kvalitetskrav for flere ydelseskategorier end de i stk. 1 og stk. 2  

 nævnte.
Stk. 4. Kvalitetskravene skal anvendes som grundlag for  

 godkendelse af leverandører indenfor hver ydelseskategori.
Enhver  

 leverandør, der opfylder kvalitetskravene til hver enkelt  

 ydelseskategori, skal kunne godkendes til at levere ydelser indenfor denne  

 kategori, jf. § 17, stk. 1.
 § 11. Kommunalbestyrelsen skal træffe beslutning om,  

 hvorvidt kommunen skal opdeles i distrikter, jf. § 5.
Stk. 2. Vælger kommunalbestyrelsen at  

 distriktsopdele kommunen, jf. stk. 1, skal denne opdeling afspejles i kravene  

 til leverandørerne.
Hvis de gennemsnitlige, langsigtede omkostninger  

 varierer mellem de forskellige distrikter, skal dette fremgå af  

 priskravene til leverandørerne i distrikterne, jf. §§ 12-15.
 Stk. 3. Kommunalbestyrelsen kan stille krav om, at  

 leverandøren skal acceptere alle modtagere, der vælger den  

 pågældende leverandør i de distrikter, hvor  

 leverandøren er godkendt.
Fastsættelse af priskrav § 12. Kommunalbestyrelsen fastsætter mindst én  

 gang årligt priskrav til leverandører af personlig og praktisk  

 hjælp, jf. § 3, stk. 1, nr. 1.
 Stk. 2. Priskrav opgøres på baggrund af  

 timeprisen for henholdsvis personlig og praktisk hjælp i hjemmet, jf.  

 dog stk. 3 og 4.
 Stk. 3. Priskrav for ydelser, der produceres udenfor  

 hjemmet, fastsættes pr. ydelse.
Stk. 4. Kommunalbestyrelsen træffer beslutning om  

 et fast tilskud til madservice.
Det kommunale tilskud til den enkelte  

 modtagers madservice kan ikke udgøre et højere beløb end  

 prisen på det tilbud, modtageren har valgt, jf. bekendtgørelse  

 om betaling for generelle tilbud og for tilbud om personlig og praktisk  

 hjælp m.v.
 § 13. Kommunalbestyrelsen fastsætter som minimum  

 priskrav for: personlig pleje i hverdagstimerne, personlig pleje på  

 øvrige tider, madservice, madservice uden udbringning til hjemmet samt  

 øvrig praktisk hjælp.
 Stk. 2. Kommunalbestyrelsen skal fastsætte  

 særskilte priskrav for ydelser produceret udenfor hjemmet, jf.  

 § 10, stk. 2.
 Stk. 3. Kommunalbestyrelsen kan fastsætte flere  

 priskrav end de i stk. 1 og stk. 2 nævnte, jf. § 10, stk. 3.
 § 14. Kommunalbestyrelsen fastsætter priskrav ud fra en  

 kalkulation af de gennemsnitlige, langsigtede omkostninger ved den kommunale  

 leverandørvirksomhed af personlig og praktisk hjælp, jf. dog  

 § 15.
 Stk. 2. Kalkulation af kommunens gennemsnitlige,  

 langsigtede omkostninger ved den kommunale leverandørvirksomhed af  

 personlig og praktisk hjælp skal omfatte alle direkte og indirekte  

 omkostninger, der er forbundet med levering af personlig og praktisk  

 hjælp.
 § 15. Prisfastsættelse efter § 14 kan delvis  

 fraviges, når fravigelsen er begrundet i forventede effektiviseringer i  

 den kommunale leverandørvirksomhed eller ændringer i kommunens  

 kvalitetsstandard, jf. § 1. Der skal tages bevillingsmæssig  

 stilling i forhold til det kommunale budget, hvis forventede  

 effektiviseringer i den kommunale leverandørvirksomhed eller  

 ændringer i kvalitetsstandarden indgår ved fastsættelsen af  

 priskravet, jf. 1. pkt.
Stk. 2. I tilfælde, hvor der ikke er en kommunal  

 leverandørvirksomhed indenfor de relevante ydelseskategorier,  

 fastsætter kommunalbestyrelsen priskravene som de gennemsnitlige,  

 langsigtede omkostninger ved den eller de private leverandørers  

 leverance.
Kommunalbestyrelsen kan fravige den i 1. punktum nævnte  

 prisfastsættelse, hvis det er begrundet i forventede effektiviseringer  

 hos leverandørerne eller ændringer i kommunens  

 kvalitetsstandard, jf. stk. 1.
 Stk. 3. Priskrav fastsat efter stk. 1 eller 2 skal  

 dokumenteres.
Offentliggørelse af kvalitets- og priskrav § 16. Kommunalbestyrelsen skal offentliggøre de  

 kvalitets- og priskrav til leverandører af personlig og praktisk  

 hjælp, der er fastsat efter §§ 7- 15 samt dokumentation for  

 priskravene efter § 15.
 Stk. 2. Kommunalbestyrelsen skal som led i  

 offentliggørelsen elektronisk indberette de fastsatte kvalitets- og  

 priskrav til leverandører af personlig og praktisk hjælp til  

 Socialministeriet, der sørger for elektronisk offentliggørelse.  

 Socialministeren fastsætter nærmere regler om indberetningen.
 Stk. 3. Kommunalbestyrelsens kvalitets- og priskrav kan  

 tidligst få virkning fra dagen for offentliggørelse af de  

 indberettede oplysninger, jf. stk. 2.
Kapitel 4 Godkendelse og betaling af leverandører § 17. Kommunalbestyrelsen har pligt til at godkende og skrive  

 kontrakt med enhver leverandør af personlig og praktisk hjælp,  

 der lever op til de i § 16 offentliggjorte kvalitets- og priskrav, jf.  

 dog stk. 2.
 Stk. 2. Kommunalbestyrelsen kan, hvis særlige  

 forhold gør sig gældende, afvise at godkende og indgå  

 kontrakt med en leverandør efter stk. 1. Afvisningen skal kunne  

 begrundes med tilsvarende forhold som omhandlet i tjenesteydelsesdirektivets  

 artikel 29.
Stk. 3. Kommunalbestyrelsen skal umiddelbart efter  

 godkendelse af den enkelte leverandør foretage elektronisk  

 indberetning til Socialministeriet, der sørger for elektronisk  

 offentliggørelse.
Socialministeren fastsætter nærmere  

 regler om indberetningen.
 § 18. Kommunalbestyrelsen betaler alle godkendte  

 leverandører af personlig og praktisk hjælp mv., jf. § 17,  

 i overensstemmelse med de offentliggjorte priskrav og de nærmere  

 betingelser i kontrakten mellem kommunalbestyrelsen og den enkelte  

 leverandør.
 Stk. 2. Kommunalbestyrelsen betaler for levering af  

 ydelser efter et udbud, jf. § 3, stk. 1, nr. 2, i overensstemmelse med  

 betingelserne i kontrakten mellem kommunalbestyrelsen og den enkelte  

 leverandør.
 Stk. 3. Betaling af madservice sker i overensstemmelse  

 med reglerne i bekendtgørelse om betaling for generelle tilbud og for  

 tilbud om personlig og praktisk hjælp m.v. og således, at  

 modtageren betaler for en eventuel difference mellem kommunalbestyrelsens  

 tilskud til madservice og prisen på det valgte tilbud.
Kapitel 5 Regnskab og kontrol § 19. Kommunalbestyrelsen foretager løbende  

 registrering af indtægter og omkostninger ved den kommunale  

 leverandørvirksomhed.
 Stk. 2. Kommunalbestyrelsen forestår en  

 regnskabsmæssig redegørelse for omkostningerne ved den kommunale  

 leverandørvirksomhed af personlig og praktisk hjælp, herunder  

 eventuelle afvigelser i forhold til omkostningskalkulationen i henhold til  

 § 14.
Ikrafttrædelse § 20. Bekendtgørelsen træder i kraft den 1.  

 januar 2003. Samtidig ophæves Socialministeriets bekendtgørelse  

 nr. 328 af 22. april 1998 om kvalitetsstandarder m.v. for hjælp efter  

 §§ 71 og 72 i lov om social service.
Socialministeriet, den 9. oktober 2002 Henriette Kjær /Leif Sondrup Bilag 2 Supplement til vejledning om sociale tilbud  

 til ældre m.fl. efter lov om social service (Frit valg af leverandør af personlig og praktisk  

 hjælp) Indledning Denne vejledning supplerer Socialministeriets vejledning  

 om sociale tilbud til ældre m.fl. af 1. juli 1998. Vejledningen  

 henvender sig først og fremmest til de kommunale myndigheder, men  

 forhåbentlig vil andre også finde den anvendelig.
Vejledningen er  

 opbygget således, at hvert kapitel indledes med de relevante  

 bestemmelser fra bekendtgørelse af 9. oktober 2002 om  

 kvalitetsstandarder og frit valg af leverandør af personlig og  

 praktisk hjælp m.v.. Det er anført, hvis henvisningerne til  

 bestemmelser ikke er fra ovennævnte bekendtgørelse.
Vejledningen beskæftiger sig primært med  

 bekendtgørelse om kvalitetsstandarder og frit valg af  

 leverandør af personlig og praktisk hjælp m.v.. Vejledningen  

 vedrører således indførelsen af frit valg af  

 leverandør af personlig og praktisk hjælp.
Vejledningen  

 beskriver de ændringer i lov om social service, der træder i  

 kraft d. 1. januar 2003 i medfør af lov nr. 399 af 6. juni 2002, jf.  

 bekendtgørelse af 9. oktober 2002 om kvalitetsstandarder og frit valg  

 af leverandør af personlig og praktisk hjælp m.v.
Det er ikke alle ændringerne i medfør af lov  

 nr. 399 af 6. juni 2002, der er beskrevet i vejledningen.
For så vidt  

 angår regelændringerne vedrørende præcisering af  

 retskrav på personlig og praktisk hjælp og fleksibel  

 hjemmehjælp henvises til Socialministeriets orienteringsskrivelse af  

 29. maj 2002 om frit valg af leverandør af personlig og praktisk  

 hjælp m.v.
For så vidt angår frit valg af plejehjem og  

 beskyttede boliger, samt ret til fælles bolig med  

 ægtefælle, samlever m.v. henvises endvidere til  

 bekendtgørelse om plejehjem og beskyttede boliger, nr. 512 af 24. juni  

 2002.
Grundprincipperne for prissætning af personlig og  

 praktisk hjælp fremgår af bekendtgørelse om  

 kvalitetsstandarder og frit valg af leverandør af personlig og  

 praktisk hjælp m.v. og denne vejledning, jf. høringsudgaven af  

 vejledningen af 27. juni 2002 om prissætning, der blev udsendt til alle  

 landets kommuner.
Socialministeriet vil ultimo oktober 2002, som supplement  

 til denne vejledning udsende et bilag om prissætning af personlig og  

 praktisk hjælp herunder madservice.
Der er alene tale om en mindre  

 revision af høringsudgaven af 27. juni 2002 om dette emne.
Kapitel 1 Myndighed og leverandør Af bemærkningerne til lovforslaget om frit valg af  

 leverandør af personlig og praktisk hjælp og betænkningen  

 fra Folketingets Socialudvalg om lovforslaget fremgår det, at det er en  

 forudsætning  for frit valg og en konsekvens af loven, at der  

 sker adskillelse af de kommunale myndigheds- og leverandøropgaver.  

 Adskillelsen af myndigheds- og leverandøropgaverne er essentiel af  

 flere grunde:
 For det første fordi det dermed  

 tydeliggøres overfor borgere og kommunalpolitikere, at  

 kommunalpolitikernes fornemmeste pligt er at varetage myndighedsopgaverne i  

 forhold til borgerne i kommunen, at træffe beslutning om  

 tilrettelæggelse og prioritering af de kommunale myndighedsopgaver samt  

 sikre, at beslutninger og afgørelser efterleves i forhold til  

 borgerne.
 For det andet fordi adskillelsen skaber  

 større gennemsigtighed, både om borgernes rettigheder og om de  

 politiske prioriteringer, der er foretaget.
 For det tredje fordi der ved adskillelsen skabes en  

 klar ansvarsfordeling mellem myndighed og leverandør.
 For det fjerde fordi sammenhængen mellem  

 serviceniveau, afsatte ressourcer og de reelle afgørelser bliver mere  

 tydelig.
 Mens leverandøropgaven, som hidtil kan overlades  

 til godkendte, ikke-kommunale leverandører, vil kommunalbestyrelsen  

 ikke uden lovhjemmel kunne overlade myndighedsopgaven til andre.
 For at kunne udøve myndighedsopgaven på  

 området for personlig og praktisk hjælp, er det afgørende,  

 at kommunalbestyrelsen træffer beslutning om et præcist beskrevet  

 serviceniveau, som giver et klart og realistisk grundlag for at afsætte  

 tilstrækkelige ressourcer, således at forpligtelserne overfor  

 borgerne kan overholdes.
Når kommunalbestyrelsen handler inden for  

 kommunalfuldmagtens grænser gælder de almindelige  

 retsgrundsætninger, herunder lighedsgrundsætningen.  

 Lighedsgrundsætningen medfører, at ens tilfælde skal  

 behandles ens.
Dette betyder, at kommunalbestyrelsen ikke qua sit kendskab  

 til egen leverandørvirksomhed må give denne fordele, som andre  

 leverandørvirksomheder ikke får.
 Det følger desuden af reglerne om habilitet, at det  

 vil være uforeneligt med stillingen som administrativ myndighed, at man  

 samtidig også har ansvar for drift af leverandørvirksomheden.  

 Det vil i givet fald være egnet til at svække omgivelsernes  

 tillid til myndighedens dispositioner og afgørelser.
 I forhold til konkurrenceretten må  

 kommunalbestyrelsens tilrettelæggelse af levering af ydelser til  

 borgerne ikke ske på en sådan måde, at grænsens  

 mellem offentlig og privat virksomhed forrykkes og erlæggelsen af  

 ydelsen må ikke påvirke konkurrenceforholdene i den private  

 sektor på en væsentlig måde.
 Det følger endvidere af det grundlæggende  

 EU-retlige princip om ligebehandling af forskellige leverandører, at  

 ensartede situationer ikke må behandles forskelligt, medmindre en  

 forskellig behandling er objektivt begrundet.
 Kommunalbestyrelsen skal derfor foretage en klar  

 adskillelse af myndighedsopgaven  og leverandøropgaven for at sikre,  

 at der ikke sker overtrædelse af de almindelige  

 retsgrundsætninger og konkurrenceretten.
Leverandørbegrebet Reglerne i servicelovens § 75 c omhandler dels den  

 ret, modtagere af personlig og praktisk hjælp har til selv at  

 vælge hvilken af de godkendte leverandører, de vil have til at  

 levere de visiterede ydelser, dels de forpligtelser kommunalbestyrelsen har  

 til at godkende og indgå kontrakt med kvalificerede leverandører  

 af personlig og praktisk hjælp.
Begrebet »leverandør« anvendes  

 i lovgivning, bekendtgørelse og vejledning om alle leverandører  

 af personlig og praktisk hjælp.
Der skelnes således ikke mellem  

 kommunale og private leverandører, herunder selvejende institutioner.  

 Det er væsentligt, at der er klarhed om dette forhold, så der  

 eksempelvis ikke opstår tvivl om målgruppen for de nye  

 lovbestemmelser.
 Det er således væsentligt, at  

 kommunalbestyrelsen er fuldt bevidst om, at alle leverandører, der  

 ønsker godkendelse efter § 3, stk. 1, nr. 1, skal kunne opfylde  

 de kvalitets- og priskrav, kommunalbestyrelsen har fastsat, ligesom alle  

 leverandører skal byde ind på lige fod, hvis levering af  

 ydelserne bringes i udbud efter § 3, stk. 1, nr. 2.
Kapitel 2 Kvalitetsstandarder § 1.
 Stk. 2. Kvalitetsstandarden skal indeholde generel  

 serviceinformation til borgerne om den hjælp, de kan forvente fra  

 kommunen, hvis de får behov for personlig og praktisk hjælp eller  

 kommunal genoptræning og vedligeholdelsestræning efter lovens  

 §§ 71 og 73 a.
Stk. 3. Kvalitetsstandarden skal indeholde en  

 beskrivelse af det serviceniveau,  kommunalbestyrelsen har fastsat for  

 ydelser efter §§ 71 og 73 a.
Beskrivelsen af indholdet, omfanget og  

 udførelsen af hjælpen skal være præcis og skal danne  

 grundlag for, at der sikres sammenhæng mellem serviceniveau, de afsatte  

 ressourcer, afgørelserne og leveringen af hjælpen.  

 Kvalitetsstandarden skal endvidere indeholde operationelle mål for,  

 hvordan dette sikres, og en beskrivelse af hvordan der følges op  

 på de fastsatte mål, jf. § 2.
 Stk. 4. Af kvalitetsstandarden skal det  

 fremgå, hvilke kvalitetskrav, jf. § 7-11, kommunalbestyrelsen  

 stiller til leverandører af hjælp efter lovens § 71,  

 herunder krav til personalets kompetencer, arbejdsmiljø m.v.
 § 2. Mindst én  

 gang årligt skal kommunalbestyrelsen følge op på de i  

 § 1, stk. 3, fastsatte mål for kvaliteten og styringen af  

 hjælpen efter lovens §§ 71 og 73 a, samt på de i § 1,  

 stk. 4, fastlagte kvalitetskrav til leverandører af hjælp efter  

 lovens § 71.
Det har siden 1.januar 1999 været lovpligtigt for  

 den kommunale myndighed at udarbejde kvalitetsstandarder i forhold til den  

 personlige og praktiske hjælp.
Siden 1. april 2001 har den kommunale  

 myndighed ligeledes skullet udarbejde kvalitetsstandarder for kommunal  

 genoptræning.
Formål med kvalitetsstandarden Kvalitetsstandarden skal bruges til at formidle de  

 politiske målsætninger, kommunalbestyrelsen har truffet  

 beslutning om for ældreplejen i kommunen.
Kvalitetsstandarden er ikke  

 en overordnet hensigtserklæring.
Den skal således kunne bruges  

 som grundlag for den daglige indsats i kommunen på områderne for  

 personlig og praktisk hjælp samt træning.
Derfor skal  

 kvalitetsstandarden indeholde konkrete mål og planer for, hvordan de  

 politisk vedtagne målsætninger skal føres ud i livet.
Kommunalbestyrelsen skal via kvalitetsstandarden skabe  

 gennemsigtighed om sammenhængen mellem det politisk fastsatte  

 serviceniveau, de konkrete afgørelser og de ydelser, der leveres hos  

 den enkelte modtager af personlig og praktisk hjælp.
Det  

 indebærer blandt andet, at borgerne skal kunne bruge  

 kvalitetsstandarden til at orientere sig om serviceniveauet i kommunen og  

 dermed få kendskab til hvilken hjælp, de kan forvente fra  

 kommunen, hvis de får behov for personlig og praktisk hjælp eller  

 kommunal træning.
Herigennem kommer kvalitetsstandarden til at medvirke  

 til at sikre, at kommunens borgere dels kender deres rettigheder, dels kan  

 få kendskab til de politiske beslutninger, der ligger bag det vedtagne  

 serviceniveau.
 For at sikre, at de overordnede målsætninger  

 afspejles direkte i de ydelser, der leveres til borgeren, skal  

 kvalitetsstandarden endvidere indeholde de kvalitetskrav, kommunalbestyrelsen  

 har fastsat for leverandører af personlig og praktisk hjælp i  

 kommunen.
Kvalitetsstandarden skal således dels formidle de  

 overordnede politiske beslutninger,  kommunalbestyrelsen har truffet om  

 serviceniveau, ressourcer og værdier i ældreplejen, dels de  

 konkrete, operationelle mål for, hvorledes disse politiske beslutninger  

 skal føres ud i livet.
Hermed kommer kvalitetsstandarden til  

 udgøre et godt grundlag for dialogen mellem kommunalbestyrelsen og  

 borgerne om de politiske prioriteringer, de folkevalgte har truffet på  

 ældreområdet.
De konkrete målsætninger for  

 ældreplejen, der fastsættes i kvalitetsstandarderne, skal bruges  

 til aktivt at sikre, at de overordnede politiske målsætninger  

 bliver ført ud i livet.
Hvis dette formål skal opfyldes,  

 forudsætter det, at kommunalbestyrelsen målrettet og systematisk  

 følger op på de fastsatte mål.
Derfor skal  

 kommunalbestyrelsen mindst én gang årligt revidere  

 kvalitetsstandarderne og træffe beslutning om eventuelle  

 ændringer eller justeringer i serviceniveau, ressourceanvendelse m.v.  

 Herigennem giver kvalitetsstandarderne og arbejdet med at revidere  

 kvalitetsstandarderne, kommunalpolitikerne lejlighed til at undersøge  

 og få dokumentation for konsekvenserne af de politiske beslutninger om  

 eksempelvis serviceniveauet for den personlige og praktiske hjælp.
Kvalitetsstandarder og myndighedsopgaven Det er en kommunal myndighedsopgave at træffe  

 afgørelser i henhold til serviceniveauet, at sikre at hjælpen  

 leveres i henhold til afgørelsen, samt at sikre grundlaget for en  

 systematisk revision af de politisk vedtagne kvalitetsstandarder.
Den  

 administrative myndighed foretager efter bemyndigelse operationalisering af  

 målsætningerne i kvalitetsstandarderne på de områder,  

 hvor kommunalbestyrelsen ikke allerede har gjort det.
En kvalitetsstandard er, som nævnt ovenfor, det helt  

 afgørende grundlag for, at  myndighedsopgaven  kan varetages  

 tilfredsstillende, idet varetagelsen af denne opgave kræver og  

 forudsætter et klart formuleret serviceniveau.
Kendskab til indholdet i  

 kvalitetsstandarden er samtidig væsentligt for, at leverandører  

 kan levere ydelser med den kvalitet, der er fastlagt af myndigheden.
Kapitel 3 Kommunalbestyrelsens beslutning om model for frit  

 valg § 3 1)	at godkende og indgå  

 kontrakt med enhver leverandør, der opfylder de fastsatte kvalitets-  

 og priskrav, jf. §§ 7-15 og lovens § 75 c, eller Stk. 2. Kommunalbestyrelsen skal sikre, at der ikke  

 finder forskelsbehandling sted mellem leverandører.
Modeller for frit leverandørvalg Kommunalbestyrelsen skal tage stilling til, hvordan  

 rammerne for det frie leverandørvalg skal udfyldes, og dermed hvordan  

 der skal skabes grundlag for indgåelse af kontrakter med  kvalificerede  

 leverandører af personlig og praktisk hjælp.
Med bestemmelserne  

 i bekendtgørelsens § 3 forpligtes kommunalbestyrelsen til at  

 skabe adgang for kvalificerede leverandører, enten ved at godkende og  

 indgå kontrakt med alle kvalificerede leverandører  

 (godkendelsesmodellen), eller ved at bringe leverandøropgaverne i  

 udbud (udbudsmodellen).
 Uanset hvilken løsning kommunalbestyrelsen  

 vælger, skal godkendelsen af leverandørerne ske på  

 baggrund af de kvalitetskrav til levering af ydelserne, som  

 kommunalbestyrelsen har fastsat i overensstemmelse med servicelovens  

 § 75 c, stk. 1, jf. bekendtgørelsens §§ 7-11 (se  

 nærmere herom i kapitel 5 nedenfor).
 Hvis kommunalbestyrelsen vælger at  give modtagerne  

 af personlig og praktisk hjælp valgmulighed mellem forskellige  

 leverandører via godkendelsesmodellen, skal kommunalbestyrelsen  

 endvidere fastsætte priskrav til leveringen af personlig og praktisk  

 hjælp i overensstemmelse med servicelovens § 75 c, stk. 1, jf.  

 bekendtgørelsens §§ 12-15 (se nærmere herom i kapitel 6  

 nedenfor).
Godkendelsesmodellen Hvis kommunalbestyrelsen beslutter at anvende  

 godkendelsesmodellen, betyder det, at alle leverandører, der opfylder  

 de fastsatte kvalitets- og priskrav, har ret til at blive godkendt som  

 leverandører i kommunen.
Der skal fastsættes kvalitets- og priskrav for  

 forskellige ydelseskategorier inden for personlig og praktisk hjælp.  

 Opdelingen betyder blandt andet, at leverandørerne kan søge om  

 godkendelse inden for én eller flere forskellige ydelseskategorier.  

 Der kan således ikke stilles krav om, at en leverandør, der  

 ønsker at blive godkendt efter godkendelsesmodellen, skal kunne levere  

 alle typer af ydelser.
Der kan alene stilles krav om, at leverandøren  

 skal kunne leve op til de kvalitets- og priskrav, der gælder for den  

 pågældende ydelseskategori.
Kvalitets- og priskravene for hver enkelt ydelseskategori  

 skal være ens for alle leverandører.
Udgangspunktet for  

 fastsættelsen af kravene vil typisk være de krav, der stilles til  

 den eller de leverandører, der hidtil har leveret ydelserne.
Da  

 kvalitetskravene skal afspejle det politisk fastsatte serviceniveau, vil  

 beslutninger om ændringer i serviceniveauet kunne betyde, at også  

 kvalitetskravene til leverandørerne skal ændres.
Alle leverandører, der mener, at de kan leve op til  

 kvalitets- og priskravene, kan ansøge om godkendelse hos  

 kommunalbestyrelsen.
Den kommunale leverandør skal søge om  

 godkendelse på lige fod med andre (private) leverandører.
Alle  

 leverandører skal behandles lige.
Kommunalbestyrelsen er forpligtet til inden for rimelig  

 tid at forholde sig til alle ansøgninger om godkendelse.  

 Kommunalbestyrelsen kan vælge at udmelde frister for hvornår og  

 hvor ofte der i tages stilling til ansøgninger om godkendelse.
Der  

 bør som minimum tages stilling til indkomne ansøgninger  

 én gang i kvartalet.
Leverandører, som er godkendt i én kommune,  

 skal som udgangspunkt betragtes som kvalificerede til også at  

 opnå godkendelse i andre kommuner.
Kommunalbestyrelsen kan dog afvise  

 at godkende og skrive kontrakt med en leverandør, der er godkendt i en  

 anden kommune, hvis leverandøren ikke kan levere i overensstemmelse  

 med de fastsatte kvalitets- og priskrav.
Leverandører, der på  

 denne baggrund får afslag på godkendelse, skal have en skriftlig  

 begrundelse for afslaget.
Særligt vedrørende plejehjem og lignende boligenheder Det er ikke formålet med reglerne at skabe  

 valgfrihed mellem flere leverandører for beboere i plejehjem og  

 lignende boligenheder.
Derfor er levering af personlig og praktisk  

 hjælp eller andre ydelser i plejehjem og -boliger m.v. ikke omfattet af  

 godkendelsesmodellen.
Ved anvendelse af godkendelsesmodellen kan  

 kommunalbestyrelsen derfor beslutte at lade leveringen af ydelser i disse  

 boligenheder fortsætte uændret hos den leverandør, der  

 hidtil har løst opgaven.
Kommunalbestyrelsen vil også kunne  

 beslutte at bringe leveringen af ydelser i plejeboligenhederne i udbud efter  

 de helt almindelige udbudsregler.
Grundlaget for et sådant udbud skal  

 være de efter § 9, stk. 5 fastsatte kvalitetskrav.
Et sådant  

 udbud, der alene retter sig mod levering af ydelser i plejeboligenhederne,  

 vil kunne gennemføres uafhængigt af de særlige regler om  

 bl.a. kontraktperiodens længde, der gælder, hvis  

 kommunalbestyrelsen vælger at  bruge udbudsmodellen for den personlig  

 pleje (se nærmere herom nedenfor). Hvis kommunalbestyrelsen  

 vælger at indgå kontrakt om leverancen af ydelser i plejehjem  

 m.v. efter et sådant udbud, bør kommunalbestyrelsen lade det  

 fremgå af udbudsmaterialet og kontrakten, at aftalen kan opsiges med et  

 givet varsel, hvis kommunalbestyrelsen i løbet af kontraktperioden  

 beslutte at gennemføre udbud for personlige pleje generelt, i  

 overensstemmelse med reglerne i udbudsmodellen.
Undtagelsen fra de særlige regler i  

 frit-valg-lovgivningen betyder, at leveringen af ydelserne i plejehjem og  

 lignende plejeboligenheder vil være omfattet af Indenrigs- og  

 Sundhedsministeriets regler om udfordringsret.
Nærmere information om  

 udfordringsretten kan findes på www.im.dk.
Udbudsmodellen Hvis kommunalbestyrelsen ønsker at give modtagerne  

 af personlig og praktisk hjælp frit leverandørvalg via  

 udbudsmodellen, skal kommunalbestyrelsen samtidig træffe beslutning om,  

 hvorvidt udbuddet skal omfatte en enkelt, flere eller alle  

 ydelseskategorier.
Der skal udfærdiges særligt udbudsmateriale  

 for hver af  de ydelseskategorier, der bringes i udbud.
Hvis den personlige  

 pleje bringes i udbud, skal levering af personlig og praktisk hjælp i  

 plejehjem og lignende plejeboligenheder indgå i udbuddet, således  

 at levering af ydelserne i plejeboligenheden efter udbuddet varetages af den  

 leverandør, der har afgivet det økonomisk mest fordelagtige  

 tilbud for boligenheden.
En leverandør, der ønsker at byde  

 på levering af personlig og praktisk hjælp i plejehjem m.v., skal  

 også byde på levering af personlig og praktisk hjælp til  

 hjemmehjælpsmodtagere i eget hjem i det eller de distrikter, hvor  

 plejehjemmet er beliggende.
Anvendelse af udbudsmodellen medfører, at  

 kommunalbestyrelsen skal begrænse antallet af leverandører, som  

 hjemmehjælpsmodtagerne kan vælge imellem.
Som det fremgår  

 af § 4, skal der indgås kontrakt med to til fem  

 leverandører inden for hver ydelseskategori.
Hvis madservice bringes i  

 udbud, skal der som minimum indgås kontrakt med fem leverandører  

 af madservice.
 Kommunalbestyrelsen træffer beslutning om, hvorvidt  

 der skal gennemføres udbud i hele kommunen, eller om udbuddet skal  

 begrænses til at omfatte et eller flere af kommunens distrikter.
Hvis kommunalbestyrelsen vælger, at udbuddet ikke  

 skal gælde alle ydelseskategorier, vil godkendelsesmodellen automatisk  

 gælde for de resterende ydelseskategorier.
Samme forhold gør sig  

 gældende, hvis beslutningen om at anvende udbudsmodellen kun  

 gælder for nogle af kommunens distrikter, idet godkendelsesmodellen  

 så automatisk vil gælde i de distrikter, hvor der ikke  

 gennemføres en udbudsforretning.
Kommunalbestyrelsens beslutning om via udbud at tilbyde  

 kontrakt med to, tre, fire eller fem tilbudsgivere skal fremgå af  

 udbudsmaterialet, så de leverandører, der afgiver tilbud,  

 på forhånd ved, at de vil skulle levere ydelserne i konkurrence  

 med en eller flere andre leverandører.
Tilsvarende skal det i  

 udbudsmaterialet for udbud af madservice præciseres, hvor mange  

 leverandører kommunalbestyrelsen ønsker at indgå kontrakt  

 med.
Efter et udbud skal kommunalbestyrelsen vælge de  

 leverandører, der har afgivet de økonomisk mest fordelagtige  

 tilbud, i overensstemmelse med de konkurrenceretlige regler.
Den kommunale  

 leverandør skal afgive tilbud på lige fod med alle andre  

 leverandører.
Der kan ikke på forhånd indgås aftaler  

 eller træffes beslutning om, at der skal indgås kontrakt med en  

 bestemt leverandør.
De kontrakter, der indgås efter udbudsmodellen, kan  

 højst løbe i en periode på to år.
Herefter skal  

 andre kvalificerede leverandører igen have mulighed for at byde  

 på løsningen af opgaverne, enten ved at der gennemføres  

 en ny udbudsforretning, eller ved at der lukkes op for alle kvalificerede  

 leverandører, i henhold til reglerne for godkendelsesmodellen.
I forbindelse med udbud af den personlige pleje kan  

 kommunalbestyrelsen, hvis ganske særlige forhold gør sig  

 gældende, ansøge Socialministeriet om dispensation fra den  

 toårige kontraktperiode.
Der vil alene kunne gives dispensation, hvis  

 kommunalbestyrelsen i ansøgningen kan sandsynliggøre, at en  

 længerevarende kontraktperiode er en forudsætning for, at  

 udbuddet kan gennemføres med succes.
Ændringer i kvalitetskravene: Skift mellem  

 modeller og ændringer i serviceniveau Kommunalbestyrelsen kan ændre den trufne beslutning  

 om valg af model, i overensstemmelse med de lokalpolitiske ønsker  

 herom.
Overvejelserne herom, vil typisk kunne ske i forbindelse med den  

 årlige revision af kvalitetsstandarden.
Derfor bør  

 kommunalbestyrelsen i de indgåede kontrakter med leverandørerne  

 - efter begge modeller - tage forbehold for, at kontrakten kan opsiges med et  

 givet varsel, således at kommunalbestyrelsen har mulighed for at skifte  

 fra den ene model til den anden.
I forbindelse med revisionen af kvalitetsstandarderne vil  

 kommunalbestyrelsen endvidere skulle træffe beslutninger om  

 serviceniveauet i ældreplejen, og dermed for grundlaget for  

 kvalitetskravene til leverandørerne.
Der bør ligeledes i  

 kontrakterne med leverandørerne tages forbehold for, at der kan ske  

 ændringer i kvalitetskravene til leverandørerne, hvis  

 kommunalbestyrelsen beslutter at foretage ændringer i det kommunale  

 serviceniveau.
Kapitel 4 Persongruppe/målgruppe § 6.
 Stk. 2. Kommunalbestyrelsen skal fastsætte  

 frist for, hvornår  modtagere af hjælp efter § 71 efter  

 anmodning har ret til at skifte til andre godkendte leverandører.  

 Fristen for skift af leverandør skal være rimelig og må  

 ikke overstige 1 måned fra udgangen af den måned, hvori  

 modtageren af hjælpen har anmodet om at skifte leverandør.
 Stk. 3. Beboere i plejehjem og lignende  

 boligenheder, der modtager hjælp efter lovens § 71, er ikke  

 omfattet af retten til selv at vælge leverandør efter reglerne i  

 lovens § 75 c.
 Retten til frit at vælge imellem de  

 leverandører af personlig og praktisk hjælp, som  

 kommunalbestyrelsen har indgået kontrakt med, omfatter alle personer,  

 der modtager hjælp efter servicelovens § 71.
Beboere i plejehjem og lignende boligenheder er ikke omfattet af retten  

 til selv at vælge leverandør af serviceydelser.
Beboere i disse  

 boligenheder har særlige plejebehov, der bedst varetages ved en samlet  

 og koordineret indsats, hvor den enkelte leverandør har base under  

 boligenhedens tag.
Der skal derfor kun være én leverandør  

 i hver plejeboligenhed.
Denne leverandør skal kunne levere såvel  

 personlig pleje som praktisk hjælp til alle boligenhedens beboere.
 En modtager af personlig og praktisk hjælp kan frit  

 vælge mellem de leverandører, der af kommunalbestyrelsen er  

 godkendt til at levere de ydelser, som modtageren i medfør af  

 afgørelsen  er berettiget til at modtage.
Hvis modtageren er berettiget til hjælp fra  

 forskellige ydelseskategorier - eksempelvis hvis modtageren både er  

 berettiget til personlig og praktisk hjælp - kan modtageren vælge  

 forskellige leverandører til at varetage opgaverne indenfor de  

 forskellige ydelseskategorier.
I de tilfælde, hvor modtageren af  

 hjælpen ønsker at gøre brug af adgangen til at  

 vælge forskellige leverandører til de forskellige ydelsestyper,  

 vil det kunne betyde en indskrænkelse i modtagerens mulighed for at  

 bytte de visiterede ydelser med andre ydelser, jf. § 75f i Lov om Social  

 Service.
Modtageren af hjælpen skal gøres opmærksom  

 på dette i det informationsmateriale, der er udarbejdet til brug for  

 modtagerens valg af leverandør.
 Kommunalbestyrelsen må ikke indføre  

 begrænsninger i modtagerens valgfrihed, eksempelvis i form af  

 begrænsninger i hvor ofte en modtager må skifte  

 leverandør.
Kommunalbestyrelsen skal, af hensyn til  

 leverandørens muligheder for at omstille sig til ændringer i  

 modtagerkredsen,  fastsætte frister for hvor hurtigt en modtager kan  

 skifte fra en leverandør til en anden, efter der er tilkendegivet  

 anmodning om leverandørskifte.
Fristen skal fastsættes  

 afhængigt af de konkrete forhold og skal være rimelig set i  

 forhold til ydelsens karakter.
Hvis særlige forhold gør sig  

 gældende (f.eks. alvorlige uoverensstemmelser mellem modtager og  

 leverandør), skal der kunne afviges fra den generelt fastsatte frist.  

 Leverandørskift skal i alle tilfælde kunne ske senest en  

 måned efter udgangen af den måned, hvori modtageren af  

 hjælpen har anmodet om at skifte leverandør.
Kommunalbestyrelsen skal i samarbejde med  

 leverandørerne udarbejde og ajourføre orienteringsmateriale om  

 alle de leverandører, der er godkendt/indgået kontrakt med om  

 levering af personlig og/ eller praktisk hjælp.
Informationsmaterialet  

 skal dels indeholde en grundig præsentation af de enkelte  

 leverandører, og dels indeholde generelle oplysninger om muligheden  

 for at vælge, herunder muligheden for og varsling af et ønske om  

 at skifte til en anden leverandør.
Det generelle informationsmateriale  

 skal endvidere indeholde oplysninger om, hvilken betydning det har for  

 modtagerens mulighed for at bytte de visiterede ydelser med andre ydelser,  

 jf. servicelovens § 75 f, hvis modtageren vælger en  

 leverandør, der ikke er godkendt til at levere alle typer af  

 ydelser.
 Alle leverandører skal behandles lige, og der skal  

 derfor i informationsmaterialet have de samme muligheder for at  

 præsentere sig.
Præsentationen af den enkelte leverandør skal  

 være præcis og udtømmende og skal indeholde alle de  

 informationer, der kan have betydning for modtagerens valg af  

 leverandør.
Det vil typisk være vigtigt for modtageren at vide,  

 hvem der kommer i hjemmet for at løse opgaverne.
Derfor vil den  

 enkelte leverandør i orienteringsmaterialet skulle oplyse, om der er  

 indgået aftale med underleverandører, der skal varetage en del  

 af opgaveløsningen.
I kommuner, hvor kommunalbestyrelsen har valgt at bruge  

 godkendelsesmodellen, må der forventes at kunne ske ændringer i  

 orienteringsmaterialet op til fire gange årligt, i forbindelse med den  

 kvartalsvise godkendelse af nye leverandører.
Det kan derfor overvejes  

 at udforme orienteringsmaterialet på en sådan måde, at det  

 uden de store omkostninger kan suppleres eller justeres, hvis  

 leverandører bliver godkendt eller ophører med at være  

 godkendte.
 Informationsmaterialet skal i forbindelse med  

 afgørelsen om hjælpen udleveres til de personer, der er tildelt  

 hjælp efter § 71. Modtageren af hjælpen efter § 71 skal  

 på baggrund af informationsmaterialet træffe beslutning om,  

 hvilken af de godkendte leverandører der skal udføre  

 hjælpen.
Den kommunale myndighed skal være opmærksom  

 på, om modtageren af hjælpen er stand til selv at vælge  

 leverandør eller har svært ved at overskue konsekvenserne af et  

 valg.
I sådan tilfælde skal den kommunale myndighed påse,  

 om der er pårørende eller andre, herunder en værge, der  

  kan varetage den pågældendes interesser.
 I forhold til udmøntningen af den konkrete  

 afgørelse skal den kommunale myndighed indgå en skriftlig aftale  

 med den valgte leverandør om den konkrete udførelse af den  

 hjælp, der er truffet afgørelse om.
Informationsmaterialet skal som nævnt løbende  

 opdateres, hvis der sker ændringer i leverandørkredsen, f.eks. i  

 forbindelse med indgåelse eller opsigelse af kontrakter med  

 leverandørerne.
Den kommunale myndighed skal sørge for, at det  

 opdaterede informationsmateriale udleveres til alle de modtagere af  

 hjælp efter § 71, der er omfattet af de ændrede  

 valgmuligheder.
 Er afgørelsen om hjælp efter § 71  

 truffet før 1. januar 2003, skal den kommunale myndighed sørge  

 for, at modtageren af hjælpen får udleveret  

 informationsmaterialet om leverandørerne med henblik på  

 stillingtagen til leverandørvalg.
Hjemmesygepleje Lovgivningen om frit valg af leverandør af  

 personlig og praktisk hjælp omfatter ikke hjemmesygeplejeydelser.
Den  

 enkelte kommunalbestyrelse afgør, om modtagerne af hjemmesygepleje  

 skal have de samme muligheder for leverandørvalg svarende til  

 servicelovens ydelser vedr. personlig og praktisk hjælp.
 Når kommunalbestyrelsen skal fastsætte  

 kvalitets- og priskrav for personlig og praktisk hjælp kræver  

 det, at kommunalbestyrelsen skelner mellem ydelser efter § 71 i lov om  

 social service og andre ydelser, som f.eks. hjemmesygeplejeydelser.
Kapitel 5 Kvalitetskrav Lov om social service § 75 c.  

Kommunalbestyrelsen skal fastsætte og offentliggøre de  

 kvalitets- og prismæssige krav, der stilles til leverandører af  

 personlig og praktisk hjælp efter § 71, jf. § 74 a, herunder  

 hvilket beredskab der, jf. § 75 b, stk. 1, kræves af  

 leverandørerne for at sikre, at de afgørelser, der er truffet  

 efter § 71, kan effektueres.
 stk. 2.  .
 § 75 d.  

Bestemmelserne i § 75 c omfatter ikke beboere i plejehjem m.v., jf.  

 § 140, lejere i plejeboligbebyggelser, der er omfattet af lov om almene  

 boliger samt støttede private andelsboliger m.v. eller lov om boliger  

 for ældre og personer med handicap, og lejere i tilsvarende  

 boligenheder.
Stk. 2. Kommunalbestyrelsen skal fastsætte og  

 offentliggøre de kvalitetskrav, der stilles til leverandører af  

 kommunale serviceydelser til de i stk. 1 nævnte persongrupper, jf.  

 § 74 a.
Hvis kommunalbestyrelsen har ansvaret for andre dele af driften  

 af de i stk. 1 nævnte boliger, skal kommunalbestyrelsen endvidere  

 fastsætte og offentliggøre de kvalitetskrav, der stilles i  

 forbindelse med varetagelsen af disse opgaver.
Kommunalbestyrelsens forpligtelse til at fastsætte  

 og offentliggøre kvalitetskrav til leverandørerne af personlig  

 og praktisk hjælp er nærmere beskrevet i §§ 7-11 i  

 bekendtgørelsen.
Udgangspunktet for fastsættelsen af  

 kvalitetskravene er de politiske beslutninger om blandt andet serviceniveau,  

 udførelse af hjælpen m.v., som kommunalbestyrelsen har truffet,  

 og som fremgår af kvalitetsstandarden, jf. kapitel 2.
 Kvalitetskravene skal medvirke til at skabe  

 gennemsigtighed om kommunalbestyrelsens prioriteringer, mål og  

 værdier og dermed medvirke til at give brugere og borgere et klart  

 billede af, hvad de kan forvente af den personlige og praktiske hjælp i  

 kommunen   uanset hvilken leverandør modtageren vælger.
Selv om kvalitetskravene skal målrettes  

 leverandørerne af personlig og praktisk hjælp, er det vigtigt,  

 at fastholde fokus på, at formålet med kvalitetskravene er at  

 sikre en professionel, kvalificeret og værdig behandling af brugerne.  

 Kommunalbestyrelsen skal have dette formål for øje, og skal  

 udforme kvalitetskravene så de kan understøtte varetagelsen af  

 kommunalbestyrelsens myndighedsopgave med at sikre, at brugerne får den  

 hjælp, de har behov for og krav på.
Som konsekvens heraf skal  

 kvalitetskravene til leverandørerne udformes, så der skabes  

 sikkerhed for overholdelse af kravene i lovens § 75 om, at  

 afgørelsen om hjælp efter § 71 skal efterleves samt om, at  

 afgørelserne skal indeholde frister for erstatningshjælp, hvis  

 der undtagelsesvis sker aflysninger.
Generelle krav til alle leverandører De kvalitetskrav, kommunalbestyrelsen fastsætter,  

 gælder alle leverandører af personlig og praktisk hjælp -  

 både private leverandører (herunder selvejende institutioner) og  

 kommunale leverandører.
Der må hverken før eller efter  

 godkendelsen af leverandører stilles særlige kvalitetskrav med  

 henblik på at give enkelte leverandører konkurrencemæssige  

 fordele frem for andre leverandører.
 Kvalitetskravene skal blandt andet fastsættes med  

 henblik på at give modtagerne af personlig og praktisk hjælp  

 størst mulig valgfrihed mellem forskellige leverandører.  

 Kravene skal være saglige, konkrete og velunderbyggede, og må  

 ikke være konkurrenceforvridende.
 Kommunalbestyrelsen kan ved hjælp af  

 kvalitetskravene blandt andet skabe sikkerhed for, at alle  

 leverandører af personlig og praktisk hjælp lever op til de  

 målsætninger, kommunalbestyrelsen har sat for forhold som  

 arbejdsmiljø, personalepolitik, efteruddannelse m.v.
Kommunalbestyrelsen kan stille kvalitetskrav, der fremmer  

 formålet i lov om aktiv social politik og lov om en aktiv  

 arbejdsmarkedspolitik om at bevare og udbygge arbejdspladsens rummelighed -  

 initiativer, der medvirker til forebyggelse og fastholdelse på  

 arbejdsmarkedet.
Yderligere informationer om sociale klausuler kan fås  

 på www.socialaftaler.dk Kommunalbestyrelsen skal via kvalitetskravene skabe  

 sikkerhed for, at leverandørerne kan efterleve de afgørelser,  

 der er truffet om hjælp og hjælpens udførelse.
Det betyder  

 blandt andet, at der bør stilles krav om, at leverandøren har  

 et beredskab til at håndtere ferie- og sygdomsperioder blandt  

 personalet og til at håndtere pludseligt opståede ændringer  

 i behovet for hjælp hos de brugere, der har valgt netop denne  

 leverandør.
Kommunalbestyrelsen bør også stille krav om,  

 hvor hurtigt leverandøren skal kunne påtage sig at levere  

 hjælp til nye brugere.
Leverandøren kan, blandt andet med henblik på  

 at sikre det nødvendige beredskab, indgå aftaler med  

 underleverandører om levering af dele af ydelserne, eller at  

 indgå aftaler med andre leverandører om fælles levering af  

 ydelser.
Det vil i sådanne tilfælde være dén  

 leverandør, der har indgået kontrakt med kommunalbestyrelsen,  

 der har ansvaret for, at underleverandøren er bekendt med, og lever op  

 til, de af kommunalbestyrelsen fastsatte kvalitetskrav.
Hvis en godkendt  

 leverandør har indgået aftale med underleverandører, skal  

 dette fremgå af det orienteringsmateriale, modtageren af hjælpen  

 har fået udleveret med henblik på valg af leverandør.
Ved udarbejdelsen af kvalitetskravene bør  

 kommunalbestyrelsen endvidere sikre, at leverandørerne gøres  

 bekendt med de særlige forvaltningsretlige hensyn, der skal tages i  

 forbindelse med levering af sociale ydelser som personlig og praktisk  

 hjælp.
Kommunalbestyrelsen skal derfor stille krav til  

 leverandørerne om overholdelse af reglerne om bl.a. tavshedspligt jf.  

 retssikkerhedslovens § 43, stk. 2 og 3.
For at sikre levering af ydelserne i tilfælde af  

 helt uforudsete forhold (konkurs eller lignende) kan kommunalbestyrelsen  

 stille krav om, at leverandøren sætter en form for sikkerhed i  

 forbindelse med kontraktindgåelsen.
Sikkerhedsstillelsen, der f.eks.  

 kan være en indefrysning af et beløb, en aftale med et  

 vikarbureau eller lignende, skal stå i et rimeligt forhold til  

 leverandørens forventede omsætning ved levering af personlig og  

 praktisk hjælp.
Arbejdsredskaber og hjælpemidler til levering af  

 personlig og praktisk hjælp For at understøtte, at leveringen af personlig og  

 praktisk hjælp sker i overensstemmelse med f.eks.  

 arbejdsmiljøreglerne, eller at leverandøren opfylder sin  

 forpligtelse til at informere den kommunale myndighed om de leverede ydelser,  

 ændringer i modtagerens behov eller lignende, kan det være  

 hensigtsmæssigt eller nødvendigt at anvende forskellige  

 arbejdsredskaber eller tekniske hjælpemidler ved leveringen af  

 ydelserne.
Det vil som udgangspunkt være leverandørens ansvar at  

 tilvejebringe arbejdsredskaber og tekniske hjælpemidler, der anvendes i  

 hjemmet.
Den kommunale leverandørvirksomheds omkostninger til  

 sådanne redskaber, skal derfor også medtages i  

 fastsættelsen af priskrav til alle leverandører, jf. kapitel  

 6.
Kommunalbestyrelsen vil kunne stille krav om, at  

 leverandøren kan dokumentere, at brugeren har fået de ydelser,  

 der er truffet afgørelse om, og at de aftaler, der er indgået  

 med brugeren om udmøntning af afgørelsen/levering af  

 hjælpen, overholdes.
Kommunalbestyrelsen kan stille krav om, at  

 dokumentationen, kommunikationen med og indberetningen til den kommunale  

 myndighed sker på en bestemt måde, eksempelvis via elektronisk  

 indberetning eller lignende.
Kommunalbestyrelsen kan i den forbindelse  

 kræve, at leverandøren anskaffer de nødvendige  

 arbejdsredskaber hertil.
Leverandøren vil alene kunne  

 pålægges at anskaffe de redskaber, der er nødvendige for  

 at foretage den fornødne dokumentation, kommunikation eller  

 indberetning.
Da opfølgningen på dokumentationen er en  

 myndighedsopgave, kan kommunalbestyrelsen ikke pålægge  

 leverandørerne at afholde udgifterne til det materiel, der skal  

 forarbejde den indberettede dokumentation hos myndigheden.
Sikringen af personalets arbejdsmiljø er et andet  

 hensyn, der kan give behov for særlige arbejdsredskaber.
Sikring af  

 arbejdsmiljøet er et ansvar, som den enkelte arbejdsgiver har i  

 forhold til sit personale.
Kommunalbestyrelsen kan betinge godkendelsen af en  

 leverandør af, at leverandøren lever op til de  

 lovgivningsmæssigt fastsatte arbejdsmiljøkrav m.v.
Dette  

 indebærer blandt andet, at kommunalbestyrelsen kan kræve, at den  

 enkelte leverandør skal sørge for/afholde udgiften til, at de  

 arbejdsredskaber (eksempelvis plejesenge, lifte og lignende), der er  

 nødvendige for at sikre arbejdsmiljøet i brugerens hjem.
Det er vigtigt, at der skelnes mellem personlige  

 hjælpemidler, der er tilvejebragt af hensyn til brugeren, og  

 hjælpemidler/arbejdsredskaber, der er tilvejebragt af hensyn til  

 personalets arbejdsforhold.
I modsætning til  

 arbejdsmiljørelaterede hjælpemidler, som  

 leverandøren/arbejdsgiveren har ansvaret for, vil det være de  

 kommunale myndigheder, der har ansvaret for at fremskaffe og finansiere  

 personlige hjælpemidler til brugerne.
De arbejdsmiljørelaterede  

 redskaber/hjælpemidler vil ofte være møbler eller  

 installationer, der er mere eller mindre stationære, og som vil skulle  

 være fast til stede hos brugeren uanset hvilken leverandør, der  

 vælges.
Det kan derfor - ikke mindst af hensyn til brugeren -  

 være hensigtsmæssigt, at redskaberne ejes og installeres af en  

 central instans, der tilbyder at udleje eller lease redskaberne til de  

 godkendte leverandører.
Hermed skabes der mulighed for at  

 begrænse de gener, brugeren vil opleve, ved at  

 hjælpemidlerne/redskaberne skal udskiftes, hvis brugeren vælger  

 at skifte leverandør.
Differentiering af kvalitetskrav - ydelseskategorier og  

 distrikter Den overordnede målsætning med reglerne om  

 frit leverandørvalg er at give hjemmehjælpsmodtagerne  

 valgmuligheder mellem så mange kvalificerede leverandører som  

 muligt.
Derfor skal der ved fastsættelsen af kvalitetskravene skabes de  

 bedst mulige betingelser for, at en bred vifte af leverandører kan  

 opnå kommunalbestyrelsens godkendelse.
Det betyder blandt andet, at  

 kvalitetskravene ikke må udformes på en måde, der  

 medfører en generel udelukkelse af mindre, private virksomheder.
For at sikre bredden i leverandørkredsen skal  

 kommunalbestyrelsen opsplitte ydelserne, personlig og praktisk hjælp,  

 og fastsætte kvalitetskrav for flere forskelle ydelseskategorier.
Der  

 skal som minimum fastsættes særskilte kvalitetskrav for den  

 personlige pleje, madservice, madservice uden udbringning til hjemmet og for  

 den øvrige praktiske hjælp (rengøring m.v.). Hvis  

 kommunalbestyrelsen har udskilt, eller ønsker at udskille, visse typer  

 af hjælp yderligere f.eks. praktisk hjælp for så vidt  

 angår vask eller udbringning af dagligvarer, og løse disse  

 opgaver via særlige ordninger udenfor brugerens hjem, skal der  

 fastsættes særskilte kvalitetskrav for disse opgaver.
Potentielle  

 leverandører kan anmode om at blive godkendt som leverandør af  

 ydelser indenfor hver enkelt ydelseskategori, hvor der fastsættes  

 særskilte kvalitetskrav.
Kvalitetskrav for levering af ydelser i plejehjem og  

 lignende boligenheder Beboere i plejehjem og lignende boligenheder er som nævnt ikke  

 omfattet af retten til selv at vælge leverandør af  

 serviceydelser.
Derfor kan leverandører ikke søge om at blive  

 godkendt til at levere ydelser i disse boligenheder efter  

 godkendelsesmodellen.
 Kommunalbestyrelsen er dog, med henblik på at skabe gennemsigtighed,  

 forpligtet til at fastsætte og offentliggøre kvalitetskrav for  

 kommunale serviceydelser til beboere i disse boligenheder, samt krav til  

 kvaliteten af øvrige ydelser, der leveres i disse boligenheder.
Kapitel 6 Priskrav § 12.
 Stk. 2. Priskrav opgøres på baggrund af  

 timeprisen for henholdsvis personlig og praktisk hjælp i hjemmet, jf.  

 dog stk. 3 og stk. 4.
 Stk. 3. Priskrav for ydelser, der produceres  

 udenfor hjemmet, fastsættes pr. ydelse.
Stk. 4. Kommunalbestyrelsen træffer  

 beslutning om et fast tilskud til madservice.
Det kommunale tilskud til den  

 enkelte modtagers madservice kan ikke udgøre et højere  

 beløb end prisen på det tilbud, modtageren har valgt, jf.  

 bekendtgørelse om betaling for generelle tilbud og for tilbud om  

 personlig og praktisk hjælp m.v.
 § 13.  

Kommunalbestyrelsen fastsætter som minimum priskrav for:  

 personlig pleje i hverdagstimerne, personlig pleje på øvrige  

 tider, madservice, madservice uden udbringning til hjemmet samt øvrig  

 praktisk hjælp.
 Stk. 2. Kommunalbestyrelsen skal fastsætte  

 særskilte priskrav for ydelser produceret udenfor hjemmet, jf.  

 § 10, stk. 2.
 Stk. 3. Kommunalbestyrelsen kan fastsætte  

 flere priskrav end de i stk. 1 og stk. 2 nævnte, jf. § 10, stk.  

 3.
 Det følger af § 12, at kommunalbestyrelsen  

 skal fastsætte priskrav, der skal stilles til alle leverandører  

 af personlig og praktisk hjælp.
 Priskravene udtrykker de omkostninger den kommunale  

 leverandørvirksomhed har ved levering af personlig og praktisk  

 hjælp i overensstemmelse med de stillede kvalitetskrav, jf. § 10,  

 stk. 1.
Priskravene udgør det afregningsgrundlag, som den  

 kommunale myndighed skal betale alle godkendte leverandører, der er  

 indgået kontrakt med for levering af personlig og praktiske  

 hjælp.
Priskravet gælder således både den kommunale  

 og de private leverandører.  Den enkelte leverandør godkendes,  

 jf. kapitel 3 til en eller flere af ydelseskategorierne i kommunen, mens  

 priskravene sikrer gennemsigtighed i konkurrencevilkårerne.
Priskravet er de samlede, reelle og faktiske omkostninger  

 ved den kommunale leverandørvirksomhed inden for den personlige og  

 praktiske hjælp.
Priskravet skal medvirke til at skabe lige konkurrence  

 mellem alle leverandører af personlig og praktisk hjælp og  

 synliggøre omkostningerne ved den kommunale  

 leverandørvirksomhed.
Priskravet fastsættes uden moms, jf. kap.  

 10 I situationer, hvor selve leverancen kan berøre  

 flere priskrav, f.eks. når den personlige og praktiske hjælp  

 leveres af samme leverandør, skal der foretages en adskillelse af  

 leverancen i henholdsvis den personlig pleje og praktisk hjælp.
Dette  

 skal gøres af hensyn til kravet om det frie leverandørvalg, som  

 betyder, at der skal være mulighed for at vælge forskellige  

 leverandører af henholdsvis personlig pleje og praktiske hjælp.  

 Kommunalbestyrelsen kan ikke stille krav om, at leverandøren af den  

 praktiske hjælp også skal kunne varetage den personlige  

 pleje.
 Prisfastsættelse:
 Kommunalbestyrelsen skal fastsætte følgende  

 priskrav:
-	Pr. time praktisk hjælp -	Pr. time personlig pleje i hverdagstimerne -	Pr. time personlig pleje på øvrige tider -	Et måltid leveret i hjemmet (madservice) -	Et måltid uden levering til hjemmet (madservice uden  

 udbringning til hjemmet) De fem priskrav anses for de centrale i forhold til  

 leveringen af den personlige og praktiske hjælp, og skal  

 prissættes individuelt af hensyn til gennemsigtigheden i  

 prisfastsættelsen, jf. § 10, stk. 1.
 Beslutter kommunalbestyrelsen at fastsætte  

 kvalitetskrav for flere ydelseskategorier end de i § 10, stk. 1,  

 nævnte,  jf. § 10, stk. 3, skal der ske en yderligere  

 specificering af priskrav, jf. § 13, stk. 3. Det kan f.eks. være i  

 forhold til distrikter, rengøring, tøjvask m.v.
Vurderingen af, hvorvidt der er grundlag for  

 særskilte priskrav, beror i første omgang på, om der er  

 grundlag for at stille kvalitetskrav til en særskilt ydelseskategori,  

 jf. § 10. Hertil kommer overvejelser om, hvorvidt der er mulighed for at  

 fastsætte valide og afgrænsede priskrav i forhold til  

 ydelseskategorien, f.eks. afhængigt af tidspunktet for leverancen.
Det  

 skal sikres, at priskravene kan opfylde kravene til beregning og  

 dokumentation, og det skal iagttages, om opdelingen tilgodeser kravet om fri  

 og lige konkurrence mellem leverandørerne.
 Opgørelse af priskrav:
Det følger af bekendtgørelsens § 12,  

 stk. 1, at kommunalbestyrelsen mindst en gang om året fastsætter  

 priskrav om personlig og praktisk hjælp.
Den årlige  

 fastsættelse af priskrav skal ske for at sikre sammenhængen  

 mellem prisfastsættelsen og kommunens serviceniveau, som den bl.a.  

 kommer til udtryk ved den årlige udarbejdelse af kvalitetsstandarden  

 for personlig og praktisk hjælp.
Med en årlig fastsættelse  

 af priskravene tilgodeses tillige hensynet til prisstabilitet for en periode  

 hos leverandørerne af personlig og praktisk hjælp.
Kommunalbestyrelsen kan undtagelsesvis revidere  

 priskravene, inden der er gået et år.
Det kan være  

 nødvendigt, hvis det konstateres, at de stillede priskrav til en eller  

 flere ydelser ikke er i overensstemmelse med de faktiske omkostninger ved  

 leverancen af personlig og praktisk hjælp.
Ekstraordinære  

 ændringer i kvalitetsstandarden herunder kvalitetskravene, jf.  

 bekendtgørelsens § 15, stk. 1 og 2, kan også begrunde en  

 ekstraordinær revision af priskravet inden 1 år.
Priskravet for personlig og praktisk hjælp i  

 hjemmet, jf. § 12, stk. 2 opgøres som timeprisen for personlig og  

 praktisk hjælp leveret i hjemmet.
Det betyder, at kommunens samlede  

 omkostninger til personlig og praktisk hjælp skal sættes i  

 forhold til den reelle og faktisk leverede tid.
 Ved opgørelsen af antal leverede timer hos  

 modtageren indgår den tid, som anvendes hos modtageren, sammen med  

 modtageren eller f.eks. til indkøb eller lignende aktiviteter, der  

 forestås fra hjemmet.
 Opgørelse af de leverede timer i hjemmet skal ske  

 med udgangspunkt i registrerede data om den tid, der leveres i hjemmet og for  

 de omfattede ydelser, d.v.s. som minimum personlig pleje i hverdagstimerne,  

 personlig pleje på øvrige tider og praktisk hjælp i  

 hjemmet, jf. også § 13, stk. 1. Skal der beregnes særskilte  

 priskrav i  hjemmet i henhold til § 13, stk. 3, opgøres de  

 leverede timer særskilt  for disse.
Er der ikke data til rådighed om ovenstående,  

 er det nødvendigt at anvende andre datakilder.
F.eks. kan data om den  

 brugerrettede tid fra en »Ansigt Til Ansigt«  (ATA)   måling anvendes i det omfang, tallene  

 kan valideres og tilpasses.
Der kan også gennemføres en  

 stikprøve i kommunen.
Ved anvendelse af en stikprøve er det af  

 stor betydning, at størrelsen af stikprøven er  

 repræsentativ både med hensyn til antal brugere og plejetyngde, i  

 tidsperiode og i forhold til medarbejdergrupper m.v.
 Priskravet opgjort pr. time personlig og praktisk  

 hjælp kan illustreres således:
Pris pr. time = Samlede omkostninger for periode X _________________________________ Samlede antal leverede timer i periode X For ydelser leveret uden for hjemmet, jf. § 12, stk.  

 3 fastsættes priskravet pr. ydelse.
Denne bestemmelse er møntet  

 på centrale ordninger som tøjvask, indkøb m.v.
Omkostningskalkulation § 14.
 Stk. 2. Kalkulation af  kommunens gennemsnitlige,  

 langsigtede omkostninger ved den kommunale leverandørvirksomhed af  

 personlig og praktisk hjælp skal omfatte alle direkte og indirekte  

 omkostninger, der er forbundet med levering af personlig og praktisk  

 hjælp.
 Priskravet til private leverandører skal  

 fastsættes ud fra en kalkulation af de gennemsnitlige, langsigtede  

 omkostninger ved den kommunale leverandørvirksomhed af personlig og  

 praktisk hjælp.
Omkostningskalkulationen skal foretages for at skabe  

 åbenhed om den kommunale leverandørvirksomhed og for at  

 undgå konkurrenceforvridning mellem leverandører.  

 Omkostningskalkulationen skal sikre, at den offentlige  

 leverandørvirksomhed medtager alle omkostninger ved levering af  

 personlig og praktisk hjælp, da dette er forudsætningen for, at  

 kommunalbestyrelsens priskrav er lovlige.
Desuden skal en korrekt  

 omkostningskalkulation forebygge, at den kommunale myndighed kommer i en  

 situation, hvor der rejses krav om efterbetaling til private  

 leverandører, som en konsekvens af, at der opstår et behov for  

 en merbevilling til den kommunale leverandør for at dække et  

 opstået underskud ved den kommunale leverandørvirksomhed.
 Omkostningskalkulationen forudsætter, at den  

 kommunale myndighed er klart adskilt fra den kommunale  

 leverandørvirksomhed, jf. også kapitel 1.
Omkostningskalkulationen skal omfatte de gennemsnitlige,  

 langsigtede omkostninger og ikke udgifterne, som de fremgår af  

 kommunens budget/regnskab.
Det skyldes for det første, at det  

 kommunale budget/regnskab ikke omfatter forrentning og afskrivning, som er en  

 del af omkostningerne.
For det andet, at omkostninger er en beregnet  

 størrelse, der bygger på indregning af alle produktionsfaktorer,  

 f.eks. bygninger, central lønadministration m.v., i leverancen af  

 personlig og praktisk hjælp.
 Kalkulationen foretages som minimum for hver  

 ydelseskategori og omfatter både de direkte og indirekte omkostninger  

 ved personlig og praktisk hjælp samt investeringsomkostninger.
 Kalkulation af  kommunens omkostninger ved den kommunale  

 leverandørvirksomhed af personlig og praktisk hjælp skal  

 således omfatte:
 1)	Alle direkte omkostninger, der er forbundet med levering af  

 personlige og praktiske hjælp, f.eks. løn til udførende  

 personale, inkl. pensionsbidrag og andre løndele, over- og merarbejde,  

 materialer m.v.
 2)	Alle indirekte omkostninger, der er forbundet med levering af  

 personlig og praktisk hjælp, f.eks. indirekte lønomkostninger,  

  andel af fællesomkostninger til f.eks. ledelse, administration,  

 husleje, udstyr, forsikringer, pensionsforpligtigelser, forrentning af  

 drifts- og anlægskapital og afskrivning af anlægsaktiver samt  

 beregnede omkostninger for faciliteter i øvrigt, der er stillet til  

 rådighed ved levering af personlig og praktisk hjælp  

 m.v.
For såvel de direkte, som de indirekte omkostninger  

 gælder det, at der som udgangspunkt altid skal henføres det  

 faktisk forbrugte beløb.
Der skal være fuld gennemsigtighed i  

 beregningerne og de data, der indgår heri, jf. § 16.
I de tilfælde, hvor det undtagelsesvis er  

 nødvendigt at anvende en fordelingsnøgle for andelen af  

  omkostninger til en ydelseskategori, skal valg af fordelingsnøgle  

 nærmere begrundes.
Et eksempel på en fordelingsnøgle kan  

 være andelen af en lønudgift, husleje i forhold til  

 arealforbruget m.v.
 Afskrivning:
Afskrivninger skal medtages i prisberegningen.
Afskrivning  

 vil normalt være en indirekte omkostning.
Aktiver i kommuner vil typisk  

 være bygninger til forskellige formål, diverse tekniske  

 anlæg, større maskiner, transportmidler og inventar.
 Budget- og Regnskabsudvalget under Indenrigs- og  

 Sundhedsministeriet har anbefalet, at medtage aktiver, hvor:
-	Aktivet forventes at have en levetid på mere end ét  

 regnskabsår -	Aktivet har en vis økonomisk værdi, det vil sige over  

 100.000 kr.
 Aktiver af en værdi fra 50.000 kr. og op til 100.000  

 kr. kan medtages.
 Aktiver, der ikke opfylder ovenstående betingelser,  

 anbefales medtaget i omkostningskalkulationen i det år, udgiften er  

 betalt (straksafskrivning).
Det anbefales, at kommunerne som udgangspunkt  

 værdisætter til den historiske kostpris, og at denne pris er  

 afskrivningsgrundlaget.
Det er i den sammenhæng en forudsætning  

 at kostprisen kan opgøres pålideligt.
Et aktiv bør  

 afskrives systematisk over dets forventede levetid.
Endvidere anbefales det af Budget- og Regnskabsudvalget,  

 at kommunerne anvender den lineære afskrivningsmetode.
Det årlige  

 afskrivningsbeløb findes ved at dele aktivets historiske kostpris med  

 den forventede levetid.
Det vil sige, at der afskrives samme beløb  

 hvert år hen over afskrivningsperioden.
 Bygninger:
Kommunerne kan som nævnt ovenfor  

 værdisætte bygningerne til den historiske kostpris.
En anden  

 metode kan være at sidestille ejede bygninger med lejede bygninger ved  

 opgørelsen.
Det kan således undlades at medregne afskrivninger,  

 såfremt der til gengæld indregnes et beløb svarende til  

 markedslejen for de pågældende bygninger eller lokaler.
 Forrentning af driftskapital og anlægskapital  

 indgår i omkostningskalkulationen.
Ved forrentning af driftskapitalen svarer udgiftsposten  

 til en virksomheds udgifter til likviditetsmæssige udlæg.
Det er  

 udgiften for at have adgang til en gratis kommunal kassekredit.
Modsvares  

 udgiften af en indtægt, skal denne modregnes.
Den anvendte rente skal  

 afhænge af den forventede kredittid, og rentefoden skal svare til  

 markedsrenten.
Ved beregning af omkostninger til forrentning af  

 anlægskapital indgår alle større anlægsaktiver,  

 uanset om de optræder som en del af drifts- eller  

 anlægsbudgettet.
Det er det enkelte anlægs karakter, der er  

 afgørende for vurderingen af forrentningen af aktivets værdi,  

 bl.a. afhængig af aktivets levetid.
 Det bemærkes, at for så vidt angår  

 afskrivning, statusopgørelse og åbningsbalance er der i  

 tilknytning til Budget- og Regnskabsudvalget under Indenrigs- og  

 Sundhedsministeriet ved at blive udarbejdet et selvstændigt  

 regelsæt herfor   i forbindelse med udarbejdelsen af et generelt  

 regelsæt for registrering af fysiske aktiver.
 Yderligere vejledning:
For fremgangsmåde ved anvendelse af  

 omkostningskalkulation kan i øvrigt henvises til Indenrigs- og  

 Sundhedsministeriets regler for omkostningskalkulation, jf. lov nr. 378 af  

 14. juni 1995 samt vejledning nr. 107 af 30. juni 1995 om kommuner og  

 amtskommuners udførelse af opgaver for andre offentlige myndigheder.  

 Her er tillige beskrevet eksempler på omkostningskalkulation.
Desuden  

 kan henvises til kap. 7.2.5 om regnskabsmæssige redegørelser ved  

 udførelse af opgaver for andre offentlige myndigheder i »budget- og regnskabssystem for kommuner og  

 amtskommuner«.
Indenrigs- og Sundhedsministeriet har endvidere oplyst, at  

 der er igangsat et arbejde med udarbejdelse af et generelt regelsæt for  

 omkostningskalkulationer, som bl.a. skal tjene som en generel vejledning om  

 omkostningskalkulation.
Denne vejledning vil blive udsendt ultimo 2002.
Fravigelse af principper for prisfastsættelse § 15.
Stk. 2. I tilfælde, hvor der ikke er en  

 kommunal leverandørvirksomhed indenfor de relevante ydelseskategorier,  

 fastsætter kommunalbestyrelsen priskravene som de gennemsnitlige,  

 langsigtede omkostninger ved den eller de private leverandørers  

 leverance.
Kommunalbestyrelsen kan fravige den i 1. punktum nævnte  

 prisfastsættelse, hvis det er begrundet i forventede effektiviseringer  

 hos leverandørerne eller ændringer i kommunens  

 kvalitetsstandard, jf. stk. 1.
 Stk. 3. Priskrav fastsat efter stk. 1 eller 2 skal  

 dokumenteres.
 § 16.  

Kommunalbestyrelsen skal offentliggøre de kvalitets- og priskrav  

 til leverandører af personlig og praktisk hjælp, der er fastsat  

 efter §§ 7- 15  samt dokumentation for priskravene efter § 15.
 Stk. 2. Kommunalbestyrelsen skal som led i  

 offentliggørelsen elektronisk indberette de fastsatte kvalitets- og  

 priskrav til leverandører af personlig og praktisk hjælp til  

 Socialministeriet, der sørger for elektronisk offentliggørelse.  

 Socialministeren fastsætter nærmere regler om indberetningen.
 Stk. 3. Kommunalbestyrelsens kvalitets- og priskrav  

 kan tidligst  få virkning fra dagen for offentliggørelse af de  

 indberettede oplysninger, jf. stk. 2.
 Kommunalbestyrelsen kan, jf. § 15, stk. 1 og 2, lade  

 forventede, ændrede omkostninger indgå i grundlaget for priskrav  

 til leverandørerne i to situationer.
 1)	Hvis det er en konsekvens af kommunalbestyrelsens ønske om  

 effektivisering af den kommunale leverandørvirksomhed, for derved at  

 sænke priskravet til den personlige og praktiske hjælp.
 2)	Hvis det er en konsekvens af kommunalbestyrelsens beslutning om  

 ændring i kommunens kvalitetsstandard.
 Det er en forudsætning, at kommunalbestyrelsen ved  

 fastsættelsen af priskravet på ovenstående  grundlag  

 indregner effektiviseringer eller ændring i kvalitetsstandarden i  

 budgettet og dermed tager bevillingsmæssig stilling i forhold til det  

 kommunale budget.
Kommunalbestyrelsen kan under visse forudsætninger  

 fravige princippet om, at prisfastsættelse efter godkendelsesmodellen  

 sker ud fra omkostningerne ved den kommunale leverandørvirksomhed, jf.  

 § 15, stk. 2. Dette vil f.eks. være nødvendigt i de  

 tilfælde, hvor der i perioden forud for fastsættelsen af  

 priskravet alene har været private leverandører inden for den  

 pågældende ydelseskategori.
Priskravet skal efter denne  

 bestemmelse opgøres som den kommunale myndigheds gennemsnitlige,  

 langsigtede omkostninger ved de private leverandørers levering inden  

 for den pågældende ydelseskategori.
Perioden for beregning af de  

 gennemsnitlige, langsigtede omkostningerne er som udgangspunkt den  

 forudgående kontraktperiode.
Prisfastsættelsen kan også  

 efter § 15, stk. 2 , fraviges på samme grundlag som efter  

 § 15, stk. 1, jf. ovenfor.
Dokumentation for priskrav For at sikre den lige konkurrence er det centralt, at de  

 priskrav, kommunalbestyrelsen fastsætter til de enkelte  

 ydelseskategorier, er i overensstemmelse med omkostningerne ved den kommunale  

 leverandørs levering af ydelser.
Det betyder, at priskravene skal  

 være gennemsigtige, og at der fremlægges dokumentation for, at  

 priskravene er i overensstemmelse med de gennemsnitlige, langsigtede  

 omkostninger jf. § 15, stk. 3, og § 16. Dokumentationsforpligtelsen  

 kan generelt opfyldes ved at offentliggøre omkostningskalkulationen  

 på en sådan måde, at det tydeligt fremgår, hvilke  

 omkostninger der er medgået i prisfastsættelsen.
I tilfælde  

 hvor kommunalbestyrelsen har måttet foretage et skøn i forhold  

 til enkelte elementer i de gennemsnitlige langsigtede omkostninger, skal der  

 i dokumentationen indgå en begrundelse for skønnet.
Det følger af § 15, stk. 3, at  

 kommunalbestyrelsen har pligt til at fremlægge dokumentation, som kan  

 begrunde, at priskravet ikke fuldt ud er beregnet efter en  

 omkostningskalkulation i henhold til § 14. I denne dokumentation skal  

 der som minimum indgå en omkostningskalkulation beregnet i henhold til  

 § 14 samt en beskrivelse af de konkrete, forventede effektiviseringer  

 eller ændringer i kvalitetsstandarden, der kan begrunde  

 fastsættelsen af et priskrav delvis beregnet i henhold til § 15,  

 stk. 1 eller 2. Beskrivelsen af de konkrete, forventede effektiviseringer hos  

 leverandøren eller af ændringer i kvalitetsstandarden skal  

 illustrere sammenhængen mellem de beskrevne ændringer og de  

 på den baggrund fastsatte priskrav.
Dokumentationspligten er begrundet  

 i risikoen for konkurrenceforvridning mellem leverandørerne.
Samtidig  

 vil dokumentationsforpligtigelsen mindske risikoen for, at  

 kommunalbestyrelsen underbudgetterer omkostningerne ved den kommunale  

 leverandørvirksomhed og dermed får pligt til at efterbetale de  

 private leverandører af personlig og praktisk hjælp et  

 beløb svarende til merbevillingen til den kommunale  

 leverandør.
 For dokumentationen af priskravene til leverandører  

 af madservice gælder det, at den skal indeholde en  

 omkostningskalkulation, og at det tydeligt skal fremgå, hvilken andel  

 af priskravet der består af henholdsvis det kommunale tilskud og  

 modtagerens egenbetaling.
Kapitel 7 Frit valg af leverandør af madservice § 4.
Stk. 2. Kommunalbestyrelsen skal efter en  

 udbudsforretning efter § 3, stk.1, nr. 2, indgå kontrakt med de 2  

 til 5 leverandører af henholdsvis personlig pleje og praktisk  

 hjælp  samt for madservice minimum de 5 leverandører, der har  

 afgivet de økonomisk mest fordelagtige tilbud, jf. stk. 1 Stk. 3. .
 § 9. .
 Stk.4. Kommunalbestyrelsen kan ikke stille  

 kvalitetskrav til leverandører af madservice, der bevirker, at alle  

 leverandører skal benytte en bestemt produktionsform.
 § 12. .
 Stk. 3. Priskrav for ydelser, der produceres  

 udenfor hjemmet, fastsættes pr. ydelse.
Stk. 4. Kommunalbestyrelsen træffer  

 beslutning om et fast tilskud til madservice.
Det kommunale tilskud til den  

 enkelte modtagers madservice kan ikke udgøre et højere  

 beløb end prisen på det tilbud, modtageren har valgt, jf.  

 bekendtgørelse om betaling for generelle tilbud og for tilbud om  

 personlig og praktisk hjælp m.v § 18.  .
 Stk. 3. Betaling af madservice sker i  

 overensstemmelse med reglerne i bekendtgørelse om betaling for  

 generelle tilbud og for tilbud om personlig og praktisk hjælp m.v. og  

 således, at modtageren betaler for en eventuel difference mellem  

 kommunalbestyrelsens tilskud til madservice og prisen på det valgte  

 tilbud.
Madserviceordninger er visiterede tilbud, hvor maden  

 produceres udenfor modtagerens hjem og leveres til modtageren.
En  

 madserviceordning kan også være et tilbud til visiterede  

 modtagere om at spise på f.eks. et cafeteria, en lokal kro eller et  

 nærliggende plejecenter.
Madserviceordninger med udbringning vil i det  

 følgende blive betegnet som samlet madservice.
Det skal i den  

 forbindelse understreges, at der er tale om ydelser tildelt efter behov, jf.  

 servicelovens § 71.
Madservice er en del af den praktiske hjælp efter  

 § 71. Vælger kommunalbestyrelsen at bringe madservice i udbud,  

 skal der indgås kontrakt med minimum 5 leverandører af  

 madservice.
Der vil både kunne være tale om leverandører,  

 der tilbyder samlet madservice og om leverandører, der tilbyder  

 madservice uden udbringning.
Det skal af udbudsmaterialet fremgå, hvor  

 mange leverandører, kommunalbestyrelsen ønsker at indgå  

 kontrakt med.
Resulterer udbuddet ikke i, at kommunalbestyrelsen indgår  

 kontrakt med minimum 5 leverandører bliver madservice-området  

 omfattet af godkendelsesmodellen.
Hvis kommunalbestyrelsen træffer beslutning om at  

 anvende godkendelsesmodellen for madserviceordningen, betyder det, at alle  

 leverandører, der opfylder de fastsatte kvalitets- og priskrav  

 på området, har ret til at blive godkendt som leverandører  

 i kommunen.
Der skal fastsættes særskilte kvalitets- og priskrav  

 for samlet madservice og for madservice uden udbringning til hjemmet.
 Der er to særlige forhold, der gør sig  

 gældende for godkendelse af leverandører til samlet madservice  

 henholdsvis madservice uden udbringning:
For det første kan kommunalbestyrelsen ikke  

 fastsætte kvalitetskrav, der betyder, at alle leverandører skal  

 benytte den samme produktionsform.
Der kan således ikke stilles krav  

 om, at alle leverandører skal levere f.eks. frostmad, kølemad  

 eller varm mad.
 For det andet kan der ikke stilles krav om, at alle  

 leverandører skal kunne tilbyde samlet madservice.  

 Leverandører, der opfylder de generelle krav til madservice, kan  

 også blive godkendt hvis de alene tilbyder madservice uden udbringning.  

 Hvis leverandøren ikke kan tilbyde udbringning til modtagerens eget  

 hjem, betyder det, at leverandøren kun vil kunne vælges af  

 modtagere, som selv kan sørge for at hente maden eller kan komme og  

 spise maden hos leverandøren (f.eks. et plejecenter eller en kro).
Kvalitetskrav til leverandører af madservice Kommunalbestyrelsen skal stille en række generelle  

 kvalitetskrav, som alle leverandører af madservice   uanset om de  

 tilbyder udbringning eller ej   skal leve op til.
Disse generelle  

 kvalitetskrav skal sikre, at de måltider som modtageren kan vælge  

 imellem, lever op til kommunalbestyrelsens beslutninger om kvalitet,  

 ernæringsindhold og servering.
 Kvalitetskravene skal også   som for de  

 øvrige ydelseskategorier   indeholde en beskrivelse af den godkendte  

 leverandørs observationsforpligtelse og forpligtelse til at meddele  

 den kommunale myndighed om observerede forandringer i modtagerens behov.
Endvidere bør der i kvalitetskravene fremgå  

 hvilken frist, der gælder for modtagerens bestilling og afbestilling af  

 måltider.
Kvalitetskravene til leverandører af  

 madserviceordninger kan derudover indeholde krav om brugerinddragelse og  

 brugerindflydelse.
 Kvalitetetskravene kan f.eks. også indeholde krav  

 til det udførende personales uddannelse og arbejdsmiljø.
Det er centralt for kvaliteten af måltiderne, at  

 enhver leverandør af måltidsservice lever op til de  

 gældende regler om hygiejne og egenkontrol jf. bekendtgørelse  

 nr. 26 af 18. januar 2002 om autorisation m.v. ved behandling og salg af  

 fødevarer m.v. samt kontrolmærkning af animalske  

 fødevarer, bekendtgørelse nr. 198 af 22. marts 2002 om  

 fødevarehygiejne samt bekendtgørelse nr. 352 af 30 maj 2002 om  

 egenkontrol i fødevarevirksomheder m.v.
Kommunalbestyrelsen kan  

 inddrage fødevareregionernes vurdering i forbindelse med  

 leverandørtilsynet.
 For inspiration ved fastsættelse af kvalitetskravene  

 for madservice kan henvises til »Anbefalinger for  

 den danske institutionskost«, Ministeriet for  

 Fødervarer, Landbrug og Fiskeri (Veterinær- og  

 Fødevaredirektoratet), 1999. www.fdir.dk.
Det forhold at, kvalitetskravene til leverandører  

 af madservice skal medvirke til, at give modtageren et forskelligartet udbud  

 af måltider at vælge imellem, medfører, at der på  

 visse områder må stilles differentierede krav til  

 leverandørerne.
Kommunalbestyrelsen skal derfor stille særskilte  

 kvalitetskrav til almindelige måltider (f.eks. hovedret og biret) samt  

 til ernæringstætte menuer og særlige diæter.
Der kan ikke stilles krav om, at alle leverandører  

 skal kunne levere både normale menuer, ernæringstætte  

 menuer og særlige diæter.
Det skal fremgå af  

 orienteringsmaterialet til modtagere af madservice, hvilke måltidstyper  

 de forskellige godkendte leverandører tilbyder.
Priskrav til leverandører af madservice Alle leverandører, der godkendes til at levere  

 madservice, skal kunne tilbyde modtagerne et måltid (f.eks. en hoved-  

 og biret) i overensstemmelse med kommunens priskrav.
Det betyder, at alle  

 godkendte leverandører skal tilbyde mindst et måltid, hvor  

 modtagerens egenbetaling svarer til egenbetalingen ved valg af den kommunale  

 leverandørs tilbud.
Dermed sikres det, at alle modtagere   uanset valg  

 af leverandør   tilbydes et måltid med den samme  

 egenbetaling.
Samtidig skal alle leverandører have mulighed for  

 at tilbyde andre måltider eller måltidssammensætninger.
For  

 disse måltider vil det kommunale tilskud være uændret, mens  

 egenbetalingen kan variere.
Modtageren kan med en ændret egenbetaling  

 få mulighed for at få særlige ønsker opfyldt.
Det kommunale tilskud kan dog aldrig være  

 større end den valgte leverandørs pris.
I tilfælde hvor  

 modtageren af madservice vælger et måltid, der er billigere end  

 det kommunale tilskud, vil det kommunale tilskud blive reduceret tilsvarende.  

 Leverandørernes forskellige tilbud skal fremgå af  

 orienteringsmaterialet til brugerne.
 Priskrav til leverandører af madservice svarer til  

 de gennemsnitlige, langsigtede omkostninger, som den kommunale  

 leverandør har ved leveringen af ydelsen.
 I de tilfælde, hvor der ikke på tidspunktet  

 for udregningen af prisen er en kommunal leverandør, vil priskravet  

 være de gennemsnitlige, langsigtede omkostninger ved den eller de  

 private leverandører, kommunalbestyrelsen har indgået kontrakt  

 med.
 Hvis de gennemsnitlige, langsigtede omkostninger for  

 leveringen af madservice som f.eks. diætkost eller  

 ernæringstæt kost varierer fra de gennemsnitlige, langsigtede  

 omkostninger ved levering af normal madservice, bør  

 kommunalbestyrelsen fastsætte kvalitets- og priskrav for disse.
 Ved fastsættelse af modtagerens betaling for  

 madservice kan kommunalbestyrelsen, jf. bekendtgørelse nr. 778 af 30.  

 oktober 1998 om betaling for generelle tilbud og for tilbud om personlig og  

 praktisk hjælp m.v., medregne alle faktiske udgifter, der er forbundet  

 med at producere og levere ydelsen.
 I tilfælde, hvor kommunalbestyrelsen yder et tilskud  

 til madservice, så den enkelte modtager ikke betaler de fulde  

 omkostninger ved madservicen, skal det samme tilskud gives til alle  

 modtagere, uanset hvilken leverandør, modtageren har valgt.
Kapitel 8 Offentliggørelse af kvalitets- og priskrav samt  

 oplysninger om godkendte leverandører Lov om social service § 75 c.  

Kommunalbestyrelsen skal fastsætte og offentliggøre de  

 kvalitets- og prismæssige krav, der stilles til leverandører af  

 personlig og praktisk hjælp efter § 71, jf. § 74 a, herunder  

 hvilket beredskab der, jf. § 75 b, stk. 1, kræves af  

 leverandørerne for at sikre, at de afgørelser, der er truffet  

 efter § 71, kan effektueres.
 Stk. 2.  .
 Stk. 3. En privat leverandør, der har  

 indgået kontrakt med en eller flere kommuner, jf. stk. 1 og 2, anses  

 som udgangspunkt for generelt kvalificeret til at udføre opgaver efter  

 § 71. Kommunalbestyrelsen kan dog afvise at indgå kontrakt med  

 leverandøren, hvis dennes kvalifikationer ikke opfylder den  

 pågældende kommunalbestyrelses kvalitetskrav m.v., jf. stk. 1.  

 Kommunalbestyrelsen skal skriftligt informere leverandørerne om  

 baggrunden for, at der ikke kan indgås kontrakt.
Socialministeriet etablerer en database om frit valg af  

 leverandør af personlig og praktisk hjælp mv., hvor kommunerne  

 elektronisk skal indberette pris- og kvalitetskrav samt oplysninger om de  

 leverandører, der er godkendt til at levere ydelser.  

 Socialministeriets Institut for Pensions- og Ældrepolitik administrerer  

 databasen, der findes på www.fritvalgsdatabasen.dk.
Databasen er  

 åben for indberetninger fra 1. december 2002. Alle kvalitets- og  

 priskrav skal indberettes senest den 1. januar 2002, som er tidspunktet for  

 lovens ikrafttræden.
Kommunalbestyrelsens forpligtelse til at  

 offentliggøre kravene samt de godkendte leverandører er opfyldt  

 gennem indberetningen til Socialministeriet.
Socialministeriet vil  

 umiddelbart efter kommunalbestyrelsens indberetning gøre oplysningerne  

 offentligt tilgængelige.
Kommunalbestyrelsen har desuden pligt til at  

 offentliggøre de fastsatte kvalitetskrav til leverandørerne i  

 kvalitetsstandarden, jf. § 1, stk. 4, og kan herudover vælge at  

 offentliggøre og informere om kvalitets- og priskravene gennem andre  

 medier m.v.
Kommunalbestyrelsen vil modtage særskilt orientering om  

 krav og procedure for indberetning til databasen.
Frit valgs databasen Databasen består af en indberetningsdel og en  

 udtræksdel.
Det er kun kommunale myndigheder, der kan indberette  

 informationer i databasen.
Alle informationer i databasen er  

 tilgængelige for offentligheden.
Databasen består dels af en række  

 kommuneoplysninger som stamdata om kommunen samt eventuel distriktsopdeling.  

 Dels af generelle leverandørkrav: kommunens generelle krav til  

 leverandører, fx leveringsgaranti, afrapporteringskrav,  

 arbejdsmiljø, brugerundersøgelser, samt endelig kvalitets- og  

 priskrav til de enkelte ydelseskategorier.
Derudover indeholder databasen en  

 oversigt over godkendte leverandører: stamdata på godkendte  

 leverandører samt til hvad, i hvilket distrikt leverandøren er  

 godkendt.
 Kommunalbestyrelserne kan indberette informationsmateriale  

 om leverandører i form af det materiale, der er udarbejdet i  

 samarbejde mellem kommunen og leverandøren jf. § 75 c, stk.  

 4.
 Databasens har tre overordnede formål.
 For det første skal databasen være det  

 offentligt tilgængelige medie, hvor alle kommuner skal indberette deres  

 kvalitets- og priskrav m.v., jf. lovens § 75 c, stk. 1 og § 75 d,  

 stk. 2.
 For det andet giver databasen borgere, kommuner,  

 leverandører og andre interessenter let adgang til de offentliggjorte  

 kvalitets- og priskrav samt de godkendte leverandører.
For det tredje fungerer databasen som det sted,  

 hvor kommunale myndigheder kan få en oversigt over alle  

 leverandører, der er godkendt til levering af personlig og/ eller  

 praktisk hjælp i de enkelte kommuner.
Leverandører, der har  

 indgået kontrakt med en eller flere kommuner, skal som udgangspunkt  

 anses for generelt kvalificeret til at udføre disse opgaver jf.  

 § 75 c, stk. 3.
Kapitel 9 Kommunale samarbejder Lovgivningen om frit valg af leverandører af  

 personlig og praktisk hjælp ændrer ikke på de  

 nuværende regler for kommuners adgang til at samarbejde med andre  

 kommuner herunder deltagelse i kommunale fællesskaber.
For så vidt angår spørgsmålet om  

 regelgrundlaget for kommunale fællesskaber skal der henvises til  

 Indenrigs- og Sundhedsministeriets vejledning om regeludstedelse i forhold  

 til kommunerne, pkt. 4.1.8, dateret 28. juni 2001. Det fremgår heraf,  

 at der kræves direkte hjemmel i lovgivningen, hvis de kommunale  

 myndigheder skal delegere myndighedsudøvelse til kommunale  

 fællesskaber.
Der er ikke i den sociale lovgivning hjemmel til, at de  

 kommunale myndigheder kan delegere kompetencen til myndighedsudøvelse  

 til f.eks. at træffe afgørelser om personlig eller praktisk  

 hjælp eller føre tilsyn med levering af disse ydelser.
Med  

 hensyn til delegation af myndighedsbeføjelser til kommunale  

 fællesskaber kan henvises til § 60 i lov om kommunernes styrelse,  

 jf. lovbekendtgørelse nr. 629 af 29. juni 2001 (styrelsesloven).
Der er principielt ikke adgang til, at den kommunale  

 leverandørvirksomhed må etableres eller drives med henblik  

 på at levere personlig og praktisk hjælp til andre kommuner.
Der  

 kan henvises til Indenrigs- og Sundhedsministeriets regler på  

 området, herunder vejledning om regeludstedelse i forhold til  

 kommunerne pkt. 4.5, dateret 28. juni 2001 og lov nr. 378 af 14. juni 1995 om  

 kommuners og amtskommuners udførelse af opgaver for andre offentlige  

 myndigheder.
Kapitel 10 Betaling af leverandører af personlig og praktisk  

 hjælp § 18.
 Stk. 2. Kommunalbestyrelsen betaler for levering af  

 ydelser efter et udbud, jf. § 3, stk. 1, nr. 2, i overensstemmelse med  

 betingelserne i kontrakten mellem kommunalbestyrelsen og den enkelte  

 leverandør.
 Stk. 3. Betaling af madservice sker i  

 overensstemmelse med reglerne i bekendtgørelse om betaling for  

 generelle tilbud og for tilbud om personlig og praktisk hjælp m.v. og  

 således, at modtageren betaler for en eventuel difference mellem  

 kommunalbestyrelsens tilskud til madservice og prisen på det valgte  

 tilbud.
 Vælger kommunalbestyrelsen godkendelsesmodellen til  

 at gennemføre frit valg af leverandører af personlig og  

 praktisk hjælp betales alle godkendte leverandører (den  

 kommunale og private) i overensstemmelse med de offentliggjorte priskrav og  

 de nærmere betingelser i kontrakten mellem den kommunale myndighed og  

 leverandøren.
 Vælger kommunalbestyrelsen udbudsmodellen betales  

 leverandøren i overensstemmelse med kontrakten mellem den kommunale  

 myndighed og leverandøren.
Leverandører af madservice skal betales med det  

 kommunale tilskud, suppleret med modtagerens egenbetaling.
Det kommunale  

 tilskud må dog ikke overstige den faktiske pris på måltidet  

 eller leverancen.
For visse ydelser skal der lægges moms til  

 priskravet, jf. nedenstående afsnit.
Udgangspunktet er, at  

 fastsættelsen af priskrav foretages uden moms.
De kommunale momsregler  

 er udfærdiget med henblik på at sikre, at momsproblematikken ikke  

 har afgørende indflydelse på, om en kommune anvender en kommunal  

 eller en privat leverandør.
Konkret sker dette ved, at momsudgiften  

 ved betaling til en privat leverandør finansieres af den  

 mellemkommunale momsudligningsordning.
Derved undgås, at  

 momsproblematikken får indflydelse på  

 leverandørvalget.
 Skatteministeriet har oplyst følgende om  

 momspåligning af personlig og praktisk hjælp:
» Hvorvidt, der skal betales moms af de ydelser, som  

 leverandører leverer i henhold til servicelovens § 71, beror  

 på en konkret vurdering af ydelserne.
Som vejledende eksempler kan  

 følgende nævnes:
 Såfremt en privat leverandør leverer en af  

 følgende ydelser enten til en kommune eller en privat person, skal der  

 betales moms heraf:
-	mad -	rengøring f.eks. støvsugning, opvask og vask af  

 tøj -	indkøb Såfremt en privat leverandør leverer en af  

 følgende ydelser enten til en kommune eller en privat person, skal der  

 ikke betales moms heraf:
-	sygeplejeopgaver f.eks. sårpleje og medicinering (ikke opfattet  

 af servicelovens § 71) -	personlig pleje f.eks. hjælp til badning I de tilfælde hvor leverandøren kombinerer  

 ovenstående ydelser, er det en konkret vurdering om ydelsen er  

 momspligtig eller ej.
I denne vurdering skal bl.a. indgå en afvejning  

 af, om den samlede ydelse består af overvejende momsfrie eller  

 momspligtige ydelser.
For nærmere vejledning kan der henvises til  

 Momsvejledningen 2001, afsnit D.11.1 og D.11.2, eller der kan rettes  

 henvendelse til told- og skatteregionerne.« Kapitel 11 Regnskab og kontrol § 19.
 Stk. 2. Kommunalbestyrelsen forestår en  

 regnskabsmæssig redegørelse for omkostningerne ved den kommunale  

 leverandørvirksomhed af personlig og praktisk hjælp, herunder  

 eventuelle afvigelser i forhold til omkostningskalkulationen i henhold til  

 § 14.
Det følger af styrelseslovens § 42, stk. 2, at  

 revisionen skal efterprøve om regnskabet er rigtigt, og om de  

 dispositioner, der er omfattet af regnskabsaflæggelsen, er i  

 overensstemmelse med kommunalbestyrelsens beslutninger, meddelte bevillinger,  

 love og andre forskrifter m.v.
Revisionen skal således påse, at  

 kommunens økonomiske forvaltning er i overensstemmelse med  

 lovgivningen.
 Efterlevelsen af omkostningskalkulationer er omfattet af  

 den generelle revision af de under kommunalbestyrelsen henhørende  

 regnskabsområder.
 Der kan i øvrigt henvises til vejledning om  

 regeludstedelse i henhold til kommunernes styrelse, pkt. 4.3.2, dateret 28.  

 juni 2001.
 Kommunalbestyrelsen har pligt til at sikre, jf. § 18,  

 at priskravene til personlig og praktisk hjælp, der er fastsat ud fra  

 en omkostningskalkulation, er i overensstemmelse med de faktiske  

 omkostninger.
 Endelig kan der gøres opmærksom på, at  

 Budget- og Regnskabsudvalget under Indenrigs- og Sundhedsministeriet på  

 denne vejlednings udsendelsestidspunkt drøfter at medtagelsen  

 omkostningskalkulationen som en del af regnskabsaflæggelsen.
Kapitel 13 Klageadgang Udgangspunktet for reglerne om frit valg af  

 leverandør af personlig og praktisk hjælp er, at der ikke  

 må ske konkurrenceforvridning mellem leverandører.
I  

 tilfælde hvor der er begrundet tvivl om, hvorvidt dette princip er  

 overholdt, har leverandøren flere klagemuligheder.
Nedenfor beskrives  

 disse muligheder.
Klage over fastsættelse af priskrav Klage over, at de fastsatte priskrav (servicelovens  

 § 75 c) vedrørende godkendelsesmodellen  indeholder  

 konkurrenceforvridende støtte, kan rettes til  

 Konkurrencerådet.
 Hvis Konkurrencerådet finder, at der foreligger  

 konkurrenceforvridende støtte, hører rådet  

 tilsynsmyndigheden (det almindelige kommunale tilsyn) om lovligheden af  

 støtten.
 Hvis der foreligger en ulovlig konkurrenceforvridende  

 støtte, kan rådet udstede påbud til den kommunale  

 myndighed om, at støtten skal ophøre, hvis:
1)	støtten direkte eller indirekte har til formål eller  

 til følge at forvride konkurrencen og 2)	ikke er lovlig i henhold til offentlig regulering.
 I tilfælde af, at kommunalbestyrelsen har sat prisen  

 så lavt, at den må være vidende om, at den  

 efterfølgende må dække tabet ved det lave bud, antages  

 det, at der allerede på udbudstidspunktet foreligger en bevidst  

 konkurrenceforvridende situation, selvom støtten endnu ikke er  

 udbetalt/tabet er dækket.
Konkurrencestyrelsen er sekretariat for  

 Konkurrencerådet.
Henvendelse vedrørende spørgsmål  

 om konkurrenceforvridende støtte kan ske til:
Konkurrencestyrelsen Nørregade 49 1165 København K Konkurrencestyrelsen har udgivet en vejledning om  

 konkurrenceforvridende støtte.
Vejledningen kan findes på  

 Konkurrencestyrelsens hjemmeside www.fs.dk under »publikationer «.
Klage over fastsættelse af kvalitetskrav Vurderingen af, om et kvalitetskrav er usagligt vil i  

 første omgang være et forvaltningsretligt anliggende.
Klage  

 herover skal derfor rettes til kommunalbestyrelsen.
En klage over, at der stilles forskellige kvalitetskrav  

 til leverandørerne, hvorved der ikke sker en lige behandling af  

 virksomhederne, vil i visse tilfælde kunne være omfattet af  

 konkurrenceloven.
Henvendelse herom kan ske til Konkurrencestyrelsen.
Klage over udbud af ydelser Klage over udbud af ydelser kan, når det drejer sig  

 om et igangværende udbud, rettes til Konkurrencestyrelsen, Enheden for  

 Udbud og Statsstøtte.
Finder Konkurrencestyrelsen, at klagen kan være  

 begrundet i overtrædelse af EU-fællesskabsretten, kan styrelsen  

 tage kontakt til udbyder og få gennemdrøftet problemet.
Sagen  

 kan afsluttes ved, at udbyder ændrer sin fremgangsmåde efter  

 Konkurrencestyrelsens vejledning.
Konkurrencestyrelsen betragter henvendelser med klager  

 over udbud som tegn på, at der kan være begået fejl i  

 udbudsprocessen.
Det er derfor styrelsen, der undersøger, behandler og  

 afslutter sagen.
Enhver kan således rette henvendelse til  

 Konkurrencestyrelsen med eventuel klage over et udbud.
 Klage over udbud kan desuden indgives til:
Klagenævnet for Udbud c/o Erhvervs- og Selskabsstyrelsen Kampmannsgade 1 1780 København V Klagenævnet for Udbud er en uafhængig  

 administrativ klageinstans - et såkaldt »domstolslignede«  

 klagenævn - der ikke er undergivet instruktionsbeføjelser fra  

 nogen.
Klagenævnets afgørelser kan med enkelte undtagelser  

 indbringes for domstolene, men de kan ikke indbringes for anden administrativ  

 myndighed.
 Klagenævnet behandler klager over offentlige  

 udbyders overtrædelser af EU-fællesskabsretten ved udbud af bl.a.  

 tjenesteydelser.
 Berettiget til at indgive klage til Klagenævnet er  

 enhver, der har retlig interesse i at klage, Konkurrencestyrelsen, samt en  

 række organisationer og offentlige myndigheder, som er tillagt  

 klageadgang, jf. bekendtgørelse nr. 602 af 26. juni 2000 om  

 Klagenævnet for Udbud.
Klage over afslag på godkendelse En leverandør, der har fået afslag på  

 godkendelse, kan klage til kommunalbestyrelsen.
 Det fremgår af § 75 c, stk. 2, i lov om social  

 service, at kommunalbestyrelsen som udgangspunkt har pligt til at godkende og  

 indgå kontrakt med enhver leverandør, der opfylder de af  

 kommunalbestyrelsen fastsatte kvalitets- og priskrav.
Når der i loven siges »enhver leverandør«,  

 forudsættes det, at der er tale om leverandører, der opfylder  

 nogle grundlæggende krav til økonomisk og faglig  

 hæderlighed.
Det drejer sig om, at leverandørerne har orden i  

 deres økonomi, er hæderlige i deres erhvervsudøvelse og  

 opfylder deres økonomiske forpligtigelser med hensyn til betaling af  

 skatter og sociale ydelser m.v.
Sådanne krav om hæderlighed kan de offentlige  

 myndigheder stille ved udbud efter EUs udbudsregler.
Det er  

 hensigtsmæssigt, jf. § 17, stk. 2, at den samme standard for  

 økonomisk og faglig hæderlighed anvendes ved de kommunale  

 myndigheders godkendelse af leverandører for personlig og praktisk  

 hjælp.
 Det fremgår af EUs udbudsregler,  af enhver  

 tjenesteyder kan udelukkes fra deltagelse i en udbudsprocedure:
a)	hvis bo er under konkurs, likvidation, skifte eller tvangsakkord  

 uden for konkurs, som har indstillet sin erhvervsvirksomhed eller befinder  

 sig i en lignende situation i henhold til en tilsvarende procedure, der er  

 fastsat i national lovgivning, b)	hvis bo er begæret taget under konkursbehandling eller  

 behandling med henblik på likvidation, skifte eller tvangsakkord uden  

 for konkurs eller enhver tilsvarende behandling, der er fastsat i national  

 lovgivning, c)	som ved en retskraftig dom er dømt for en strafbar handling,  

 der rejser tvivl om hans faglige hæderlighed, d)	som i forbindelse med udøvelsen af sit erhverv har  

 begået en alvorlig fejl, som de ordregivende myndigheder bevisligt har  

 konstateret, e)	som ikke har opfyldt sine forpligtelser med hensyn til betaling af  

 bidrag til sociale sikringsordninger i henhold til retsforskrifterne i det  

 land, hvor han er etableret, eller i den ordregivende myndigheds land.
f)	som ikke har opfyldt sine forpligtelser med hensyn til betaling af  

 skatter og afgifter i henhold til retsforskrifterne i den ordregivende  

 myndigheds land, eller g)	som svigagtigt har givet urigtige oplysninger ved meddelelsen af de  

 oplysninger, der kan kræves i henhold til dette kapitel, eller som har  

 undladt at give disse oplysninger.
Erhvervs- og Selskabsstyrelsen udsteder en »serviceattest« til  

 virksomheder, der anmoder om det, med erklæring om, at alle de forhold,  

 der skal dokumenteres ved offentlige myndigheder (skifteretten,  

 kriminalregisteret m.v.) er i orden.
Se om serviceattester under  

www.eogs.dk Virksomheden kan også selv indhente  

 erklæringer hos de relevante myndigheder.
Desuden skal de offentlige myndigheder ved ethvert udbud  

 sikre sig, at kravene i restanceloven (Lov om begrænsning af  

 skyldnerens muligheder for at deltage i offentlige udbudsforretninger, lov  

 nr. 1093 af 21. december 1994) er opfyldt, før der indgås  

 kontrakt med en leverandør.
Kravene går i hovedtræk ud  

 på, at det offentlige i forbindelse med udbud skal kræve en tro-  

 og loveerklæring fra tilbudsgiverne om, at de ikke skylder over 100.000  

 kr. i skat m.v.
Det er hovedreglen, at en virksomhed, der skylder mere, ikke  

 må antages som leverandør.
Der kan dog accepteres  

 sikkerhedsstillelse.
