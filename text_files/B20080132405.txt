Bekendtgørelse om ændring af bekendtgørelse om modeldambrug (Bortfald af automatisk ophørsklausul) § 1.
 I bekendtgørelse nr. 1327 af 20. november 2006 om modeldambrug foretages følgende ændring:
1. I § 7, stk. 1, udgår »og ophæves automatisk den 31. december 2008, medmindre andet bestemmes inden denne dato, jf.
Justitsministeriets skrivelse af 28. februar 2002 om en forsøgsordning om anvendelse af automatiske ophørsklausuler i visse bekendtgørelser på miljø- og arbejdsområdet.« § 2.
 Bekendtgørelsen træder i kraft den 31. december 2008.
