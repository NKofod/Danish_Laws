Bekendtgørelse om udbetaling af EU-tilskud til rutineovervågning for aviær influenza i 2008 og 2009 I medfør af § 67 i lov nr. 432 af 9. juni 2004 om hold af dyr fastsættes:
§ 1. Denne bekendtgørelse vedrører udbetaling i 2011 af EU-tilskud til dækning af udgifter i forbindelse med rutineovervågning for aviær influenza i 2008 og 2009.1) § 2. Gennem Det Danske Fjerkræraad udbetales EU-tilskud til ejere af besætninger med fjerkræ eller opdrættet fjervildt eller ansvarlige for sådanne besætninger, som har afholdt udgifter til laboratorieundersøgelser i forbindelse med rutineovervågning for aviær influenza, jf. §§ 3-4.
§ 3. For prøver udtaget i 2008 udgør tilskuddet 12,41 kr. pr.
HI-test.
Udbetalingen beregnes på grundlag af det antal prøver, der pr. 5. oktober 2011 var registreret vedrørende 2008 i fjerkrædatabasen hos Det Danske Fjerkræraad.
§ 4. For prøver udtaget i 2009 udgør tilskuddet 12,47 kr. pr.
HI-test.
Udbetalingen beregnes på grundlag af det antal prøver, der pr. 5. oktober 2011 var registreret vedrørende 2009 i fjerkrædatabasen hos Det Danske Fjerkræraad.
 § 5. Det er en betingelse for retten til tilskud, at ejeren eller den ansvarlige senest den 1. maj 2011 havde indberettet CVR- eller CPR-nummer og bankoplysninger til Det Danske Fjerkræraad.
 § 6. Bekendtgørelsen træder i kraft den 14. oktober 2011.
Fødevarestyrelsen, den 12. oktober 2011 P.V.V.
Birgit Hendriksen / Birgitte Beck Jørgensen 1) Jf. bekendtgørelse nr. 115 af 8. februar 2007 og bekendtgørelse nr. 127 af 26. februar 2008 om pligt til overvågning for aviær influenza hos fjerkræ og opdrættet fjervildt.
