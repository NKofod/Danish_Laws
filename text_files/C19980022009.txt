Cirkulære om genoptagelse af sager, hvor  

 der er beregnet procenttillæg efter kildeskattelovens § 61 i  

 forbindelse med mellemperiode- og dødsbobeskatning 1. Efter § 89 i dødsboskatteloven finder  

 skattelovgivningens almindelige regler om forfaldstid, forrentning,  

 opkrævning og inddrivelse af personskatter tilsvarende anvendelse  

 på de skattekrav, der er nævnt i dødsboskatteloven.
 I punkt 18.2 i cirkulære nr. 106 af 4. juli 1997 om  

 dødsboskatteloven er bl.a. anført: Det betyder bl.a., at der  

 efter kildeskattelovens §§ 61 og 62 skal beregnes  

 procentgodtgørelse på 4 pct af en eventuel overskydende skat og  

 procenttilæg på 7 pct. af en eventuel restskat.
2. Der har været rejst spørgsmål om  

 rigtigheden af denne fortolkning, og Skatteministeriets departement har i  

 Tidsskrift for Skatter og Afgifter 1998,510 offentliggjort en  

 afgørelse, hvorefter departementet efter fornyede overvejelser finder,  

 at der ikke anses at være hjemmel til at opkræve  

 procenttillæg eller udbetale procentgodtgørelse efter  

 kildeskattelovens §§ 61 og 62 ved opkrævning eller tilbagebetaling  

 af skattebeløb i tilfælde, hvor der foretages  

 mellemperiodebeskatning eller dødsbobeskatning af dødsboer  

 efter dødsboskattelovens bestemmelser herom.
Som følge  

 heraf skal sætningen i cirkulærets punkt 18.2 om beregning af  

 procentgodtgørelse og procenttillæg samt tilsvarende  

 sætning i Ligningsvejledningen for 1997 (Beskatning ved  

 dødsfald) , afsnit B.G.3.2, udgå.
 3. Skattemyndighederne anmodes på denne baggrund om  

 efter anmodning fra bobestyreren eller den af boets arvinger  

 befuldmægtigede at genoptage skatteansættelsen og ændre  

 denne, hvor der er beregnet procenttillæg efter de under pkt. 1  

 beskrevne regler.
 Genoptagelse kan endvidere foretages, hvis  

 skattemyndigheden på andet grundlag er bekendt med, at der foreligger  

 tilfælde, hvor der uberettiget er beregnet et sådant  

 procenttillæg.
 Da tilbagebetaling af procenttillægget kan  

 medføre uheldige konsekvenser, f. eks at omkostningerne ved boets  

 genoptagelse er større end tilbagebetalingsbeløbet, eller at  

 boet skal betale dødsboskat, bør skattemyndigheden i disse  

 tilfælde forinden genoptagelsen rette henvendelse til boet med henblik  

 på afklaring af, om boet rent faktisk ønsker  

 tilbagebetalingen.
 4. Ansøgning om genoptagelse af  

 indkomstansættelserne efter pkt. 2 og 3 skal indgives til  

 skattemyndighederne inden udgangen af kalenderåret 1999, på  

 hvilket tidspunkt dette cirkulære bortfalder.
5. Tilbagebetalingen, der skal forrentes efter reglerne i  

 cirkulære nr. 157 af 14. oktober 1987 om forrentning af visse  

 tilbagebetalingsbeløb, sker til den pågældende bobestyrer  

 eller boets befuldmægtigede.1) Told- og Skattestyrelsen, den 29. oktober  

 1998 Frantz Howitz /Kim Lohse 1)   I Told- og  

 Skattestyrelsens egen fortløbende nummerrække har  

 cirkulæret nr. 1998-28.
