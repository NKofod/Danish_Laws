Nr LSF 196 Forslag til Lov om kirken i Grønland Fremsat af kirkeministeren (A.
O.
Andersen) den 24. februar 1993 Vedtaget ved tredjebehandling den 29. april 1993 Lov nr. 264 af 06/05/1993 § 1. Grønland udgør et selvstændigt stift inden for den danske  

 folkekirke.
 § 2. Med virkning fra den 1. november 1993 oprettes et nyt  

 bispeembede med Vor Frelser kirke i Nuuk som domkirke.
 § 3. Biskoppen over Grønlands Stift ansættes og afskediges ved  

 kongelig resolution.
Stk. 2. Til biskop kan kun udnævnes en person, der er eller har  

 været ansat som præst i den grønlandske kirke, og som 1) har bestået teologisk kandidateksamen fra et dansk universitet eller 2) har været præst eller opfylder betingelserne for at blive præst i den  

 danske folkekirke eller 3) har en uddannelse, der med hensyn til almindelige kundskaber kan  

 sidestilles med læreruddannelse i Danmark, herunder læreruddannelse fra  

 seminariet i Nuuk, og herudover har fået en videregående uddannelse i  

 kristendomskundskab eller 4) har gennemført en af Grønlands hjemmestyre forordnet teologisk  

 uddannelse med henblik på ansættelse i den grønlandske kirke.
 § 4. Hjemmestyret indstiller biskoppen til udnævnelse efter en  

 forudgående afstemning blandt menighedsrepræsentanter og præster.
 Stk. 2. Hjemmestyret indstiller den kandidat, der ved afstemningen  

 har fået flest stemmer.
Stk. 3. I tilfælde af stemmelighed foretages omvalg.
Hvis der  

 efter omvalg igen opstår stemmelighed mellem de kandidater, der har opnået  

 flest stemmer, afgør landsstyremedlemmet for kirken, hvilken af disse  

 kandidater hjemmestyret skal indstille.
 Stk. 4. Kirkeministeren indstiller den i stk. 2 eller 3 nævnte  

 kandidat til kongelig udnævnelse.
 § 5. Grønlands hjemmestyre fastsætter ved landstingsforordning  

 nærmere regler om kirken i Grønland, herunder om dannelse af repræsentationer  

 for menighederne og om repræsentationernes rettigheder og pligter samt om  

 afstemningens gennemførelse ved valg af biskop.
 § 6. Regler om kirkebøgernes førelse og om anmeldelse af fødsler,  

 navngivning og dødsfald til kirkebøgerne samt om pligt til at afgive  

 indberetninger fastsættes ved landstingsforordning af Grønlands hjemmestyre  

 svarende til de af kirkeministeren fastsatte regler herom.
 § 7. Loven træder i kraft den 1. november 1993.
 Stk. 2. Samtidig ophæves:
1) Lov nr. 587 af 29. november 1978 om kirken i Grønland.
Bekendtgørelser  

 m.v. udstedt i medfør af den i 1. pkt. nævnte lov forbliver i kraft, indtil  

 de ændres eller ophæves ved bestemmelser udstedt i medfør af denne lov.
 2) Kongelig anordning nr. 388 af 24. august 1985 om ikrafttræden i  

 Grønland af lov om udnævnelse af biskopper og om stiftsbåndsløsning.
 Stk. 3. Stillingen som biskop besættes første gang med  

 vicebiskoppen.
 Stk. 4. Valg af biskop, jf. § 4, finder første gang sted ved  

 indtrædende ledighed i stillingen.
Oprindeligt fremsat forslag § 1. Grønland udgør et selvstændigt stift inden for den danske folkekirke.
 § 2. Med virkning fra den 1. august 1993 oprettes et nyt  

 bispeembede med Vor Frelser kirke i Nuuk som domkirke.
 § 3. Biskoppen over Grønlands stift ansættes og afskediges ved  

 kongelig resolution.
 Stk. 2. Til biskop kan kun udnævnes en person, der er eller har  

 været ansat som præst i den grønlandske kirke, og som:
1) har bestået teologisk kandidateksamen fra et dansk universitet eller 2) har været præst eller opfylder betingelserne for at blive præst i den  

 danske folkekirke eller 3) har en uddannelse, der med hensyn til almindelige kundskaber kan  

 sidestilles med læreruddannelse i Danmark, herunder læreruddannelse fra  

 seminariet i Nuuk, og herudover har fået en videregående uddannelse i  

 kristendomskundskab eller 4) har gennemført en af Grønlands hjemmestyre forordnet teologisk  

 uddannelse med henblik på ansættelse i den grønlandske kirke.
 § 4. Hjemmestyret indstiller biskoppen til udnævnelse efter en  

 forudgående afstemning blandt menighedsrepræsentanter og præster.
 Stk. 2. Hjemmestyret indstiller den kandidat, der ved afstemningen  

 har fået flest stemmer.
Stk. 3. I tilfælde af stemmelighed foretages omvalg.
Hvis der  

 efter omvalg igen opstår stemmelighed mellem de kandidater, der har opnået  

 flest stemmer, afgør Landsstyremedlemmet for Kirken, hvilken af disse  

 kandidater, hjemmestyret skal indstille.
 Stk. 4. Kirkeministeren indstiller den i stk. 2 eller 3 nævnte  

 kandidat til kongelig udnævnelse.
 § 5. Grønlands hjemmestyre fastsætter ved landstingsforordning  

 nærmere regler om kirken i Grønland, herunder om dannelse af repræsentationer  

 for menighederne og om repræsentationernes rettigheder og pligter samt om  

 afstemningens gennemførelse ved valg af biskop.
 § 6. Regler om kirkebøgernes førelse og om anmeldelse af fødsler,  

 navngivning og dødsfald til kirkebøgerne samt om pligt til at afgive  

 indberetninger fastsættes ved landstingsforordning af Grønlands hjemmestyre  

 svarende til de af kirkeministeren fastsatte regler herom.
 § 7. Loven træder i kraft den 1. august 1993.
 Stk. 2. Samtidig ophæves:
1) Lov nr. 587 af 29. november 1978 om kirken i Grønland.
Bekendtgørelser  

 m.v. udstedt i medfør af den i 1. pkt. nævnte lov forbliver i kraft, indtil  

 de ændres eller ophæves ved bestemmelser udstedt i medfør af denne lov.
 2) Kongelig anordning nr. 388 af 24. august 1985 om ikrafttræden i  

 Grønland af lov om udnævnelse af biskopper og om stiftsbåndsløsning.
 Stk. 3. Stillingen som biskop besættes første gang med  

 vicebiskoppen.
 Stk. 4. Valg af biskop, jf. § 4, finder første gang sted ved  

 indtrædende ledighed i stillingen.
Bemærkninger til lovforslaget Almindelige bemærkninger Grønlands hjemmestyre har udtrykt ønske om, at der søges gennemført en  

 ændring af lovgivningen, således at Grønland bliver et selvstændigt stift  

 inden for den danske folkekirke, og der oprettes en stilling som biskop over  

 Grønlands stift.
 Efter forhandling med hjemmestyret foreslås det derfor, at Grønland, der  

 hidtil har været en del af Københavns stift, udskilles fra dette stift og  

 oprettes som et selvstændigt stift, Grønlands stift.
Forslaget indebærer, at der oprettes et bispeembede i Grønland.
Stillingen  

 som biskop ønskes besat med den nuværende vicebiskop.
Forslaget forudsætter, at reglerne i den kirkelige lovgivning, hvorefter  

 biskopperne udnævnes af Dronningen efter indstilling fra kirkeministeren,  

 ikke ændres.
Dog skal resultatet af bispevalget, der skal finde sted efter  

 regler fastsat af hjemmestyret, fremsendes gennem hjemmestyret til  

 kirkeministeren.
 Biskoppen over Grønlands stift vil i lighed med de øvrige biskopper i den  

 danske folkekirke i sin embedsvirksomhed høre under kirkeministerens tilsyn,  

 og biskoppen vil som tilsynsførende med stiftets præster og menigheder være  

 ansvarlig for, at præsternes embedsførelse er i overensstemmelse med  

 folkekirkens bekendelsesgrundlag.
 Forslaget medfører endvidere, at Vor Frelser kirke i Nuuk bliver domkirke.
Lovforslaget medfører ingen ændringer i de gældende regler for udnævnelse  

 af præster og provster i Grønland.
Disse vil fortsat være ansat som  

 tjenestemænd under hjemmestyret.
Gennemførelsen af forslaget, der har været forhandlet med Grønlands  

 hjemmestyre og med biskoppen over Københavns stift, vil betyde en merudgift  

 for staten, svarende til en bispeløn, idet vicebiskoppen ligesom præsterne og  

 provsterne har været ansat og aflønnet af hjemmestyret.
Den statslige  

 merudgift forudsættes kompenseret ved fastsættelse af bloktilskuddet til  

 Grønlands hjemmestyre.
Lovforslaget indebærer i øvrigt ingen økonomiske eller  

 administrative konsekvenser.
 Grønlands hjemmestyre har givet sin tilslutning til, at Grønlands stift  

 oprettes i overensstemmelse med reglerne i lovforslaget.
Bemærkninger til de enkelte bestemmelser Til § 1 Bestemmelsen vedrører alene den geografiske afgrænsning af det nye stift.
Til § 2 I forbindelse med oprettelse af Grønlands stift skal der oprettes et  

 bispeembede, og det foreslås, at Vor Frelser kirke i Nuuk bliver domkirke.
Til § 3 Til stk. 1 Den foreslåede bestemmelse om, at biskoppen over Grønlands stift ansættes  

 og afskediges af Dronningen efter indstilling fra kirkeministeren, er  

 begrundet i hensynet til folkekirkens enhed, og til at kirkeministeren over  

 for Folketing og regering er ansvarlig for, at folkekirkens virksomhed  

 foregår på kirkens bekendelsesgrundlag.
Til stk. 2 Under hensyn til de grønlandske forhold er det fundet rimeligt at fravige  

 det i lov nr. 238 af 4. juni 1980 om udnævnelse af biskopper og om  

 stiftsbåndsløsning fastsatte uddannelseskrav, hvorefter der kun kan udnævnes  

 personer, der har bestået teologisk kandidateksamen fra et universitet her i  

 landet.
Det bør derimod være en betingelse for udnævnelse, at vedkommende er  

 eller tidligere har været ansat som præst i Grønland, således at der  

 fastsættes samme kvalifikationskrav, som ifølge de gældende regler kræves  

 opfyldt for at kunne opstille som kandidat ved valg af vicebiskop, jf.  

 Grønlands hjemmestyres bekendtgørelse nr. 1 af 27. januar 1984 om valg af  

 vicebiskop for Grønland.
Til § 4 Til stk. 1 Der stilles forslag om, at der foretages afstemning om de foreslåede  

 kandidater blandt menighedsrepræsentanter og præster i Grønland.
Afstemningen  

 foregår efter regler fastsat af Grønlands hjemmestyre, jf. § 5.
Til stk. 2 og 3 Det foreslås endvidere, at hjemmestyret skal indstille den kandidat, der  

 ved afstemningen har fået flest stemmer.
Ved stemmelighed foreslås det, at  

 der foretages omvalg.
Til stk. 4 Det foreslås, at kirkeministeren i sin indstilling til Dronningen er  

 forpligtet til at følge afstemningsresultatet og hjemmestyrets indstilling.
Til § 5 Efter den gældende lov om kirken i Grønland fastsætter hjemmestyret regler  

 om styrelsen af kirken i Grønland.
 Efter den foreslåede bestemmelse tillægges hjemmestyret kompetence til  

 ikke blot at fastsætte regler om styrelsen af kirken, men til generel  

 regelfastsættelse for kirken i Grønland.
Til § 6 Den hidtil gældende bemyndigelse for kirkeministeren til at fastsætte de  

 nærmere regler for kirkebøgernes førelse foreslås overdraget til Grønlands  

 hjemmestyre.
Hjemmestyret kan tilslutte sig, at regler om kirkebøgernes  

 førelse og om anmeldelse af fødsler, navngivning og dødsfald til kirkebøgerne  

 samt om pligt til at afgive indberetninger bør være ensartede for Grønland og  

 Danmark, men hjemmestyret ønsker at få overdraget kompetencen til at udmønte  

 reglerne ved hjemmestyrelovgivningen i fortsættelse af den ved § 5 tillagte  

 kompetence til en generel regelfastsættelse for kirken i Grønland.
Til § 7 Gennemførelsen af lovforslaget indebærer, at den gældende lov nr. 587 af  

 29. november 1978 om kirken i Grønland ophæves.
De i medfør af den gældende  

 lov udstedte bekendtgørelser og landstingsforordninger om kirken i Grønland  

 foreslås dog opretholdt, indtil nye regler efter gennemførelsen af nærværende  

 lovforslag udstedes.
 Det er endvidere en konsekvens af lovforslaget, at kongelig anordning nr.  

 388 af 24. august 1985 om ikrafttræden i Grønland af lov om udnævnelse af  

 biskopper og om stiftsbåndsløsning ophæves, da anordningen omhandler  

 grønlandsk deltagelse i valg af biskop over Københavns stift.
 Stillingen som biskop over Grønlands stift ønskes besat med den nuværende  

 vicebiskop Kristian Mørch, der er ansat af Grønlands hjemmestyre, og som har  

 beklædt stillingen siden 1. august 1984.
Efter 2. behandling den 22. april 1993 § 1. Grønland udgør et selvstændigt stift inden for den danske folkekirke.
 § 2. Med virkning fra den 1. november 1993 oprettes et nyt  

 bispeembede med Vor Frelser kirke i Nuuk som domkirke.
 § 3. Biskoppen over Grønlands Stift ansættes og afskediges ved  

 kongelig resolution.
Stk. 2. Til biskop kan kun udnævnes en person, der er eller har  

 været ansat som præst i den grønlandske kirke, og som 1) har bestået teologisk kandidateksamen fra et dansk universitet eller 2) har været præst eller opfylder betingelserne for at blive præst i den  

 danske folkekirke eller 3) har en uddannelse, der med hensyn til almindelige kundskaber kan  

 sidestilles med læreruddannelse i Danmark, herunder læreruddannelse fra  

 seminariet i Nuuk, og herudover har fået en videregående uddannelse i  

 kristendomskundskab eller 4) har gennemført en af Grønlands hjemmestyre forordnet teologisk  

 uddannelse med henblik på ansættelse i den grønlandske kirke.
 § 4. Hjemmestyret indstiller biskoppen til udnævnelse efter en  

 forudgående afstemning blandt menighedsrepræsentanter og præster.
 Stk. 2. Hjemmestyret indstiller den kandidat, der ved afstemningen  

 har fået flest stemmer.
Stk. 3. I tilfælde af stemmelighed foretages omvalg.
Hvis der  

 efter omvalg igen opstår stemmelighed mellem de kandidater, der har opnået  

 flest stemmer, afgør landsstyremedlemmet for kirken, hvilken af disse  

 kandidater hjemmestyret skal indstille.
 Stk. 4. Kirkeministeren indstiller den i stk. 2 eller 3 nævnte  

 kandidat til kongelig udnævnelse.
 § 5. Grønlands hjemmestyre fastsætter ved landstingsforordning  

 nærmere regler om kirken i Grønland, herunder om dannelse af repræsentationer  

 for menighederne og om repræsentationernes rettigheder og pligter samt om  

 afstemningens gennemførelse ved valg af biskop.
 § 6. Regler om kirkebøgernes førelse og om anmeldelse af fødsler,  

 navngivning og dødsfald til kirkebøgerne samt om pligt til at afgive  

 indberetninger fastsættes ved landstingsforordning af Grønlands hjemmestyre  

 svarende til de af kirkeministeren fastsatte regler herom.
 § 7. Loven træder i kraft den 1. november 1993.
 Stk. 2. Samtidig ophæves:
1) Lov nr. 587 af 29. november 1978 om kirken i Grønland.
Bekendtgørelser  

 m.v. udstedt i medfør af den i 1. pkt. nævnte lov forbliver i kraft, indtil  

 de ændres eller ophæves ved bestemmelser udstedt i medfør af denne lov.
 2) Kongelig anordning nr. 388 af 24. august 1985 om ikrafttræden i  

 Grønland af lov om udnævnelse af biskopper og om stiftsbåndsløsning.
 Stk. 3. Stillingen som biskop besættes første gang med  

 vicebiskoppen.
 Stk. 4. Valg af biskop, jf. § 4, finder første gang sted ved  

 indtrædende ledighed i stillingen.
