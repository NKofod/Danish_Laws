§ 1.  Finansministeren og tjenestemændenes  

 centralorganisationer har den 2. februar 1979 indgået aftale om fradrag i egenpension ved afsked på grund af alder i 60 - 66 års alderen.
 Aftalen vedlægges.
 § 2.  Aftalen gælder også for personel, der er  

 omfattet af civilarbejderloven.
 § 3.  For tjenestemænd og ansatte omfattet af  

 civilarbejderloven, der ikke opfylder betingelserne i aftalens § 2, gælder  

 bestemmelsen i lønnings- og klassificeringslovens § 29, der har følgende  

 ordlyd:
 »Såfremt en tjenestemand i henhold til § 3 i lov om  

 tjenestemandspension begærer sig afskediget efter sit fyldte 60. år, men  

 inden han fylder 67 år eller opnår den lavere alder, ved hvilken han senest  

 skulle have været afskediget, nedsættes egenpensionen med følgende procent  

 for hvert af de år, herunder dele af et år, der står tilbage:
Ved en pensionsalder på 35 år og derover: 1 pct. pr. år Ved en pensionsalder fra 30 - 35 år: 2 pct. pr. år Ved en pensionsalder under 30 år: 3 pct. pr. år.« § 4.  Blanket til brug ved den i aftalens § 2 nævnte  

 erklæring rekvireres ved Forsvarsministeriets 8.kontor.
Den underskrevne  

 erklæring indsendes sammen med pensionsskemaet.
 Stk. 2.  Til brug ved statistiske oplysninger til  

 Finansministeriet bedes det samtidig oplyst, om den pågældende ville være  

 afgået med førtidspension på samme tidspunkt, såfremt fradragsprocenten ikke  

 var blevet nedsat ved den i § 1 nævnte aftale, samt om der vil blive ansat  

 erstatningsarbejdskraft for den pågældende.
Stk. 3.  Såfremt erhvervsarbejdet alligevel får et  

 større omfang end 200 timer pr. kalenderår, forpligter den pågældende sig til  

 umiddelbart at meddele Forsvarsministeriet dette, idet  

 førtidspensionsfradraget i så fald med virkning fra 1.januar i det følgende  

 kalenderår beregnes efter de almindelige regler, jf. § 3. Et således ændret  

 førtidspensionsfradrag vil ikke senere påny kunne beregnes efter de i § 1 - 2  

 anførte regler.
Ved hvert kalenderårs udløb vil der blive afkrævet den  

 pågældende en erklæring på tro og love om erhvervsarbejdets omfang i timer og  

 erhvervsindtægtens størrelse i det afsluttede kalenderår.
 § 5.  Kundgørelse for Forsvaret B.7-1979 ophæves.
 P.M.V.
 E.B.
A.
Anholm Bilag FINANSMINISTERIET Lønnings- og pensionsdepartementetDen 2. februar 1979 Aftale mellem finansministeren og Statstjenestemændenes Centralorganisation I, Statstjenestemændenes Centralorganisation II, Akademikernes Centralorganisation (tjenestemandsudvalget) og Lærernes Centralorganisation om fradrag i egenpension ved afsked på grund af alder i 60-66 års alderen.
 I henhold til § 6, stk. 2-3, i lov om tjenestemandspension, jfr. § 45,  

 stk. 1, i lov om tjenestamænd i staten, folkeskolen og folkekirken  

 (tjenestemandsloven) fastsættes følgende:
 § 1.  Såfremt en tjenestemand i henhold til § 3 i lov  

 om tjenestemandspension begærer sig afskediget med virkning fra 1. april 1979  

 eller senere efter sit fyldte 60. år, men inden han fylder 67 år eller opnår  

 den lavere alder, ved hvilken han senest skulle have været afskediget,  

 nedsætte egenpensionen (grundpensionen, det almindelige pensionstillæg og det  

 særlige pensionstillæg) med en 1/2 procent for hvert af de år, herunder dele  

 af et år, der står tilbage.
§ 2.  Det er et vilkår for førtidspensionsfradragets  

 beregning efter § 1, at tjenestemanden skriftligt forpligter sig til ikke at  

 påtage sig privat og offentligt erhvervsarbejde, herunder selvstændig  

 virksomhed, af større omfang end sammenlagt 200 timer pr. kalenderår efter  

 pensioneringen, og indtil han fylder 67 år eller opnår den lavere alder, ved  

 hvilken han senest skulle være afskediget.
For eventuelle dele af et  

 kalenderår i begyndelsen og/eller afslutningen af denne periode må  

 erhvervsarbejdet ikke overstige et hertil svarnde forholdsmæssigt nedsat  

 timetal.
 Stk. 2.  Såfremt erhvervsarbejdet alligevel får et  

 større omfang, ændres førtidspensionsfradraget med virkning fra 1. januar i  

 det følgende kalenderår, således at det i stedet beregnes på  

 afskedstidspunktet efter reglerne i § 29 i lov om tjenestemandslønninger m.m.  

 og klassificering f tjenestemandsstillinger i staten, folkeskolen og  

 folkekirken (lønnings- og klassificeringsloven).
 Stk. 3.  Såfremt førtidspensionsfradraget er ændret  

 efter stk. 2, vil det ikke senere på ny kunne beregnes efter § 1.
 § 3.  For de før 1. april 1979 i henhold til § 3 i lov  

 om tjenestemandspension fratrådte tjenestemænd beregnes fradraget i  

 egenpensionen fortsat efter § 29 i lønnings- og klassificeringsloven.
 § 4.  Aftalen optages til revision, såfremt  

 bestemmelserne om efterløn i lov om arbejdsformidling og  

 arbejdsløshedsforsikring m.v. ophæves eller væsentlig ændres, og atalen kan i  

 øvrigt opsiges med 3 måneders varsel, dog tidligst til 1. april 1981.
 Stk. 2.  I det omfang førtidspensionsfradraget kan  

 beregnes efter § 1, ophæves § 29 i lønnings- og klassificeringsloven.
København, den 2. februar 1979 Finansministeriet Knud Heinesen / P.
H.
Matson Statstjenestemændenes Centralorganisation I Børge Aanæs Statstjenestemændenes Centraorganisation II Hans Strunge Akademikernes Centralorganisation For Bent Nyløkke Jørgensen E.B.
