Bilag 1 Bilag 2 Bekendtgørelse om kompetente myndigheder og supplerende bestemmelser i henhold til Europa-Parlamentets og Rådets forordning (EF) Nr. 782/2003 af 14. april 2003 om forbud mod organiske tinforbindelser på skibe, samt Kommissionens forordning (EF) Nr. 536/2008 den 13. juni 2008 om gennemførelse af artikel 6, stk. 3, og artikel 7 i Europa-Parlamentets og Rådets forordning (EF) nr. 782/2003 om forbud mod organiske tinforbindelser på skibe og om ændring af denne forordning 1) I medfør af § 33, stk. 1, § 48, stk. 1 og 2, § 58 a, § 61 og § 62 i lov om beskyttelse af havmiljøet, jf. lovbekendtgørelse nr. 47 af 7. januar 2008, som ændret ved lov nr. 507 af 17. juni 2008, fastsættes:
 Definitioner m.v.
 § 1. Ved 2003-forordningen forstås: Europa-Parlamentets og Rådets forordning (EF) Nr. 782/2003 af 14. april 2003 om forbud mod organiske tinforbindelser på skibe. 2003-forordningens bilag II og bilag III er anført på både engelsk og dansk i henholdsvis bilag 1 og 2, jf. henholdsvis regel 2.4 og regel 5.2 i AFS-konventionens 2)bilag IV.
 Stk. 2. Ved 2008-forordningen forstås: Kommissionens forordning (EF) Nr. 536/2008 den 13. juni 2008 om gennemførelse af artikel 6, stk. 3, og artikel 7 i Europa-Parlamentets og Rådets forordning (EF) nr. 782/2003 om forbud mod organiske tinforbindelser på skibe og om ændring af denne forordning.
 Stk. 3. Kompetent myndighed i Danmark i henhold til forordningerne er By- og Landskabsstyrelsen.
AFS-erklæringer § 2. Danske skibe omfattet af 2003-forordningens artikel 6, stk. 1, litra b, skal udfylde en AFS-erklæring i overensstemmelse med formularen i bilag 2.
Pligt til at medføre et AFS-certifikat § 3. Skibe, som er omfattet af 2003-forordningens bilag I, punkt 1.1, skal medføre et AFS-certifikat, der er udstedt i overensstemmelse med 2003-forordningens bilag I, punkt. 2.1.
Syn og certificering § 4. By- og Landskabsstyrelsen udfører de syn og udsteder de AFS-certifikater, der er fastsat i 2003-forordningens artikel 6 og bilag I, jf. bilag II.
Dog anvendes formularen i bilag 1.
Stk. 2. Såfremt et dansk skib skal underkastes de i 2003-forordningens artikel 6 og bilag I fastsatte syn, skal skibet i rimelig tid forud anmeldes til syn til By- og Landskabsstyrelsen.
Fornøden dokumentation, for at skibets antibegroningssystem opfylder 2003-forordningens artikel 4 og 5, jf. bilag I, skal vedlægges anmeldelsen til syn eller foreligge for By- og Landskabsstyrelsen senest samme dag, som synet afholdes.
Tilsyn § 5. By- og Landskabsstyrelsen, bistået af Søfartsstyrelsen, fører tilsyn med, at reglerne fastsat i denne bekendtgørelse, 2003-forordningen og 2008-forordningen overholdes.
 Stk. 2. I det under stk. 1 nævnte tilsyn kan der tages prøver af det anvendte antibegroningssystem, jf. lovens § 45, stk. 2.
 § 6. Afgørelser efter forordningerne og bekendtgørelsen kan ikke indbringes for anden administrativ myndighed.
Straf § 7. Medmindre højere straf er forskyldt efter den øvrige lovgivning straffes med bøde den, der 1) i strid med § 2 undlader at udfylde en AFS-erklæring udformet efter bilag 2.
2) i strid med § 3 undlader at medføre et AFS-certifikat, 3) undlader at anmelde et skib til syn efter § 4, stk. 2, 4) undlader at indsende den nødvendige dokumentation efter § 4, stk. 2, 5) i strid med 2003-forordningens artikel 4 på skibe påfører eller genpåfører antibegroningssystemer indeholdende organiske tinforbindelser med biocidfunktion, 6) i strid med 2003-forordningens artikel 5, stk. 1 og 2, anvender et antibegroningssystem indeholdende organiske tinforbindelser med biocidfunktion, og antibegroningssystemet ikke er dækket med en belægning, som hindrer, at disse forbindelser udvaskes fra det underliggende antibegroningssystem, 7) i strid med 2003-forordningens artikel 6, stk. 1, litra b, eller i strid med 2008-forordningens artikel 2, stk. 3, undlader at medføre en AFS-erklæring, 8) i strid med 2008-forordningens artikel 2, stk. 3, undlader at medføre et AFS-certifikat, 9) i strid med 2008-forordningens artikel 2, stk. 4, undlader at medføre en overensstemmelseserklæring.
Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) forvoldt skade på miljøet eller fremkaldt fare herfor, eller 2) opnået eller tilsikret en økonomisk fordel for den pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Stk. 4. Stk. 2 finder ikke anvendelse på overtrædelser begået fra udenlandske skibe, medmindre overtrædelsen er begået i indre territorialt farvand.
For overtrædelser begået fra udenlandske skibe i ydre territorialt farvand kan straffen stige til fængsel i indtil 2 år, hvis der er tale om forsætlig og alvorlig forurening af havmiljøet.
Ikrafttrædelse § 8. Denne bekendtgørelse træder i kraft den 17. september 2008.
Stk. 2. Bekendtgørelse nr. 1405 af 7. december 2007 om kompetente myndigheder og supplerende bestemmelser i henhold til Europa-Parlamentets og Rådets forordning (EF) 782/03 af 14. april 2003 om forbud mod organiske tinforbindelser på skibe ophæves.
Allerede udstedte AFS-erklæringer bevarer deres gyldighed.
Miljøministeriet, den 9. september 2008 Troels Lund Poulsen / Helle Pilsgaard Bilag 1 Bilag 2 1) Bekendtgørelsen supplerer bestemmelserne i Europa-Parlamentets og Rådets forordning (EF) Nr. 782/2003 af 14. april 2003 om forbud mod organiske tinforbindelser på skibe og Kommissionens forordning (EF) Nr. 536/2008 den 13. juni 2008 om gennemførelse af artikel 6, stk. 3, og artikel 7 i Europa-Parlamentets og Rådets forordning (EF) nr. 782/2003 om forbud mod organiske tinforbindelser på skibe og om ændring af denne forordning.
 2) Den internationale konvention af 5. oktober 2001 om kontrol af skadelige antibegroningssystemer på skibe.
