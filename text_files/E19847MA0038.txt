 Der blev spurgt, hvorfor private forbrugere ved tilbagelevering af tomme  

 øl- eller sodavandsflasker kan få hele det indbetalte flaskepant  

 tilbagebetalt uden fradrag af afgiften.
 Ministeriet for skatter og afgifter oplyste, at der ved salg af bl a øl og  

 sodavand normalt ikke er tale om et egentligt salg af emballagen (de tomme  

 flasker), men alene om et udlån, og der skal derfor ikke betales afgift af  

 selve flasken, der returneres til sælgeren, efter at den vederlagsfri brug er  

 ophørt.
Køberen stiller et depositum (pant) for flaskerne (1 kr). Dette depositum  

 tilbagebetales ved flaskernes tilbagelevering, men fortabes, såfremt  

 tilbageleveringen ikke finder sted.
I sidstnævnte tilfælde skal sælgeren  

 medregne depositumet til sin afgiftspligtige omsætning, dvs at afgiften af  

 flaskepantet indbetales til statskassen.
 Sælgeren kan medregne det stillede depositum til sin afgiftspligtige  

 omsætning straks ved salget og så fradrage det i omsætningen, hvis det  

 tilbagebetales for indleverede flasker.
 Sælgeren kan også holde særskilt regnskab over depositumet, således at der  

 kun svares afgift af ikke tilbagebetalte beløb.
