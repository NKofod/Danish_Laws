 I medfør af §§ 12 og 13 i lov nr. 174 af 28. april 1950 om levnedsmidler  

 m.m. bestemmes efter forhandling med fiskeriministeriet, handelsministeriet  

 og landbrugsministeriet herved følgende:
 § 1.  Når et levneds- eller nydelsesmiddel udbydes til  

 salg, er det forbudt over for forbrugerne at betegne det som egnet for  

 diabetikere (sukkersyge).
 § 2.  Overtrædelse af denne bekendtgørelse straffes  

 efter bestemmelserne i § 23 i lov nr. 174 af 28. april 1950 om levnedsmidler  

 m.m.
 § 3.  Denne bekendtgørelse træder i kraft den 1.  

 december 1967.
 Stk. 2.  Uanset bestemmelsen i § 1 kan levneds- og  

 nydelsesmidler, der er emballeret henholdsvis importeret før bekendtgørelsens  

 ikrafttræden, og som på emballagen betegnes som egnet for diabetikere,  

 udbydes til salg indtil 1. december 1968.
 Indenrigsministeriet, den 22. september  

 1967.
 Hans Hækkerup.
 /Blom-Hanssen.
