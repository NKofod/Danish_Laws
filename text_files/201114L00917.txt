Betænkning afgivet af Transportudvalget den 8. juni 2012 Betænkning over Forslag til lov om ændring af lov om jernbane og lov om offentlige veje (Afgifter, gebyrer, internationale vedtagelser, godkendelse af uddannelsessteder m.v.) [af transportministeren (Henrik Dam Kristensen)] 1. Ændringsforslag Der er stillet 8 ændringsforslag til lovforslaget.
Venstres medlemmer af udvalget har stillet ændringsforslag nr. 1 om deling af lovforslaget.
Enhedslistens medlemmer af udvalget har stillet ændringsforslag nr. 2, 5 og 6. Transportministeren har stillet ændringsforslag nr. 3, 4, 7 og 8.
2. Udvalgsarbejdet Lovforslaget blev fremsat den 28. marts 2012 og var til 1. behandling den 11. april 2012. Lovforslaget blev efter 1. behandling henvist til behandling i Transportudvalget.
Møder Udvalget har behandlet lovforslaget i 7 møder.
Høring Et udkast til lovforslaget har inden fremsættelsen været sendt i høring, og transportministeren sendte den 23. januar 2012 dette udkast til udvalget, jf.
TRU alm. del  bilag 177. Den 28. marts 2012 sendte transportministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Rådet for Bæredygtig Trafik.
 Transportministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 41 spørgsmål til transportministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, RV, EL og SF) vil stemme for ændringsforslag nr. 1 om en deling af lovforslaget.
Mindretallet indstiller de under A og B nævnte lovforslag til vedtagelse med de stillede ændringsforslag.
Et mindretal i udvalget (V, DF, LA og KF) vil stemme for ændringsforslag nr. 1 om en deling af lovforslaget.
Mindretallet indstiller det under A nævnte lovforslag til vedtagelse med de stillede ændringsforslag.
Mindretallet indstiller det under B nævnte lovforslag til forkastelse ved 3. behandling.
Mindretallet vil stemme for det under nr. 8 stillede ændringsforslag.
Venstres medlemmer af udvalget er imod den foreslåede forøgelse af afgifter og gebyrer, der vil medføre øgede omkostninger for jernbanevirksomhederne på mere end 20 mio. kr. om året.
I stedet bør der i forbindelse med finanslovens tilblivelse prioriteres og afsættes de fornødne midler til at dække udgifterne i forbindelse med jernbanesikkerhedsarbejde og Jernbanenævnet.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (V), tiltrådt af et flertal (det øvrige udvalg):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om jernbane og lov om offentlige veje (Internationale vedtagelser, godkendelse af uddannelsessteder m.v.)« omfattende § 1, nr. 1-13, 15-17 og 20, § 2 og § 3, stk. 1 og 2.
 B. »Forslag til lov om ændring af lov om jernbane (Afgifter og gebyrer)« omfattende § 1, nr. 14, 18 og 19, og § 3, stk. 1 og 3.
[Forslag om deling af lovforslaget] b Ændringsforslag til det under A nævnte lovforslag Til § 1 Af et mindretal (EL), tiltrådt af et flertal (det øvrige udvalg):
 2) I det under nr. 5 foreslåede § 6, stk. 3, udgår 3. pkt.
[Muligheden for at opkræve gebyr for godkendelse af uddannelsessteder udgår] Af transportministeren, tiltrådt af udvalget:
 3) Efter nr. 10 indsættes som nyt nummer:
»01. I § 21 j, stk. 1, ændres »§ 21 i, stk. 1, nr. 1-4« til: »§ 21 i, stk. 1, nr. 1-5«.« [Konsekvensændring] 4) Efter nr. 13 indsættes som nyt nummer:
»02. I § 21 l, stk. 6, ændres »§ 6, stk. 3« til: »§ 6, stk. 5« og »§ 21 i, stk. 1, nr. 3« til: »§ 21 i, stk. 1, nr. 4«.« [Konsekvensændring] Af et mindretal (EL), tiltrådt af et flertal (det øvrige udvalg):
 5) Nr. 15 udgår.
[Konsekvens af ændringsforslag nr. 6] 6) Nr. 16 udgår.
[Muligheden for, at internationale vedtagelser på engelsk skal være gældende, uanset at de ikke foreligger på dansk, udgår] Til § 3 Af transportministeren, tiltrådt af udvalget:
 7) Stk. 1 affattes således:
»Stk. 1. Loven træder i kraft den 1. juli 2012.« [Udskudt ikrafttræden] c Ændringsforslag til det under B nævnte lovforslag Til § 3 8) Stk. 1 affattes således:
»Stk. 1. Loven træder i kraft den 1. juli 2012.« [Udskudt ikrafttræden] Bemærkninger Til nr. 1 Med ændringsforslaget ønsker Venstre at udskille spørgsmålet om afgifter og gebyrer for inspektioner og tilsyn til et selvstændigt lovforslag.
Det giver Venstre mulighed for at stemme for den resterende del af det hidtidige lovforslag vedrørende internationale vedtagelser, godkendelse af uddannelsessteder m.v., mens Venstre vil stemme imod lovforslaget om øgede afgifter og gebyrer.
Til nr. 2 Med ændringsforslaget ønsker Enhedslisten, at muligheden for at opkræve gebyr for godkendelse af uddannelsessteder for lokomotivførere udgår.
Til nr. 3 og 4 Ændringsforslagene skyldes, at der, som følge af L 136 er stykker i enkelte paragraffer, der rykker sig.
Det betyder, at henvisninger til disse stykker, der findes andre steder i loven, kommer til at henvise til et forkert stykke, hvis ikke disse ændringsforslag stilles.
Der er altså alene tale om tekniske ændringer uden materielt indhold.
Til nr. 5 og 6 Med ændringsforslag nr. 6 ønsker Enhedslisten at sikre, at internationale vedtagelser på engelsk inden for lovens område kun er gældende, hvis disse foreligger i en dansk oversættelse. Ændringsforslag nr. 5 er en konsekvens af ændringsforslag nr. 6.
Til nr. 7 og 8 Med ændringsforslagene foreslås ikrafttrædelsestidspunktet ændret.
Benny Engelbrecht (S) fmd.
Karin Gaardsted (S) Magnus Heunicke (S) Mette Reissmann (S) Orla Hav (S) Rasmus Prehn (S) Torben Hansen (S) Andreas Steenberg (RV) Rasmus Helveg Petersen (RV) Lone Loklindt (RV) Jesper Petersen (SF) Anne Baastrup (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Jørn Dohrmann (DF) Leif Mikkelsen (LA) Villum Christensen (LA) Lars Barfoed (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
