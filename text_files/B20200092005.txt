Bekendtgørelse om lister over smitsomme sygdomme til lov om hold af dyr og anmeldepligt af sygdommene I medfør af § 25, § 29 og § 70, stk. 3, i lov om hold af dyr, jf. lovbekendtgørelse nr. 38 af 15. januar 2020, fastsættes efter bemyndigelse i henhold til § 10, stk. 1, nr. 1 og 5, i bekendtgørelse nr. 596 af 7. maj 2020 om Fødevarestyrelsens opgaver og beføjelser:
§ 1. Denne bekendtgørelse lister de smitsomme husdyrsygdomme, der er af væsentlig samfundsøkonomisk og produktionsmæssig betydning.
Bekendtgørelsen finder anvendelse på dyrlægers og laboratorieansattes anmeldepligt af disse sygdomme.
 § 2. Liste 1-4 over smitsomme husdyrssygdomme, der er nævnt i § 25 i lov om hold af dyr, fastsættes som angivet i bilag 1 til denne bekendtgørelse.
 § 3. Dyrlæger og ansatte på diagnostiske laboratorier skal ved mistanke om en af de på liste 1 nævnte sygdomme straks kontakte Fødevarestyrelsen.
 Stk. 2. En dyrlæge skal ved mistanke om en sygdom på liste 1 blive på husdyrbruget, indtil Fødevarestyrelsen ankommer, medmindre der foreligger anden aftale med Fødevarestyrelsen.
 Stk. 3. Dyrlægen må ikke i 48 timer efter det seneste besøg på et husdyrbrug med mistanke om en på liste 1 nævnt sygdom have direkte eller indirekte kontakt med dyr, der kan smittes af den mistænkte sygdom, medmindre mistanken i mellemtiden er afkræftet eller andet er aftalt med Fødevarestyrelsen, jf. dog stk. 4.
 Stk. 4. Dyrlægen kan arbejde på en klinik uden kontakt med dyr af modtagelige arter, hvis dette skriftligt er godkendt af Fødevarestyrelsen.
 § 4. Dyrlæger skal, medmindre andet er aftalt med Fødevarestyrelsen ved mistanke om forekomst af en husdyrsygdom, som nævnt på liste 2, udtage og indsende materiale til undersøgelse på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.
 Stk. 2. Dyrlæger og ansatte på diagnostiske laboratorier skal ved påvisning af en af de på liste 2 nævnte sygdomme kontakte Fødevarestyrelsen.
 § 5. Med bøde straffes den, der:
1) undlader at kontakte Fødevarestyrelsen efter § 3, stk. 1, eller § 4, stk. 2, 2) overtræder § 3, stk. 2-3, eller § 4, stk. 1, eller 3) uden godkendelse fra Fødevarestyrelsen udøver arbejde efter § 3, stk. 4.
 § 6. Bekendtgørelsen træder i kraft den 22. juni 2020.
 Stk. 2. Bekendtgørelse nr. 1381 af 11. december 2019 om lister over smitsomme sygdomme til lov om hold af dyr og anmeldepligt af sygdommene ophæves.
Fødevarestyrelsen, den 20. juni 2020 Hanne Larsen / Sibel Zuferov Bilag 1 Oversigt over smitsomme sygdomme Liste 1 Indberetning Listen omfatter sygdomme, hvor en dyrlæge skal tilkaldes, i henhold til § 27, stk. 1, i lov om hold af dyr og som dyrlægen straks skal indberette mistanke om til Fødevarestyrelsen i henhold til lovens § 28, stk. 2, jf. § 25.
Sygdomme hos flere dyrearter Aujeszkys sygdom bluetongue brucellose (Brucella abortus, B. melitensis og B. suis) japansk hjernebetændelse miltbrand mund- og klovesyge Nipah-virus-hjernebetændelse rabies hos andre dyr end flagermus Rift Valley-feber transmissibel spongiform encephalopati (TSE), herunder bovin spongiform encephalopati (BSE).
infektion med Mycobacterium tuberculosis-kompleks (M. bovis, M. caprae, M. tuberculosis) vesikulær stomatitis vestnilfeber Sygdomme hos hjortedyr chronic wasting disease (CWD) epizootisk hæmoragi Sygdomme hos kvæg enzootisk kvægleukose infektiøs bovin rhinotracheitis/infektiøs pustuløs vulvovaginitis kvægpest lumpy skin disease oksens ondartede lungesyge Sygdomme hos svin afrikansk svinepest klassisk svinepest smitsomt blæreudslæt hos svin Sygdomme hos får og geder fåre- og gedekopper fåre- og gedepest scrapie (klassisk og atypisk) Q-feber Sygdomme hos heste afrikansk hestepest equin infektiøs anæmi (EIA) hesteencephalomyelitis (østlig og vestlig) ondartet beskelersyge (dourine) snive venezuelansk hesteencephalomyelitis Sygdomme hos fjerkræ og andre fugle højpatogen aviær influenza hønsetyfus (Salmonella gallinarum pullorum eller Salmonella gallinarum gallinarum) infektion med paramyxovirus 1(PMV-1) hos duer lavpatogen aviær influenza H5 eller H7 Newcastle disease (ND) ornitose (papegøjesyge) Sygdomme hos pelsdyr og kaniner infektion med SARS-CoV-2 (COVID-19) hos mink og ildere transmissibel minkencephalopati (TME) Sygdomme hos akvakulturdyr epizootisk hæmatopoietisk nekrose (EHN) epizootisk ulcerativt syndrom (EUS) forårsviræmi hos karper infektion med Bonamia exitiosa infektion med Marteilia refringens infektion med Microcytos mackini infektion med Perkinsus marinus infektion med Perkinsus olseni infektion med Salmonid alphavirus (SAV) infektiøs hæmatopoietisk nekrose (IHN) infektion med infektiøs lakseanæmi-virus infektion med Taura-syndrom-virus viral hæmoragisk septikæmi (VHS) infektion med white spot syndrome-virus infektion med yellow head disease-virus ______________________________________________________________________ Liste 2 Indberetning Listen omfatter sygdomme, hvor en dyrlæge skal tilkaldes, i henhold til § 27, stk. 1, i lov om hold af dyr og som ved konstatering skal indberettes af dyrlægen til Fødevarestyrelsen i henhold til lovens § 28, stk. 3, jf. § 25.
Sygdomme hos flere dyrearter infektion med SARS-CoV-2 (COVID-19) hos andre dyr end mink og ildere infektion med rævens dværgbændelorm (Echinococcus multilocularis) infektion med hundens dværgbændelorm (Echinococcus granulosus) leptospirose hos kvæg eller svin salmonellose trikinose tularæmi Sygdomme hos kvæg bovin virusdiarré (BVD) Sygdomme hos svin cysticerkose hos svin overførbar gastroenteritis porcin epidemisk diarré (PED) porcin reproduktions- og respirationssygdom (PRRS) smitsom svinelammelse Sygdomme hos får og geder caprin arthritis/encephalitis maedi-visna Sygdomme hos heste equin viral arteritis (EVA) kontagiøs equin metritis Sygdomme hos fjerkræ og andre fugle fjerkrækolera infektion med Mycoplasma gallisepticum infektion med Mycoplasma melagridis infektiøs laryngotracheitis (ILT) Sygdomme hos pelsdyr og kaniner plasmacytose viral hæmoragisk sygdom hos kaniner Sygdomme hos flagermus rabies Sygdomme hos akvakulturdyr bakteriel nyresyge infektion med Bonamia ostreae infektiøs pankreasnekrose (IPN) koi-herpesvirus-sygdom (KHV) lakselus (Lepeophtheirus salmonis) Sygdomme hos padder infektion med Batrachochytrium dendrobatidis infektion med ranavirus ______________________________________________________________________ Liste 3 Oversigt over smitsomme sygdomme Bekæmpelse Listen omfatter sygdomme af væsentlig samfundsøkonomisk betydning, som kan bekæmpes efter § 30 i lov om hold af dyr.
Sygdomme hos flere dyrearter bluetongue brucellose (Brucella abortus, B. melitensis og B. suis) japansk hjernebetændelse miltbrand mund- og klovesyge rabies hos andre dyr end flagermus Rift Valley-feber transmissibel spongiform encephalopati (TSE), herunder bovin spongiform encephalopati (BSE) infektion med Mycobacterium tuberculosis-kompleks (M.bovis, M. caprae, M. tuberculosis) vesikulær stomatitis vestnilfeber Sygdomme hos hjortedyr chronic wasting disease (CWD) epizootisk hæmoragi Sygdomme hos kvæg kvægpest lumpy skin disease oksens ondartede lungesyge Sygdomme hos svin afrikansk svinepest klassisk svinepest Nipah-virus-hjernebetændelse smitsomt blæreudslæt hos svin Sygdomme hos små drøvtyggere fåre- og gedekopper fåre- og gedepest scrapie (klassisk og atypisk) Q-feber Sygdomme hos heste afrikansk hestepest snive Sygdomme hos fjerkræ og andre fugle højpatogen aviær influenza lavpatogen aviær influenza H5 eller H7 Newcastle disease (ND) Sygdomme hos pelsdyr infektion med SARS-CoV-2 (COVID-19) hos mink og ildere Sygdomme hos akvakulturdyr epizootisk hæmatopoietisk nekrose (EHN) infektion med Bonamia exitiosa infektion med Microcytos mackini infektion med Perkinsus marinus infektion med Perkinsus olseni infektion med Taura-syndrom-virus infektion med yellow head disease-virus ______________________________________________________________________ Liste 4 Oversigt over smitsomme sygdomme Bekæmpelse Listen omfatter sygdomme af produktionsmæssig betydning, som kan bekæmpes efter § 30 i lov om hold af dyr.
