Teknisk forskrift om blindpassagerer i  

 skibe I medfør af § 3, § 28 og § 32, stk. 4, i lov om sikkerhed til  

 søs, jf. lovbekendtgørelse nr. 554 af 21. juni 2000, og efter  

 bemyndigelse fra erhvervsministeren fastsættes:
 § 1. Forskriften gælder for skibe med  

 blindpassagerer om bord samt skibe, der befinder sig i eller kommer fra havne  

 med risiko for at få blindpassagerer om bord.
 § 2. Ved blindpassager forstås i denne  

 forskrift en person, som sniger sig om bord på et skib eller gemmer sig  

 i last, der derefter indlades på skibet, uden samtykke fra rederiet,  

 skibsføreren eller en anden ansvarlig person, og som opdages om bord,  

 efter at skibet har forladt havnen.
§ 3. Skibsføreren skal tage alle  

 nødvendige forholdsregler for at forhindre, at blindpassagerer kommer  

 om bord.
Skibsføreren skal endvidere i forbindelse med skibets afgang  

 fra havn, hvor der erfaringsmæssigt er risiko for blindpassagerer, lade  

 skibet undersøge for tilstedeværelsen af blindpassagerer.
Der  

 må ikke anvendes undersøgelsesmetoder, der kan skade eventuelle  

 skjulte blindpassagerer.
 § 4. Hvis der opdages blindpassagerer om bord,  

 skal føreren:
1)	søge at fastslå, i hvilken havn blindpassageren kom om  

 bord, 2)	søge at fastslå blindpassagerens identitet, herunder  

 nationalitet og statsborgerskab, 3)	udfærdige en erklæring, der indeholder de relevante  

 oplysninger, som det har været muligt at fremskaffe om blindpassageren,  

 i overensstemmelse med oplysningerne i standarddokumentet i bilag 1 og 2 til  

 forskriften, 4)	informere om blindpassageren til rederiet og Søfartsstyrelsen  

 samt til rette myndigheder i ombordstigningshavn og næste  

 anløbshavn, 5)	undlade at deviere fra den planlagte rejse for at landsætte  

 blindpassageren, medmindre der er arrangeret hjemsendelse med  

 tilstrækkelig dokumentation og landsætningstilladelse, eller der  

 er sikkerhedsmæssige eller humanitære grunde dertil, 6)	sikre at blindpassageren fremstilles for de rette myndigheder i  

 næste anløbshavn i overensstemmelse med myndighedernes krav,  

 og 7)	træffe nødvendige foranstaltninger for at sikre  

 blindpassagerens sikkerhed, almene sundhed og trivsel indtil  

 landsætning.
 Stk. 2. Underretning af Søfartsstyrelsen skal ske,  

 når blindpassageren er ilandsat, dog senest 7 dage efter, at  

 blindpassageren er opdaget.
Stk. 3. Blindpassagerer må ikke unødigt  

 frihedsberøves.
Hvis blindpassageren frihedsberøves, skal denne  

 snarest muligt orienteres om årsagen hertil og retsgrundlaget herfor.  

 Blindpassageren må ikke sættes til arbejde om bord bortset fra  

 det, der følger af blindpassagerens personlige ophold, f.eks.  

 rengøring af eget kammer.
 Stk. 4. Stk. 1, nr. 4, finder ikke anvendelse, hvis  

 blindpassageren er i besiddelse af gyldig rejselegitimation og  

 indrejsetilladelse til næste anløbshavn.
§ 5. Blindpassagerer skal under deres ophold om  

 bord på skibet følge anvisninger givet af skibets fører  

 eller andre, der handler på dennes vegne.
Blindpassagerer skal  

 endvidere afholde sig fra at foretage handlinger, som kan forstyrre skibets  

 drift eller være til fare for besætningens, skibets eller lastens  

 sikkerhed.
 § 6. Processer om bord, som kan være til  

 fare for eventuelle skjulte blindpassagerer (f.eks. gasbekæmpelse af  

 skadedyr i lasten), må kun igangsættes, såfremt  

 føreren har gjort alt, hvad der med rimelighed kan gøres, for  

 at forvisse sig om, at der ikke befinder sig mennesker skjult i rum  

 berørt af processen.
 § 7. Hvis der opdages blindpassagerer om bord i et  

 skib, skal rederiet:
1)	sikre, at tilstedeværelsen af blindpassageren og de dermed  

 forbundne relevante oplysninger meddeles rette myndighed i  

 ombordstigningshavnen, næste anløbshavn og  

 Søfartsstyrelsen, og 2)	efterleve anvisningerne vedrørende ilandsætning af  

 blindpassageren fra den kompetente nationale myndighed i  

 ilandsætningshavnen.
 § 8. Overtrædelse af §§ 3-7 straffes med  

 bøde eller fængsel i indtil 1 år.
 Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed.
Stk. 3. Ved straffens udmåling efter stk. 1 og 2  

 skal det betragtes som en skærpende omstændighed, 1)	at der ved overtrædelsen er sket skade på liv eller  

 helbred eller fremkaldt fare herfor, 2)	at der tidligere er afgivet forbud eller påbud for samme eller  

 tilsvarende forhold, eller 3)	at der ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 4. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 3, nr.  

 1.
 Stk. 5. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 6. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 9. Forskriften træder i kraft den 1. juli  

 2001.
 Stk. 2. Teknisk forskrift nr. 3 af 4. juli 1998 om  

 blindpassagerer i skibe ophæves.
 Stk. 3. Forskriften gælder ikke for skibe  

 hjemmehørende i Grønland og Færøerne.
BILAG 1 til teknisk forskrift om  

 blindpassagerer i skibe Oplysninger vedrørende  

 blindpassageren Oplysninger om skibet Oplysninger om blindpassageren tale	læsning	skrift tale	læsning	skrift Andre oplysninger Blindpassagerens  

 underskrift			Skibsførerens underskrift Dato:				Dato:
BILAG 2 til teknisk forskrift om  

 blindpassagerer i skibe Stowaway details Ship details Stowaway details Spoken 	Read 	Written Spoken 	Read 	Written Other details Date(s) of Interview(s):
Stowaway s Signature		Master s Signature Date:			Date:
