Landsskatteretskendelse vedr. udgifter til rejser, symposier,  

 uddannelse mv. for lægemiddel- og medicinfirma Klagen skyldes, at selskabet As  

 udgifter til rejser, symposier, uddannelse mv. ikke er anset for  

 fradragsberettigede  

 driftsudgifter, men repræsentationsudgifter med begrænset fradragsret.
Landsskatterettens afgørelse Indkomståret 1999 - Skattepligtig  

 indkomst Skattemyndigheden har ikke godkendt  

 fradrag for udgifter til rejser, symposier, uddannelse mv., 1.861.344 kr.
 Landsskatteretten stadfæster  

 skattemyndighedens afgørelse.
Generelt A er filial af det svenske selskab B  

 AB,. B AB er datterselskab i koncernen C, USA, som er en af verdens største  

 lægemiddelvirksomheder med ca. 54.000 ansatte i verden.
Koncernen sælger  

 medicinske  

 produkter.
A (selskabet) sælger og markedsfører  

 hovedsagelig produkter til behandling af sår, stomi cancer, hiv og  

 hjertesygdomme på det danske marked.
Markedsføringsindsatsen er rettet mod de  

 virksomheder, især hospitaler, der aftager produkterne.  

 Selskabet, som  

 beskæftiger ca. 50 personer, har i  

 indkomstårene 1998 og 1999 haft en nettoomsætning på henholdsvis 143.049.855  

 kr. og 142.769.895 kr.
Sagens oplysninger Selskabet har i 1999 bl.a. afholdt  

 udgifter til rejser, entertainment mv. på 2.481.792 kr., som er fratrukket  

 som  

 driftsudgifter efter statsskattelovens § 6, stk. 1, litra a.
Beløbet kan  

 specificeres således:
Rejser 759.320 kr.
Entertainment 1-3 951.465 kr.
Administration 97.398 kr.
Reklame 1-3 522.538 kr.
Udgifter overført til D 151.071 kr.
Udgifter i alt 2.481.792 kr.
 Udgifterne til rejser, entertainment og  

 administration er bl.a. afholdt til følgende formål:
 Deltagelse i internationale symposier  

 m.v.
Uddannelse af sygeplejersker Støtte til forskningsprojekter Selskabet er repræsenteret ved  

 internationale symposier for læger med henblik på at informere om selskabets  

 produkter og dermed udbrede kendskabet til disse.
Til deltagelse i disse  

 symposier anvender selskabet en eller to specialister, der som repræsentanter  

 for selskabet holder foredrag om selskabets produkter samt besvarer spørgsmål  

 om sygdom og behandling.
Der anvendes ifølge selskabet eksterne  

 repræsentanter,  

 fordi selskabets ansatte ikke har den fornødne ekspertise til at besvare  

 spørgsmål.
Selskabet betaler ikke de pågældende specialisters (lægers) løn,  

 men  

 dækker disses udgifter i forbindelse med symposierne.
Herudover yder selskabet støtte til  

 sygeplejerskers/lægers deltagelse i kurser, konferencer mv. samt sponsorerer  

 temadage på hospitaler mm.
Der afholdes endvidere løbende kurser for  

 sygeplejersker  

 med henblik på at uddanne disse i brugen af selskabets produkter, herunder  

 specielle produkter til behandling af sår og stomi.
Selskabet afholder alle  

 omkostninger i forbindelse med kursusvirksomheden, herunder leje af lokaler,  

 foredragsholdere, transportgodtgørelse og forplejning.
Selskabet yder endvidere løbende støtte  

 til lægers/sygehuses forskningsprojekter.
Herigennem opnår selskabet ret til  

 at  

 se forskningsresultater.
Der ydes økonomisk støtte til forskningsprojekter,  

 som  

 er relevante for selskabets virkeområde, og som kan anvendes til at udvikle  

 og  

 forbedre sygdomsbekæmpende præparater bl.a. til behandling af cancer, hiv og  

 hjertesygdomme.
Skatteforvaltningens afgørelse samt  

 efterfølgende bemærkninger Selskabets udgifter til rejser,  

 symposier, uddannelse, kurser mv. anses alene for fradragsberettigede som  

 repræsentationsudgifter med begrænset fradragsret, jf. ligningslovens § 8,  

 stk.  

 4. Der er derfor kun godkendt fradrag med 25 % af 2.481.792 kr. eller med  

 620.448 kr.
Selskabets indkomst er herefter forhøjet med 1.861.344 kr.
Skattemyndigheden har ved afgørelsen  

 bl.a. henvist til Ligningsvejledningen 1999, afsnit E.B.3.7. Det fremgår  

 heraf,  

 at udgifter afholdt for at afslutte forretninger eller for at knytte eller  

 bevare forretningsforbindelser typisk er repræsentationsudgifter, ligesom  

 repræsentationsudgifter oftest er udgifter til bespisning, gaver og  

 opmærksomheder mv. over for forretningsforbindelser.
Af vejledningens afsnit  

 3.7.5. fremgår endvidere, at medicinalfirmaers udgifter til konferencer mv.,  

 hvor nye præparater præsenteres, og hvor deltagerkredsen består af læger mv.,  

 almindeligvis vil være repræsentationsudgifter for så vidt angår udgifter til  

 deltagernes rejse, ophold og fortæring.
 Skattemyndigheden har yderligere udtalt:
Lægerne og sygeplejerskerne er ikke  

 ansat i filialen, og er dermed ikke knyttet til filialen som medarbejdere.
De  

 kan heller ikke i særlige tilfælde sidestilles med forhandlere, fuldmægtige,  

 kommissionærer,  

 konsignanter og agenter, der varetager salgsopgaver, men må i det hele anses  

 som kunder eller repræsentanter for kunderne (hospitalerne).
Filialen har sælgere ansat.
For at kunne  

 sælge/reklamere for produkterne skal man være godkendt som  

 lægemiddelkonsulent.  

 En lægemiddelkonsulent skal have gennemgået en passende uddannelse og være i  

 besiddelse af tilstrækkelig faglig viden, således at de kan give præcise og  

 fyldestgørende oplysninger om de lægemidler, de foreviser, jf. § 10, stk. 1 i  

 reklamebekendtgørelse nr. 736 af 7. august 1996 og pkt. 7.1 i vejledning om  

 reklame for lægemidler 5. oktober 1998.
Af vejledningen pkt. 5.6 første afsnit  

 står, at der ikke må tilbydes eller loves medicinalpersoner økonomiske  

 fordele,  

 herunder rabatter, bonusudbetalinger o. lign. for at fremme salget.
I sidste  

 afsnit  

 står, at en medicinalperson kan modtage en ydelse, hvis ydelsen er et  

 naturligt  

 led i en normal gensidigt bebyrdende aftale mellem medicinalpersonen og  

 firmaet,  

 og hvis ydelse og modydelse står i rimeligt forhold til hinanden.
 Filialen har ikke dokumenteret, at der  

 er indgået en gensidigt bebyrdende aftale mellem lægen/sygeplejersken og  

 filialen,  

 og at ydelsen og modydelsen står i rimeligt forhold til hinanden.
For udgifter til deltagelse i  

 internationale symposier og registeringsgebyrer, har der i flere tilfælde  

 været  

 tale om, at filialen har inviteret mere end 1 til 2 læger med.
Endvidere har  

 filialen ikke dokumenteret, at lægerne har udført et stykke arbejde.
Det er  

 skatteafdelingens opfattelse, at de læger der er inviteret med til symposier,  

 har deltaget i foredragene og dermed ikke har haft en interesse i at benytte  

 pauserne til at besvare spørgsmål for filialen.
Medicinalfirmaers udgifter til  

 konferencer mv. hvor nye præparater fremvises, kan anses som  

 driftsomkostninger, for den del af udgiften, der er medgået til lokaleleje,  

 foredragsholder og evt. informationsmateriale.
Rejse, ophold og fortæring  

 skal  

 anses som repræsentation.
Hvis læger og sygeplejersker varetager  

 en salgsopgave kan de sidestilles med filialens ansatte, og rejse-, opholds-  

 og  

 fortæringsudgifter kan fradrages i samme omfang, som hvis udgifterne var  

 afholdt  

 overfor ansatte.
Da lægerne eller sygeplejerskerne ikke varetager og ikke må  

 varetage en salgsopgave, kan de ikke sidestilles med filialens ansatte.
Ved afholdelse af konferencer i Danmark,  

 er lægernes ægtefælle inviteret med for et symbolsk beløb.
Filialen har ikke  

 dokumenteret, at konference er afholdt for at præsentere nye produkter.
 Ved betaling af foredragshonorar under  

 Entertaiment 2, har filialen ikke dokumenteret at foredraget i overvejende  

 grad  

 har omhandlet filialens produkter.
Afholdelse af sårhelingsskole er  

 udgiftsført under rejser og Entertaiment 2. Filialen har ikke nogen  

 forpligtelse til at skulle uddanne sygeplejersker.
Det at sygeplejerskerne  

 har  

 betalt et gebyr for deltagelse i kurset, kan ikke medføre andet resultat end  

 at  

 udgifterne er afholdt over for personer, der ikke er knyttet til virksomheden  

 som medarbejdere mv. og at udgifterne derfor har karakter af opmærksomhed  

 overfor forretningsforbindelser Filialen har ikke dokumenteret at kurset er  

 afholdt for at fremvise nye præparater.
 Betaling for musik, under Entertaiment 1  

 og Administration, kan ikke anses som driftsomkostninger, men er udgift til  

 kommerciel gæstfrihed.
Støtte til læger og sygeplejerskers  

 kurser, årsmøder, konferencer, efteruddannelse mv. kan ikke anses for en  

 almindelig fuldt fradragsberettiget driftsomkostning, idet de ikke er ansat i  

 filialen.
Udgifterne kan heller ikke anses som reklameomkostninger, idet  

 udgiften er afholdt over for en bestemt kreds af eksterne personer og  

 udgifterne anses at have karakter af opmærksomhed overfor  

 forretningsforbindelser.
Hovedselskabet har oplyst, at hverken  

 hovedselskabet eller filialen foretager forsøgs- og forskningsvirksomhed.  

 Dette  

 sker i moderselskabet i USA.
Filialen har derfor som udgangspunkt ikke  

 udgifter  

 omfattet af LL § 8 B om forsknings- og udviklingsomkostninger.
Fradragsret for medicinalfirmas udgifter  

 til ikke-lønansatte, til forskning og forsøg, med støtte i TfS 1996,776  

 vedrører kun udgifter til forskningsmæssig afprøvning af ikke markedsførte  

 lægemidler.
Det fremgår af afgørelsen, at udgifter til præsentation af  

 allerede  

 udviklede produkter, behandles som repræsentationsudgifter med begrænset  

 fradragsret.
Fradrag for støtte til lægers projekter  

 i øvrigt, under Entertaiment 2 og 3 og Administration kan alene ske med  

 hjemmel  

 i LL § 8 H.
Det forudsætter dog, at projektet er godkendt af forskningsrådet,  

 eller at institutionen har en forskningsforpligtelse.
Filialen har ikke  

 dokumenteret af betalingerne er sket til projekter, der er godkendt af  

 forskningsrådet.
For støtte til foreninger, vil  

 fradragsretten være afhængig af, at foreningen er omfattet af LL § 8 A.
De  

 foreninger som filialen har støttet, har ikke været omfattet.
Filialen har  

 ikke  

 oplyst eller dokumenteret, at foreningerne har været omfattet af LL § 8 A.
For filialens uddeling af 90.000 kr.  

 under Entertaiment 2, til læger og sygeplejersker fra koncernens fond, har  

 filialen ikke dokumenteret, at der er oprettet en fond, herunder at der  

 skulle  

 være en forpligtelse til udbetalingen.
Udgiften anses derfor at have karakter  

 af opmærksomhed over for forretningsforbindelser .
Selskabets påstand og argumenter Selskabets repræsentanter har fremsat  

 påstand om, at Landsskatteretten skal godkende at afholdte udgifter i  

 hovedgrupperne  

 rejser, entertainment 1-3 og administration, i alt 1.808.183 kr. er fuldt  

 fradragsberettigede salgsomkostninger.
Begrebet repræsentation er ikke  

 defineret i skattelovgivningen, men i cirkulære nr. 5 af 21. januar 1986 er  

 repræsentation beskrevet som udgifter, som en skatteyder afholder for  

 at få  

 afsluttet forretninger eller for at knytte eller bevare  

 forretningsforbindelser, og fortsætter repræsentationsudgifter  

 grænser tæt op  

 til privatforbrugsudgifter.
Denne definition støttes af bemærkningerne  

 til lovforslaget.  

 Intentionerne bag reglerne om repræsentation er at begrænse mulighederne for  

 fuldt fradrag for udgiftstyper, der ligger tæt på privatforbrugsudgifter.
I  

 lovforslagets pkt. 6 er angivet, hvilke udgiftstyper som anses for grænsende  

 til privatforbrugsudgifter, herunder udgifter til restaurationsbesøg, vin,  

 tobak, gaver mv.
De afholdte udgifter til markedsføring samt udgifter i  

 forbindelse med bevarelse af et højt sikkerhedsniveau er således ikke  

 udgifter,  

 som lovforslaget oprindeligt var tiltænkt at skulle omfatte.
Hertil kommer, at nyere retspraksis, jf.  

 afgørelser refereret i TfS 2002.377 og 2003.858, understreger, at  

 repræsentationsbegrebet  

 i dag skal undergives en konkret vurdering og ikke kan afgøres ud fra  

 gennemsnitsbetragtninger på overordnede fortolkningsbidrag af begrebet  

 repræsentation.
Ikke offentliggjort landsskatteretskendelse af 27. april  

 2001,  

 som ligeledes vedrørte et medicinalfirma, anses for at adskille sig fra  

 selskabets sag og findes derfor ikke sammenlignelig.
Afgørelserne i TfS  

 2002.377 og 2003.858 understreger bl.a., at det forhold, at en udgift - som  

 efter sin karakter ville kunne kvalificeres som repræsentation - afholdes  

 over  

 for modtagere, som tillige er forretningsforbindelser, ikke kan føre til, en  

 standardmæssig kvalifikation som repræsentation.
Der kræves en  

 individualiseret  

 bedømmelse under hensyntagen til den konkrete sammenhæng.
 Til de enkelte udgiftstyper er bl.a.  

 fremført:
Udgifter til deltagelse i symposier Udgifterne til lægers/sygeplejerskers  

 deltagelse i og foredragsholdelse ved nationale og internationale symposier  

 er  

 af afgørende betydning for markedsføringen af filialens produkter.  

 Markedsføringen  

 er således rettet mod læger/sygeplejersker, som antages at have beføjelser  

 eller kompetencer til at anmode hospitalet om at bestille det bedst egnede  

 produktsortiment.
Selskabets deltagelse i symposier er foranlediget af et  

 ønske  

 om at deltage i fora, hvor der er mulighed for erfaringsudveksling mellem  

 læger  

 og sygeplejersker med praktisk erfaring i brugen af de pågældende produkter,  

 og  

 stedet for det er de internationale symposier.
Selskabet deltager i symposier  

 dels for at opnå en større viden og praktisk erfaring om brugen af selskabets  

 produkter, dels for at udøve en mere målrettet markedsføring af selskabets  

 produkter.
Selskabet holder derfor indlæg under disse symposier bl.a. med  

 henblik på at introducere selskabets produkter.
I modsætning til skattemyndighedens  

 bemærkninger, jf. ovenfor, deltager lægerne ikke som passive tilskuere til  

 symposierne,  

 men som foredragsholdere og aktive repræsentanter for selskabet.
Den  

 bekendtgørelse, som skattemyndigheden har citeret, er forældet og erstattet  

 af  

 bekendtgørelse nr. 793 af 10. september 2001. Endvidere er det tvivlsomt, om  

 speciallæger ansat til at repræsentere selskabet ved internationale symposier  

 kan sidestilles med den i bekendtgørelsen regulerede situation.
I øvrigt  

 finder  

 den bekendtgørelse, som skattemyndigheden har citeret, alene anvendelse for  

 lægemidler og ikke i forbindelse med reklame og salg af medicinalvarer  

 omfattet  

 af selskabets produktsortiment.
 Det er videre bl.a. fremført:
De pågældende læger og sygeplejersker  

 optræder i denne sammenhæng på vegne af selskabet, og øger opmærksomheden på  

 og  

 kendskabet til produkterne.
Selskabet har ikke indflydelse på sammensætningen  

 af deltagerkredsen på symposierne.
Filialens udgifter til deltagelse i  

 symposier har karakter af reklameudgifter, som beskrevet i ligningslovens §  

 8,  

 stk.1 og er uden tvivl fradragsberettigede.
 At filialen har fuldt fradrag for de  

 omhandlede udgifter understøttes også af ligningsvejledningen for 1999,  

 afsnit  

 E.B.3.7.5, hvoraf fremgår, at medicinalvirksomheders udgifter til konferencer  

 m.v., hvor nye præparater præsenteres, og hvor deltagerkredsen typisk består  

 af  

 læger, er fuldt fradragsberettiget for så vidt angår udgifterne til  

 foredragsholdere, informationsmateriale mv .
 Da speciallægerne således repræsenterer  

 selskabet på de internationale symposier, må de anses som ansatte af  

 selskabet.  

 De afholdte udgifter er derfor fuldt fradragsberettigede.
 Udgifter til deltagelse i  

 efteruddannelser mv.
 En korrekt anvendelse af selskabets  

 produkter er afgørende for produkternes effektivitet, selskabets omdømme og i  

 sidste ende overlevelse.
Hospitalerne har imidlertid ikke midler  

 til at betale for sygeplejerskernes/lægernes uddannelse i brug af selskabets  

 produkter.
Selskabet er derfor nødt til selv at betale for den nødvendige  

 efteruddannelse i brugen af dets produkter.
Såfremt lægen/sygeplejersken ikke  

 er i stand til at anvende produktsortimentet korrekt, kan behandlerne ved  

 forkert brug risikere, enten at den ønskede effekt udebliver eller i værste  

 fald at skade patienten med risiko for efterfølgende produktansvarssag mod  

 selskabet.
Der anvendes derfor store ressourcer til bl.a. uddannelse og  

 træning  

 af sygeplejersker mv.
Da der kun er få sygeplejersker mv. på hvert hospital,  

 der dagligt er i kontakt med produkterne, samler selskabet af  

 omkostningsbesparende årsager de pågældende fra flere hospitaler og  

 gennemfører  

 kurset over en samlet session.
Det er almindelig praksis på de danske  

 hospitaler at lade medicinalbranchen betale for danske lægers og  

 sygeplejerskers efteruddannelse.
Samfundsøkonomisk er den efteruddannelse,  

 som  

 branchen finansierer, nødvendig ikke kun for at sikre medicinalvirksomhedens  

 kvalitetsmærke, men i særdeleshed for at kunne bevare en høj faglig standard  

 i  

 det danske sygehusvæsen.
Sygehusvæsenet sikrer sig medicinalindustriens  

 finansiering af efteruddannelsen ved at lade det indgå som et naturligt  

 element i det udbudsmateriale, der ligger til grund for handel af  

 medicinalvarer mellem branchen og sygehusvæsenet.
Det fremgår af pkt. 5.8 i  

 udbudsmateriale leverandøren er ansvarlig for at brugeren løbende er  

 opdateret  

 og uddannet i håndtering af de produkter, som tilbuddet omfatter.
Af  

 pkt. 12.1  

 og 12.2 fremgår,  Det bedes oplyst i hvilket omfang der i de tilbudte  

 priser  

 er inkluderet udstyr, service, uddannelse, rejser til kongresser eller rejser  

 i  

 forbindelse med træning i brugen af de tilbudte produkter og  

 ...Værdien af de  

 enkelte accessoriske ydelser skal prissættes.
På baggrund af  

 udbudsmaterialet  

 afgav selskabet et tilbud, men vandt ikke licitationen.
Af det afgivne tilbud  

 fremgår imidlertid hvilke accessoriske ydelser, der indgik som et element i  

 det  

 samlede tilbud.
Selskabets udgifter til efteruddannelse  

 er således en del af de kontraktmæssige vilkår, der følger af den gensidigt  

 bebyrdende aftale, der er indgået mellem sygehusvæsenet, og der er derfor  

 også  

 opnået særskilt betaling herfor.
Det kan diskuteres, om efteruddannelse kan  

 karakteriseres som kontraktens hoved- eller biydelse.
Det ændrer imidlertid  

 ikke på, at efteruddannelse fortsat indgår som en del af kontraktens  

 genstand,  

 som der er modtaget særskilt vederlag for.
Da den modtagne kontraktsum, inkl.  

 den andel, der relaterer sig til efteruddannelse, er skattepligtig for  

 selskabet, må udgifter til opfyldelse af efteruddannelsesforpligtelsen også  

 være fradragsberettiget, statsskattelovens § 6, stk. 1, litra a.
Udgifterne til efteruddannelse kan  

 derfor ikke kvalificeres som repræsentationsudgifter, jf. ligningslovens § 8,  

 stk. 4. Kurserne kommer først i stand, fordi selskabets produkter er solgt,  

 og  

 først derefter skabes et behov for et brugerkursus.
Formålet med  

 kurset er  

 derfor ikke at få afsluttet forretninger eller for at knytte eller bevare  

 forretningsforbindelser.
Dertil kommer, at sygeplejersker og læger ikke kan  

 anses for beslutningstagere i relation til køb af selskabets produkter.
Alle  

 aftaler om salg til det danske hospitalsvæsen indgås gennem  

 licitationsprocedure gennem hospitalernes centrale køb.
Udgifter til støtte af  

 forskningsprojekter Forskning er altafgørende for selskabets  

 mulighed for at udvikle samt forbedre allerede udviklede produkter.
Selskabet  

 udfører ikke selv grundforskning, som varetages af moderselskabet i USA, jf.  

 skattemyndighedens bemærkninger.
Derimod yder selskabet økonomisk støtte til  

 forskningsprojekter, som kan udvikle eller forbedre selskabets eksisterende  

 produkter.
Herudover ydes der støtte til test af nyudviklede produkter.  

 Herved  

 opnås at selskabet bliver kendt og fordelagtigt bemærket i sundhedssektoren.  

 Udgifterne kan ikke anses for repræsentation, idet udgifterne ikke er afholdt  

 over for forretningsforbindelser eller lignende.
De involverede læger  

 optræder  

 ikke som potentielle aftagere, men udfører forskningsarbejde.
Udgifterne er derfor dels  

 fradragsberettigede efter statsskattelovens § 6, stk. 1, litra  

 a, dels omfattet af ligningslovens § 8 B.
Der  

 henvises til Landsskatterettens kendelse af 16. september 1996 refereret i  

 TfS  

 1996.776.
Der er ikke grundlag for at klassificere  

 udgifterne som repræsentation, når henses til de særlige markedsforhold, der  

 gør sig gældende i medicinalindustrien.
Det har gennem årtier være fast  

 praksis,  

 at medicinalbranchen finansierer det danske sundhedsvæsens behov for  

 efteruddannelse af læger mv.
4 plancher var udarbejdet for at  

 beskrive kompleksiteten i markedet for lægemidler og medicinalprodukter.
En  

 beskrivelse af medicinalindustrien i Danmark forudsætter en klar sondring  

 mellem lægemiddelindustrien og medicoindustrien.
Førstnævnte producerer og  

 sælger lægemiddelprodukter, mens medicoindustrien producerer/sælger  

 medicinaludstyr.
Selskabet opererer på begge markeder, idet filialen består  

 af  

 to salgsenheder.
Den ene planche illustrerer bl.a., at selskabet under navnet  

 E  

 forsyner markedet med sårhelingsprodukter mv.
E indgår aftaler om levering af  

 produkterne med de enkelte hospitalers indkøbsafdelinger.
I bilag til  

 selskabets tilbud fremgår bl.a., at selskabet eksempelvis forpligtede sig til  

 at tilbyde pladser på en international kongres indenfor fagområdet.
Dette  

 illustrerer, at udgifter afholdt til efteruddannelse af eksterne læger mv. er  

 fuldt fradragsberettiget, hvis ydelsen er betalt som en del af selskabets  

 kontraktretlige forpligtelse.
E modtager utallige ansøgninger fra  

 læger om økonomisk støtte til efteruddannelse.
Selskabet har valgt at støtte  

 enkelte kurser inden for sit fagområde, herunder bl.a. en sårskole.
Skolen er  

 ikke produktorienteret, og kurserne har til formål at udbrede nye erfaringer  

 og  

 nye metoder i sårbehandling.
Planche 2 viser, at det ikke er alle afholdte  

 udgifter til efteruddannelse, som E afholder som led i sin opfyldelse af  

 leveringsaftalen.
Den viser også, at medicoindustrien er underlagt en fælles  

 brancheorganisation, som har fastsat etiske retningslinier for industriens  

 arbejde med sundhedsfagligt personale, og at der ikke er indgået nogen  

 samarbejdsaftale mellem medicoindustriens brancheorganisation og DADL.
Dette  

 er  

 netop den ene af to meget væsentlige forskelle mellem medicoindustrien og  

 lægemiddelindustrien, hvor deres brancheorganisation har indgået  

 samarbejdsaftale  

 med lægeforeningen.
Den anden forskel mellem de to industrier fremgår af  

 planche 3. Når A forsyner det danske marked med lægemidler, er det ikke  

 tilladt  

 at knytte nogen ekstra ydelser til salgsaftalen.
Området er nemlig  

 lovreguleret.
A kan derfor ikke som E tilbyde accessoriske ydelser i  

 forbindelse med salg.
Planche 4 illustrerer proceduren i  

 forbindelse med økonomisk støtte til lægers mv. efteruddannelse.  

 Samarbejdsaftalen mellem Lægemiddelindustriforeningen og DADL regulerer de  

 nærmere vilkår for støtte til lægestandens efteruddannelse.
I aftalen er  

 fastslået, at støtte udelukkende må ydes til afholdelse af lægefaglige og  

 videnskabelige arrangementer.
De særlige markedsforhold i  

 medicinalbranchen tvinger branchen til at afholde udgifter til lægers mv.  

 efteruddannelse som en forudsætning for salg.
Udgifterne er således ikke  

 afholdt  

 for at knytte eller bevare forretningsforbindelser, og der er hverken tale om  

 et udtryk for gavmildhed eller gæstfrihed.
Der er derimod tale om en  

 tvingende  

 nødvendighed og som forudsætning for salg.
Sundhedsvæsenets ansatte er ikke  

 selskabets forretningsforbindelser.
Selskabet handler med grossistleddet  

 eller  

 med det enkelte hospitals indkøbsafdeling.
Der eksisterer derfor ikke et  

 repræsentationsmiljø.
Landsskatterettens bemærkninger og  

 begrundelse Fradrag for reklame- og  

 repræsentationsudgifter efter ligningslovens § 8, stk. 1 og stk. 4,  

 forudsætter,  

 at udgifterne er afholdt for at erhverve, sikre eller vedligeholde  

 indkomsten,  

 jf. statsskattelovens § 6, stk. 1, litra a.
Fradrag for udgifter til reklame kan  

 herefter foretages efter ligningslovens § 8, stk. 1. Ifølge bestemmelsens  

 forarbejder forudsætter fradrag, at udgifterne er afholdt over for en  

 ubestemt  

 kreds af kunder eller potentielle kunder.
Reklameudgifter tager således sigte  

 på at opretholde en virksomheds almindelige omdømme eller fremme dens  

 interesser ved at gøre den kendt og fordelagtigt bemærket, jf. tillige pkt.  

 14.2 i cirkulære til ligningsloven, nr. 72 af 17. april 1996.
 Udgifter til repræsentation kan  

 fradrages efter ligningslovens § 8, stk. 4. Efter bestemmelsens forarbejder,  

 jf. tillige pkt. 14.3.1. i ovennævnte cirkulære, er fradrag betinget af, at  

 udgifterne er afholdt over for andre end virksomhedens medarbejdere for at  

 afslutte forretninger eller for at knytte eller bevare  

 forretningsforbindelser.  

 Repræsentation har således karakter af opmærksomhed eller kommerciel  

 gæstfrihed  

 over for forretningsforbindelser.
 Efter ligningslovens § 8 B kan udgifter  

 til forsøgs- og forskningsvirksomhed i tilknytning til skattepligtiges  

 erhverv,  

 enten fradrages fuldt ud i den skattepligtige indkomst i det år, hvori  

 udgifterne er afholdt, eller afskrives med lige store årlige beløb over dette  

 og de følgende 4 indkomstår.
Ingen af de afholdte udgiftstyper kan  

 anses for forskningsudgifter og er derfor ikke fradragsberettigede efter  

 ligningslovens § 8 B.
Der er herved lagt vægt på, at selskabet er en  

 salgsfilial, der ikke udfører egentlig forskning eller produktion.
Ingen del  

 af  

 udgifterne anses endvidere for at kunne sidestilles med de udgifter til  

 afprøvning af ikke markedsførte produkter, der blev anset for omfattet af  

 bestemmelsen i afgørelse refereret i TfS 1996.772 (LSR). Udgifterne anses  

 heller ikke for omfattet af ligningslovens § 8 A eller 8 H, jf.  

 skattemyndighedens  

 begrundelse.
 Det anses endvidere ikke for  

 dokumenteret, at selskabet i det påklagede år har været kontraktretlig  

 forpligtet til at afholde de omhandlede udgifter, og ingen del af udgifterne  

 anses således for afholdt som led i gensidig bebyrdende aftaler.
Udgifterne anses for at være  

 repræsentationsudgifter med begrænset fradragsret.
Der henvises til  

 ligningslovens § 8, stk. 4. Det overordnede formål med udgiftsafholdelserne  

 har  

 været at knytte og bevare forretningsforbindelser.
Der er herved lagt vægt  

 på,  

 at modtagerne af beløbene er ansatte hos kunder og/eller potentielle kunder.  

 Persongrupperne har ikke varetaget salgsopgaver for selskabet og kan ikke  

 sidestilles med selskabets ansatte.
 Landsskatteretten stadfæster  

 skattemyndighedens ansættelse.
