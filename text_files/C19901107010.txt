 Cirkulæreskrivelse til domstolene om honorar for udtagelse af blodprøver  

 til udvidet undersøgelse i faderskabssager.
 Ved Justitsministeriets skrivelse af 22. september 1989 (j. nr. 4. kt.  

 1989-4001-1) er det oplyst, at honoraret for udtagelse af blodprøver i  

 faderskabssager fra den 1. april 1989 udgør 118 kr.
 Retsmedicinsk Institut har over for Justitsministeriet oplyst, at  

 instituttet stiller særlige krav til blodprøver til brug ved udvidet  

 undersøgelse i faderskabssager, og har på den baggrund anmodet om, at der  

 ydes lægerne et forhøjet honorar for udtagelse af disse blodprøver.
 I den anledning tillader Justitsministeriet herved, at embederne betaler  

 det sædvanlige honorar på 118 kr. med tillæg af 50% for udtagelse af  

 blodprøver til udvidet undersøgelse i faderskabssager.
 Honoraret for udtagelse af blodprøver til standardundersøgelse i  

 faderskabssager udgør således fortsat 118 kr.
 P.M.V.
 E.B.
