Nr BR 4 Beretning om Spildevandsanlæg på Sejerø   

 Nr 4 1990-91, 2. samling Afgivet af Miljø- og Planlægningsudvalget Afgivet: 19910529 Udvalget har i et samråd med miljøministeren om de konkrete forhold på Sejerø fået oplyst, at ministeren på baggrund af henvendelse fra Sejerø spildevandslaug vil undersøge mulighederne for igangsættelse af et pilotprojekt som alternativ til Bjergsted Kommunes spildevandsplan.
 Udvalget opfordrer miljøministeren til at arbejde videre med sagen med  

 henblik på at igangsætte et pilotprojekt for vurdering af alternative  

 spildevandsløsninger på Sejerø.
Udvalget har mærket sig de problemer, der skyldes de tidsfrister, der er  

 en del af kommunens beslutningsgrundlag i forbindelse med spildevandsplanens  

 færdiggørelse.
Disse problemer drøftes for tiden mellem Miljøministeriet og  

 kommunen med henblik på en løsning.
 Udvalget har endvidere noteret sig, at miljøministeren til efteråret  

 fremlægger forslag til en ny kloakeringspolitik, jf. ministerens  

 tilkendegivelser over for udvalget i beretning over forslag til lov om stop  

 for kloakeringer af sommerhusområder (L 154) af Bente Juncker (CD) m.fl.
 Udvalget er indstillet på at give miljøministeren det fornødne lovgrundlag  

 med henblik på, at der kan realiseres et pilotprojekt for Sejerø. Udvalget  

 forudsætter, at projektet kan udføres økonomisk og miljømæssigt forsvarligt.
 P.u.v.
