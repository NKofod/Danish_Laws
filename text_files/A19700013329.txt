 Herved bekendtgøres lov nr. 213 af 31. marts 1949 om  

 landvæsensretter med de ændringer, som følger af lov nr. 181 af 20. maj 1952  

 og lov nr. 148 af 9. april 1969.
 § 1.  De i denne lov omhandlede landvæsens- og  

 overlandsvæsenskommissioner behandler alle sager, som ved den hidtil gældende  

 lovgivning eller ifølge gammel praksis og sædvane er henlagt under de i lov  

 af 30. december 1858 omhandlede landvæsens- og overlandvæsenskommissioners  

 forretningsområde.
 Stk. 2.  De af vandsynsmænd efter den hidtil gældende  

 lovgivning behandlede sager behandles fremtidig af landvæsensnævnet.
I.
Landvæsensretternes sammensætning.
 § 2.  Landvæsensnævnets område er retskredsen.
 Stk. 2.  Landbrugsministeren bemyndiges til efter  

 indstilling fra vedkommende amtsråd at dele retskredsen i 2 eller flere  

 distrikter, hvert med sit selvstændige landvæsensnævn, eller henlægge en del  

 af retskredsens område under landvæsensnævnet for et tilgrænsende område  

 indenfor samme landvæsenskommissionsområde.
§ 3.  For hvert nævnsområde udnævner amtsrådet en fast  

 formand, der kan være fælles for flere områder.
Ingen kan fungere som formand  

 efter det fyldte 70. år.
Stk. 2.  På samme måde udnævnes en stedfortræder for  

 formanden.
Stedfortræderen kan samtidig være nævnsmand.
 Stk. 3.  Udnævnelserne gælder for 4-årige perioder, der  

 falder sammen med valgperioderne for kommunalrådene.
 Stk. 4.  Hvervene som formand og stedfortræder er ikke  

 borgerlige ombud og udelukker ikke, at den pågældende samtidig er  

 landvæsenskommissær.
§ 4.  For hver primærkommune udnævnes 2 nævnsmænd af  

 kommunalbestyrelsen.
Efter indstilling fra kommunalbestyrelsen kan  

 landbrugsministeren dog forhøje antallet af nævnsmænd.
 Stk. 2.  Nævnsmændene er forpligtet til også at indtræde  

 i nævn i nærliggende områder, når det kræves af vedkommende nævns formand.
 Stk. 3.  Udnævnelserne gælder for 4-årige perioder, der  

 falder sammen med valgperioderne for kommunalrådene.
Stk. 4.  Ingen, der har opnået en alder af 70 år, kan  

 fungere som nævnsmand.
Ingen, der har opnået en alder af 60 år, er forpligtet  

 til at modtage udnævnelse.
Den, der har fungeret i fire år, er ikke  

 forpligtet til at modtage udnævnelse som nævnsmand før efter udløbet af en  

 valgperiode.
Alle spørgsmål om fritagelse afgøres i øvrigt af  

 kommunalbestyrelsen, hvis afgørelse kan indbringes for landbrugsministeren.
 § 5.  Den, som første gang udnævnes til formand,  

 stedfortræder eller nævnsmand, afgiver straks efter udnævnelsen til den  

 udnævnende myndighed en skriftlig erklæring på ære og samvittighed om at  

 ville varetage hvervet med upartiskhed og omhu.
 Stk. 2.  Afskedigelse af en formand, stedfortræder eller  

 nævnsmand kan foretages af den myndighed, der har udnævnt ham.
 Stk. 3.  Beslutningen herom kan indankes for  

 landbrugsministeren.
§ 6.  Første møde i sagen foretages af formanden  

 alene, medmindre rekvirenten i sin begæring har krævet medvirken af  

 nævnsmænd, eller formanden finder sådan medvirken påkrævet.
Ved det første  

 møde forespørger formanden de øvrige parter, hvorvidt disse ønsker sagen  

 behandlet under medvirken af nævnsmænd, og i bekræftende fald tilkalder  

 formanden vedkommende kommunes nævnsmænd og, forsåvidt sagen berører to eller  

 flere kommuner, de 2 bekvemmest boende nævnsmænd indenfor kommunerne.
Stk. 2.  Vedrører sagen flere nævnsområder, behandles  

 den af vedkommende formænd i forening.
Den ældste af formændene leder i så  

 fald forhandlingerne, og hans stemme er i tilfælde af stemmelighed afgørende.
 Stk. 3.  Med amtsrådets tilslutning kan formanden antage  

 sekretærhjælp.
 § 7.  Landvæsenskommissionens område er  

 amtsrådskredsen.
 Stk. 2.  Landbrugsministeren kan efter indstilling fra  

 vedkommende amtsråd dele det i stk. 1 nævnte område i to eller flere  

 distrikter, hvert med sin selvstændige landvæsenskommission, og henlægge en  

 del af et område under landvæsenskommissionen for et tilgrænsende område  

 inden for samme overlandvæsenskommissionsområ~ de.
 Stk. 3.  Landbrugsministeren kan nedsætte særlige  

 landvæsenskommissioner til behandling efter denne lov af alle sager, der  

 vedrører et byudviklingsområde eller et samlet, naturligt afstrømningsområde.
§ 8.  For hvert område udnævnes en fast formand af  

 landbrugsministeren efter indstilling fra amtsrådet blandt områdets  

 underretsdommere og efter samråd med justitsministeren.
Formanden kan være  

 fælles for flere områder.
Indstillingen skal omfatte flere end een.
 Stk. 2.  På samme måde udnævnes en stedfortræder til at  

 fungere under formandens forfald.
 Stk. 3.  Udnævnelserne gælder for 8-årige perioder.
 § 9.  Landvæsenskommissærer udnævnes for hvert område  

 i et antal, der fastsættes af landbrugsministeren efter indhentet erklæring  

 fra vedkommende amtsråd.
Stk. 2.  Kommissærer udnævnes af landbrugsministeren  

 efter indstilling fra amtsrådet.
De kan tillige være formand for  

 landvæsensnævn, stedfortræder for formanden eller nævnsmand.
Stk. 3.  Udnævnelserne gælder for 8-årige perioder, idet  

 dog halvdelen afgår hvert fjerde år.
Første gang efter lovens ikrafttræden  

 sker halvdelens afgang ved lodtrækning.
Stk. 4.  Ingen, der har opnået en alder af 70 år, kan  

 fungere som landvæsenskommissær.
Anmodning om at blive fritaget i løbet af en  

 periode afgøres af landbrugsministeren.
 § 10.  De i § 5, stk. 1 og 2, fastsatte regler finder  

 tilsvarende anvendelse for kommissærer.
§ 11.  En landvæsenskommission består af formanden og  

 2 andre medlemmer, der udmeldes af formanden blandt landvæsenskommissærerne i  

 området.
Formanden kan antage sekretærhjælp.
 Stk. 2.  Vedrører sagen flere områder, udpeges såvel  

 formanden som de øvrige medlemmer af landbrugsministeren efter indstilling  

 fra amtsrådene.
 Stk. 3.  På samme måde som i stk. 2 fastsat forholdes,  

 når inhabilitet nødvendiggør udnævnelse af formand eller medlemmer fra andre  

 områder.
 § 12.  Ophævet.
 § 13.  Landet deles i 6  

 overlandvæsenskommissionsområder, hvis grænser fastsættes af  

 landbrugsministeren.
 § 14.  For hvert overlandvæsenskommissionsområde  

 udnævner kongen en fast formand, der skal være eller opfylde betingelserne  

 for at kunne udnævnes til landsdommer.
 Stk. 2.  Udnævnelen gælder for 8-årige perioder.
 Stk. 3.  På samme måde udnævnes en stedfortræder.
§ 15.  En overlandvæsenskommission består af formanden  

 og fire andre medlemmer, der udmeldes af landbrugsministeren for hver enkelt  

 sag.
Vedrører sagen flere overlandvæsenskommissionsområder, udmelder  

 landbrugsministeren tillige formanden bland de af kongen udnævnte faste  

 formænd.
Formanden kan antage sekretærhjælp.
 Stk. 2.  Et eller to medlemmer vælges blandt fagligt  

 sagkyndige under hensyn tilde hovedinteresser, der er sagens genstand, medens  

 medlemmerne iøvrigt vælges blandt bekvemt boende landvæsenskommissærer, uden  

 at valget er begrænset til noget bestemt område.
 Stk. 3.  Berører en sag staden København, vælges altid 2  

 medlemmer blandt fagligt sagkyndige til medlemmer af  

 overlandvæsenskommissionen.
II.
Landvæsensretternes nedsættelse.
 § 16.  Begæring om nedsættelse af en landvæsensret  

 indgives til formanden i det område, hvor det anlæg, der er sagens genstand,  

 er beliggende.
 Stk. 2.  Vedrører sagen flere områder, indgives  

 begæringen til formanden for det område, hvori sagens genstand efter  

 rekvirentens skøn hovedsagelig er beliggende.
§ 17.  Begæringen om nedsættelse af en landvæsensret  

 skal være skriftlig affattet og indeholde en fremstilling af de forhold, der  

 ønskes undergivet landvæsensrettens bedømmelse, og af de påstande, der agtes  

 nedlagt.
Endvidere skal i begæringen opgives med navn og bopæl, hvem der  

 ønskes indkaldt til møde.
Den kan ledsages af kort og andre dokumenter, ved  

 hvilke den indeholdte påstand agtes begrundet.
§ 18.  Når landvæsensrettens formand har modtaget  

 begæringen og, om fornødent, har foranlediget retten nedsat, fastsætter  

 formanden tid og sted for det første møde og indkalder hertil med mindst 1  

 uges varsel rekvirenten og de i begæringen nævnte personer.
Ved enhver sag  

 angående spildevandsanlæg, reguleringer, vandstandssænkninger, opstemmninger,  

 rørlægning af vandløb samt ved sager angående andre foranstaltninger, hvorved  

 et vandløbs naturlige tilstand ændres, skal fiskeriministeriet og om  

 fornødent naturfredningsmyndighederne indkaldes.
Stk. 2.  Hvis begæringen ikke indeholder fornødne  

 oplysninger om, hvem der skal indkaldes, og hvor disses bopæl er, skal  

 formanden, forinden indkaldelse udfærdiges, indhente nærmere underretning  

 herom fra rekvirenten.
Han skal derhos så vidt muligt gøre såvel denne som  

 andre indkaldte opmærksom på, hvilke dokumenter eller andre oplysninger det  

 må anses for nødvendigt at have tilstede inden det første møde.
 Stk. 3.  Forvaltningsmyndighederne kan indtræde i sagen  

 efter reglerne i lov om rettens pleje § 252.
§ 19.  Indkaldelsen til landvæsensrettens første møde  

 skal foruden tid og sted for mødet og eventuel åstedsforretning indeholde en  

 kort udredning af sagens genstand og skal i almindelighed ske ved anbefalet  

 brev.
Forkyndelsen kan dog også ske ved stævningsmand på den i lov om rettens  

 pleje for borgerlige sager foreskrevne måde.
Hvis indkaldelsen angår en  

 større kreds af personer, kan den i stedet for ske ved en kort bekendtgørelse  

 i de efter formandens skøn i egnen mest udbredte dagblade.
Bekendtgørelsen  

 skal henvise til, at angivelse af sagens hensigt fremgår af begæringen, der  

 ligger til eftersyn på angivet sted.
Bekendtgørelsen indrykkes 2 gange,  

 sidste gang mindst 8 dage før forretningens afholdelse.
Dog skal rekvirenten  

 og offentlige institutioner og myndigheder, der må anses for interesserede i  

 forretningen, altid indkaldes særskilt ved anbefalet brev med 8 dages varsel.
Stk. 2.  Til senere møder indvarsles ved, at formanden,  

 inden mødes hæves, meddeler tid og sted for det næste møde.
Forsåvidt dette  

 ikke er muligt, giver formanden, inden mødet hæves, de mødende underretning  

 om, på hvilken måde indvarsling vil ske.
III.
Tilfælde, hvor landvæsensretternes medlemmer kan eller skal vige  

 deres sæde.
§ 20.  Ingen må deltage som medlem af landvæsensretten  

 i behandlingen af eller være sagkyndig i en sag, når han Stk. 2.  Den omstændighed, at et medlem af retten eller  

 dennes sagkyndige, fordi han beklæder offentlige hverv, tidligere af den  

 grund har haft med sagen at gøre, uden at han dog har deltaget i dens  

 behandling for en underordnet instans, medfører ikke inhabilitet, når der  

 ikke efter de foreliggende omstændigheder er grund til at antage, at han har  

 nogen særegen interesse i sagens udfald.
 § 21.  I de i foregående paragraf omhandlede tilfælde  

 er det pågældende medlem af retten pligtig at give retten meddelelse om de  

 omstændigheder, som ifølge foregående paragraf formenes at medføre hans  

 inhabilitet, ligesom enhver af rettens andre medlemmer, der måtte være  

 bekendt med sådanne omstændigheder, er berettiget og forpligtet til at rejse  

 spørgsmålet derom, hvorefter afgørelse træffes ved kendelse af retten, uden  

 at han selv er udelukket fra at deltage i påkendelse af spørgsmålet.
§ 22.  Parterne kan ikke blot fordre, at et medlem af  

 retten skal vige sit sæde i de i § 20 angivne tilfælde, men enhver af dem kan  

 fremsætte indsigelse mod, at et medlem beklæder retten, når andre  

 omstændigheder foreligger, som er egnede til at vække tvivl om dets  

 fuldstændige upartiskhed.
I tilfælde af den sidstnævnte beskaffenhed kan også  

 medlemmet selv, når han frygter for, at parterne ikke kan have fuld tillid  

 til ham, vige sit sæde, ligesom enhver af rettens medlemmer kan rejse det  

 spørgsmål, om nogen af rettens medlemmer på grund af omstændigheder af den  

 heromhandlede art bør fratræde.
 § 23.  Spørgsmålet om, hvorvidt et medlem af retten  

 skal fratræde, bør såvidt muligt rejses inden forhandlingernes begyndelse.  

 Det kan afgøres, uden at parterne har haft adgang til ytre sig derom.
Stk. 2.  Kendelser, hvorved det pålægges et medlem af  

 retten at vige sit sæde, er ikke genstand for anke eller kære.
Kendelser,  

 hvorved indsigelser mod et medlems habilitet forkastes, kan påkæres til  

 landsretten.
Når det straks forlanges, kan i denne anledning en kort  

 udsættelse af sagen tilstås.
IV.
Landvæsensretternes møder.
§ 24.  Landvæsensretternes møder er offentlige.
Som  

 regel foretages i forbindelse med det første møde en besigtigelse på åstedet.
Stk. 2.  Forhandlingerne for landvæsensretterne ledes af  

 formanden og føres mundtligt.
Kun når parterne er enige derom, eller retten  

 undtagelsesvis finder, at sagens beskaffenhed gør det fornødent, kan det  

 tillades at indlevere skriftlige fremstillinger af sagen.
 Stk. 3.  Ved forberedende møder kan retten repræsenteres  

 af formanden alene.
Stk. 4.  Det er parterne tilladt at møde ved  

 befuldmægtiget.
Den, der møder for en anden må ikke være gift med eller  

 beslægtet eller besvogret i op- eller nedstigende linie eller beslægtet i  

 sidelinie så nær som søskende med noget i sagen optrædende retsmedlem og må  

 være forsynet med behørig fuldmagt.
 § 25.  Over forhandlingerne for landvæsensretterne  

 føres efter nærmere af landbrugsministeren fastsatte regler en protokol, der  

 for landvæsensnævnenes og landvæsenskommissionernes vedkommende autoriseres  

 af amtmanden og for overlandvæsenskommissionernes vedkommende af  

 landbrugsministeriet.
Stk. 2.  Protokollen skal indeholde en kort fremstilling  

 af forhandlingerne og de fremsatte påstande, men ikke udviklinger og foredrag  

 til begrundelse heraf.
Dog kan formanden bestemme, at enkelte udtalelser skal  

 optages.
I protokollen indføres endvidere det fornødne om de fremskaffede  

 oplysninger, om undersøgelser på åstedet samt om de til retten afgivne  

 forklaringer.
 Stk. 3.  Oplæsning af det protokollen under de  

 offentlige møder tilførte finder kun sted, når nogen af parterne ønsker det.
 Stk. 4.  Protokollen underskrives ved hvert mødes  

 slutning af rettens formand.
 Stk. 5.  Landbrugsministeren kan fastsætte regler om  

 anvendelse af særlige kendelses- og forligsprotokoller.
 § 26.  Udsættelse kan indrømmes af retten, hvor  

 parterne er enige om at ønske dette.
 Stk. 2.  Udsættelse kan endvidere indrømmes, når retten  

 anser det for nødvendigt, at der indleveres skriftlige fremstillinger af  

 sagen eller fremskaffes yderligere faktiske oplysninger, eller når sygdom  

 eller andre særlige grunde gør dette nødvendigt.
Stk. 3.  Frmsætter en af parterne under forhandlingerne  

 for landvæsensretter påstand om, at noget punkt i sagen henhører under  

 domstolene, skal der, hvis de pågældende ikke kan blive enige om at lade  

 spørgsmålet afgøre af landvæsensretten, og denne anser det for nødvendigt at  

 få spørgsmålet afgjort, inden sagen påkendes, gives vedkommende part en  

 passende frist, inden hvis udløb han skal anlægge sag.
Landvæsensretssagen  

 udsættes da, indtil endelig dom er falden, medmindre den pågældende undlader  

 rettidig at påtale sagen og at forfølge denne, i hvilket tilfælde  

 landvæsensretssagen fremmes på sædvanlig måde, som om hans påstand var blevet  

 underkendt ved domstolene.
Dog skal der i så fald tages et udtrykkeligt  

 forbehold om, at det skal stå ham frit for, når han senere måtte vinde sagen  

 ved domstolene, at forlange sagen påny taget under behandling på sin  

 bekostning.
§ 27.  Sager, som behandles efter begæring af en  

 offentlig myndighed, skal fremmes til den berammede tid, selvom ingen møder  

 på det offentliges vegne.
Sager, som behandles efter privat begæring, skal  

 ved rettens kendelse hæves, hvis alle de pågældende udebliver.
Såfremt en  

 landvæsensretsforretning i en privat sag mellem 2 bestemte parter kun er  

 begæret af den ene part, og denne udebliver fra det første møde, skal sagen  

 afvises.
 Stk. 2.  Udebliver ellers nogen af de indkaldte uagtet  

 lovlig sket tilsigelse, bliver sagen, når de mødende forlanger det, at fremme  

 efter de oplysninger, som de mødende meddeler, eller landvæsensretten selv  

 ved undersøgelse på åstedet forskaffer sig.
Stk. 3.  Landvæsensrettens møde må dog ikke hæves før  

 efter forløbet af en time efter den berammede tid.
Først herefter bliver  

 vedkommende, der ikke er mødt, at anse som udebleven.
Stk. 4.  Forsåvidt parterne møder, har landvæsensretten  

 at prøve forlig.
De indgåede forlig skal underskrives af parterne og indføres  

 i protokollen.
 Stk. 5.  Forlig, indgåede for en landvæsensret, har  

 samme gyldighed og kraft som en kendelse.
Stk. 6.  Parterne kan forlange, at forlig, der ikke er  

 indgået for en landvæsensret, tilføres protokollen for den landvæsensret, som  

 skulle have behandlet sagen i første instans, såfremt forliget indeholder de  

 fornødne bestemmelser om de forhold, hvorom der i det foreliggende tilfælde  

 skal være truffet afgørelse.
Formanden drager omsorg for, at tilførslen  

 foretages, og forliget har derefter retsvirkning som forlig, der er indgået  

 for en landvæsensret.
V.
Tilvejebringelse af oplysninger.
§ 28.  Landvæsensrettens formand skal vejlede parterne  

 og opfordre dem til at afgive de erklæringer og fremskaffe de oplysninger,  

 som må anses nødvendige til sagens påkendelse.
Landvæsensretten kan modtage  

 forklaringer af de personer, som i sådant øjemed fremstilles af parterne,  

 ligesom retten kan afhøre andre personer, som er tilstede, og som er villige  

 til at afgive forklaring, eller som efter rettens indbydelse kommer tilstede.
 Stk. 2.  Forudsætter sagens oplysning fremlæggelse af  

 dokumenter, der af vedkommende part eller tredjemand hævdes at indeholde  

 forretningshemmeligheder, hvis offentliggørelse vil kunne skade ham eller  

 pådrage ham udgifter eller betydelig ulejlighed, kan landvæsensrettens  

 formand bestemme, at dokumenterne alene skal være til rådighed for rettens  

 medlemmer, den teknisk sagkyndige og vedkommende kommune.
 § 29.  Landvæsensnævnet kan, når nogen af parterne  

 begærer det, bevilge udsættelse til for domstolene af føre vidner til  

 oplysning i sagen, ligesom nævnet i sager, som behandles efter begæring af en  

 offentlig myndighed, kan forlange vidneførsel foretaget ved domstolene.
Stk. 2.  Vidneførsel eller optagelse af syn og skøn til  

 brug for en landvæsenskommission eller overlandvæsenskommission kan foregå  

 for kommissionen selv.
Bestemmelser herom træffes af kommissionens formand.  

 Reglerne i lov om rettens pleje finder tilsvarende anvendelse.
 § 30.  Udfordres til sagens oplysning optagelse af  

 kort, opmålinger, nivellementer, overslag eller deslige, og ingen af parterne  

 er villige til at drage omsorg derfor, kan retten bestemme, hvem af parterne  

 det påhviler at tilvejebringe de manglende oplysninger, samt om retten vil  

 fremskaffe disse oplysninger for vedkommende parts regning eller pålægge ham  

 selv at fremskaffe disse oplysninger med tilkendegivelse af, at undladelse af  

 at efterkomme opfordringen vil kunne medføre, at retten enten hæver sagen  

 eller undlader at tage hensyn til hans påstand.
§ 31.  Udover de tilfælde, hvor landvæsensretten i  

 henhold til særlig lovbestemmelse skal benytte sagkyndig medhjælp, bliver der  

 at tilkalde en sagkyndig, når rekvirenten forlanger det, eller det ønskes af  

 landvæsensretten.
Den sagkyndige har efter landvæsensrettens anmodning at  

 udtale sig mundtligt eller skriftligt om de spørgsmål, hvorom hans erklæring  

 ønskes.
Han skal endvidere deltage i behandlingen af sagen, men ikke i dennes  

 afgørelse.
Stk. 2.  Landvæsensretten kan endvidere anmode andre  

 sagkyndige om at afgive erklæring eller eventuelt tilkalde dem.  

 Landvæsensretten kan, hvis en af parterne eller den sagkyndige fremsætter  

 begæring derom, bestemme, at den sagkyndiges medvirken skal finde sted efter  

 retsplejelovens regler om syn og skøn.
I sager om erstatning skal parterne  

 have lejlighed til, forinden sagen optages til afgørelse, at gøre sig bekendt  

 med og udtale sig om de erklæringer, der er afgivet af den sagkyndige.
 Stk. 3.  På områder, hvor der af et ministerium er  

 udarbejdet lister over sagkyndige, skal disse benyttes.
VI.
Kendelse.
§ 32.  Når sagen anses tilstrækkeligt forhandlet,  

 optager retten den til påkendelse.
Dersom rette imidlertid, efter at sagen er  

 optaget, finder grund til at søge yderligere oplysninger tilvejebragt, kan  

 den foretage sagen påny, hvilket også skal ske, hvis der ved sagens påklage  

 og behandling er formelle mangler, som ved en fornyet behandling kan  

 afhjælpes.
 Stk. 2.  Kendelsen kan gå ud på at afvise eller hæve  

 sagen eller påkende sagen i realiteten.
 § 33.  Landvæsensretternes rådslagninger er hemmelige.
Stk. 2.  Det beror på retten, om den finder at kunne  

 afsige sin kendelse, endnu medens den er samlet eller først senere.
Dog skal  

 kendelsen i alle tilfælde afsiges snarest muligt efter sagens optagelse.
 Stk. 3.  Kendelsen, der skal indføres i protokollen,  

 skal indeholde en fremstilling af sagen og de grunde, der har ledet til  

 udfaldet.
Stk. 4.  Sager, der i henhold til § 6, stk. 1, behandles  

 af en landvæsensnævnsformand uden medvirken af nævnsmænd, afgøres af  

 formanden.
I øvrigt skal samtlige medlemmer deltage i sagens afgørelse.
Er et  

 enkelt medlem afgået ved døden eller på grund af sygdom udelukket fra at  

 deltage, afgøres sagen dog af de øvrige medlemmer.
Ved atstemningen gør  

 stemmeflertal udslaget.
Såfremt stemmerne står lige, gør formandens stemme  

 udslaget.
Afvigende meninger bliver kun at tilføre protokollen, såfremt dette  

 forlanges af vedkommende medlem af retten.
Stk. 5.  Parterne skal indkaldes til at høre kendelsen  

 blive afsagt.
Ved sagens optagelse medeler retten parterne, hvor og når  

 kendelsen vil blive afsagt, eller på hvilken måde de vil blive indkaldt til  

 at høre den afsagt.
 § 34.  Retten skal i sin kendelse bestemme, hvem der  

 skal bære sagens omkostninger.
 Stk. 2.  Såfremt en landvæsensretsforretning i en privat  

 sag mellem 2 bestemte personer kun er begæret af den ene part, og denne  

 udebliver, skal der efter den mødende parts begæring tilkendes ham erstatning  

 for de ham ved sagen påførte udgifter hos den, der har begæret forretningen.
§ 35.  Landvæsensretternes kendelser fuldbyrdes efter  

 de for domme fastsatte bestemmelser i overensstemmmelse med retsplejelovens  

 tvangsregler.
Fuldbyrdelsesfristen er 15 dage, medmindre andet fremgår af  

 kendelses indhold.
 Stk. 2.  Hvis en kendelse påbyder nogen af parterne at  

 udføre noget, skal retten bestemme den tvang, der skal anvendes for at få det  

 udført, samt den frist efter kendelsens afsigelse, inden hvilken det skal  

 ske, hvorhos retten også kan tillægge den, til hvis fordel et arbejde skal  

 udføres, ret til selv at foranstalte dette udført på den modvilliges  

 bekostning.
Stk. 3.  Såfremt retten finder, at en foreliggende sag  

 bør nyde fremme, og at der ved hurtig fremme af sagen kan undgås betydelige  

 ulemper og bekostninger, kan retten efter rekvirentens begæring og på dennes  

 ansvar afsige kendelse om sagens fremme, uanset at bedømmelsen af  

 erstatningskrav eller endelig udgiftfordeling ikke er tilendebragt.
Af til  

 svarende grunde kan retten tillige, når den ved kendelsen har forkastet de  

 under sagen fremsatte indsigelser mod planen, på rekvirentens begæring give  

 denne tilladelse til på eget ansvar, med eller uden sikkerhedsstillelse, at  

 påbegynde arbejdet, uanset om kendelsen betimelig påankes.
 § 36.  Retten kan til enhver tid i embeds medfør eller  

 ifølge begæring berigtige skrivefejl, som er indløbet i henseende til ord,  

 navne eller tal, blotte regnefejl samt sådanne fejl og forglemmelser som  

 alene vedrører udfærdigelsens form.
Stk. 2.  Retten kan endvidere, når begæring derom  

 fremkommer inden ankefristens udløb, og efter at der er givet parterne  

 lejlighed til at ytre sig derom, berigtige den i kendelsen indeholdte  

 fremstilling af parternes mundtlige angivelser og ytringer, for så vidt  

 fremstillingen erkendes at lide af feje bestående i forbigåelser, uklarheder  

 eller modsigelser, men derimod ikke iøvrigt foretage forandringer enten i  

 begrundelsen eller resultatet.
Beslutning angående sådanne berigtigelser  

 træffes og meddelelse om dem sker efter de samme regler, som gælder for den  

 oprindelige kendelse.
 Stk. 3.  Den i henhold til rettens beslutning  

 berigtigede kendelsen træder i alle henseender i stedet for den oprindelige.  

 Beslutningen angående berigtigelse er ikke genstand for anke.
VII.
Anke.
 § 37.  Anke kan iværksættes til forandring, ophævelse  

 eller hjemvisning, hvorimod anke alene til stadfæstelse ikke kan finde sted.
 § 38.  Anke kan foruden af parterne iværksættes af de  

 offtentlige myndigheder, hvis forretningsområde den afsagte kendelse berører.
 § 39.  Landbæsensnævnets kendelser kan, forsåvidt de  

 er genstand for anke, indankes for en landvæsenskommission.
 Stk. 2.  De af landvæsenskommissionen som 1. instans  

 afsagte kendelser, kan forsåvidt de er genstand for anke, indankes for en  

 overlandvæsenskommission.
Stk. 3.  De af landvæsenskommissionen som ankeinstans  

 afsagte kendelser kan ikke yderligere påankes.
Dog kan landbrugsministeren  

 undtagelsesvis tillade, at sagen indbringes for en overlandvæsenskommission,  

 når den skønnes at have almindelig interesse eller videregående betydelige  

 følger for vedkommende.
Ansøgning herom skal indgives til  

 landbrugsministeriet inden 8 uger efter kendelsens afsigelse.  

 Landbrugsministeren kan dog undtagelsesvis meddele tilladelse, hvis ansøgning  

 indgives senere, men inden 6 måneder efter afsigelsen.
 § 40.  Begæringen om anke skal indeholde en angivelse  

 af ankens genstand og hensigt, og udskrift af den påankede kendelse må være  

 bilagt ankebegæringen eller fremsendes inden 8 dage efter denne.
 Stk. 2.  Ankefristen, der regnes fra kendelsens  

 afsigelse, er 4 uger ved anke fra landvæsensnævn til landvæsenskommission og  

 8 uger ved anke fra landvæsenskommission til overlandvæsenskommission.  

 Landbrugsministeren kan dog undtagelsesvis tillade anke efter ankefristens  

 udløb, såfremt ansøgning herom indgives til landbrugsministeriet inden 6  

 måneder efter kendelsens afsigelse.
 Stk. 3.  Begæring om anke skal indgives til formanden  

 for den overordnede ret inden ankefristens udløb eller, hvis der er meddelt  

 tilladelse efter stk 2, 2. pkt., eller § 39, stk. 3, inden 4 uger efter  

 tilladelsens meddelelse.
 § 41.  Udebliver nogen af parterne eller begge parter,  

 antages han eller de at henholde sig til forhandlingerne for underinstansen,  

 og sagen nyder ligefuldt fremme.
Stk. 2.  Påstand om den indankede kendelses forandring  

 eller ophævelse eller om sagens hjemvisning kan nedlægges ikke blot af den,  

 der har foretaget indankningne, men også af modparten.
I henhold til sådan  

 påstand kan indstævnte kræve sagen fremmet til kendelse, selvom appellanten  

 udebliver eller hæver sagen.
Stk. 3.  Ankeinstansen kan undtagelsesvis tilstede  

 fremlæggelse af nye bevisligheder, modtage yderligere forklaringer, eller  

 tilstede nye indsigelser, når de ikke står i strid med, hvad vedkommende selv  

 har indrømmet for underinstansen.
I alle tilfælde skal dog modparten, hvis  

 han ikke møder for ankeinstansen, udtrykkelig underrettes om, hvad der  

 således agtes benyttet, og have lejlighed til at udtale sig derover, ligesom  

 han, hvis han ikke er mødt, skal særskilt indkaldes til at overvære  

 forklaringens afgivelse for ankeinstansen.
 § 42.  Iøvrigt kommer de i lov om rettens pleje om  

 anke fastsatte bestemmelser til anvendele med de lempelser, der følger af  

 forholdets natur.
§ 43.  Ankeinstansens kendelser er endelige, jfr. dog  

 § 39, stk. 3. Dog står det den part, der formener, at ankeinstansen har  

 afgjort punkter, der ligger udenfor landvæsensretternes område, eller afvist  

 sager, der ligger indenfor deres område, frit for at påkære kendelsen til  

 landsretten, der da kun vil have af afgøre, om ankeinstansen har været  

 kompetent eller ikke, og efter omstændighederne helt eller delvis at ophæve  

 kendelsen og at afvise sagen fra eller henvise den til vedkommende  

 landvæsensret, men iøvrigt ikke at indlade sig på sagens realitet.
Kæren  

 foregår efter de i lov om rettens pleje kap. 37 indeholdte regler med de  

 fornødne lempelser.
Landsrettens afgørelse kan påkæres til højesteret efter  

 reglerne i samme lovs § 422.
VIII.
Forskellige bestemmelser.
§ 44.  Landvæsensretten kan bestemme, at flere for  

 samme indbragte sager skal behandles under een sag.
Landbrugsministeren kan  

 bestemme, at flere for forskellige landvæsensretter verserende sager skal  

 behandles under een sag, og fastsætte, ved hvilken landvæsensret denne bliver  

 at påkende.
 Stk. 2  Hvor en særlig lovbestemmelse påbyder det,  

 ændres landvæsensrettens sammensætning og udmeldelsesmåde i overensstemmelse  

 hermed.
 § 45.  Når landvæsensretten har afsluttet en sag og  

 udfærdiget de bestilet udskrifter, sendes sagens akter tillige med en genpart  

 af kendelsen til amtsrådet til opbevaring.
Stk. 2.  Genpart af kendelsen sendes til  

 landbrugsministeriet.
Ved appelsager skal formanden for den overordnede ret  

 tilstille formanden for underinstansen en genpart af kendelsen til opbevaring  

 og notering i rettens protokol; endvidere sendes 3 genparter af kendelsen til  

 landbrugsministeriet.
 Stk. 3.  Skønner landvæsensretten efter sagens forhold  

 en mangfoldiggørelse af kendelsen formålstjenlig, kan den træffe beslutning  

 derom, og udgifterne derved henregnes da til sagens omkostninger.  

 Mangfoldiggørelsen skal foreligge snarest muligt efter kendelsens afsigelse.
Stk. 4.  For udskrifter, der udfærdiges og bekræftes af  

 landvæsensrettens formand eller af den myndighed, hos hvilken kendelse eller  

 akter er arkiveret, eller for aktbeskrivelser betales et gebyr i  

 overensstemmelse med den til enhver tid gældende retsafgiftlov.
Gebyr for  

 udskrifter, der udfærdiges og bekræftes af landvæsensnævnenes formænd,  

 tilfalder disse.
I øvrigt tilfalder gebyrer vedkommende myndighed.  

 Udskrifterne, der skal indeholde oplysninger om protokolnummer og -pagina,  

 skal udfærdiges inden 8 dage.
 § 46.  Der ydes landvæsensretternes medlemmer og  

 sekretærer og tilkaldte sagkyndige dagpenge og befordringsgodtgørelse efter  

 regler, der fastsættes af landbrugsministeren.
 Stk. 2.  Honorar til de sagkyndige medlemmer af  

 overlandvæsenskommissionerne og de i § 31, stk. 2, nævnte sagkyndige  

 fastsættes af landvæsensretterne.
 Stk. 3.  De i stk. 1 og 2 nævnte udgifter henregnes til  

 sagens omkostninger og kan inddrives ved udpantning.
Stk. 4.  Landbrugsministeren fastsætter regler om  

 honorarer til landvæsensretternes formænd og sekretærer og om afholdelse af  

 kontorholdsudgifter, herunder udgifter til anskaffelse af protokoller.
For så  

 vidt angår overlandvæsenskommissionerne afholdes udgiften til statskassen og  

 for så vidt angår landvæsenskommissionerne og landvæsensnævnene af amtsrådet.
§ 47.  Landvæsensrettens formand kan forlange, at  

 rekvirenten inden en nærmere fastsat frist stiller sikkerhed for sagens  

 omkostninger.
Spørgsmålet herom kan inden fristens udløb indankes for  

 landbrugsministeren.
 § 48.  Amtmanden kan bevilge en part, hvis økonomiske  

 forhold i forbindelse med sagens vigtighed og begrundethed giver anledning  

 dertil, fritagelse for at betale sagens omkostninger for landvæsensretterne,  

 hvilke da udredes af statskassen.
 § 49.  Ophævet.
 § 50.  Denne lov, der ikke gælder for Færøerne, træder  

 i kraft 6 måneder efter lovens indrykkelse i lovtidende.
 Stk. 2.  Fra dette tidspunkt ophæves lov af 30. december  

 1858 om landvæsenskommissioners og overlandsvæsenskommissioners sammensætning  

 og forretningsgang m.m. samt lov nr.335 af 28. juni 1920 om nævnte lovs  

 indførelse i de sønderjyske landsdele.
 Stk. 3.  De ved denne lovs ikrafttræden nedsatte  

 landvæsenskommissioner og overlandvæsenskommissioner fungerer og  

 tilendebringer behandlingen af de til dem henviste sager efter reglerne i lov  

 af 30. december 1858 om landvæsenskommissioners og  

 overlandvæsenskommissioners sammensætning og forretningsgang m. m.  

 Behandlingen af de ved denne lovs ikrafttræden for vandsynsmænd indbragte  

 sager tilendebringes efter reglerne i lov nr. 63 af 28. maj 1880 om vands  

 afledning og afbenyttelse.
 Stk. 4.  Ved denne lovs ikrafttræden afgår de i henhold  

 til lov af 30. december 1858 udnævnte landvæsenskommissærer og de i henhold  

 til lov nr. 63 af 28. maj 1880 udnævnte vandsynsmænd, idet der forinden dette  

 tidspunkt bliver at foretage udnævnelse af nævnsmænd, landvæsenskommissærer  

 og formænd for landvæsensretterne i overensstemmelse med reglerne i denne  

 lov.
 Stk. 5.  Denne lov berører ikke landbrugsministerens  

 adgang til at iværksætte foranstaltninger til landvinding m. v. i henhold til  

 lov om finansiering af vandløbsregulering m. v. (landvindingsloven).
 § 2  i lov nr. 148 af 9. april 1969 om ændring af lov  

 om landvæsensretter indeholder følgende bestemmelser.
 Stk. 1.  Loven træder i kraft den 1. april 1970.
 Stk. 2.  Formænd for landvæsensretterne, disses  

 stedfortræder samt nævnsmænd og landvæsenskommissærer, der er udnævnt før  

 lovens ikrafttræden, vedbliver at fungere, indtil nye udnævnelser og valg har  

 fundet sted efter reglerne i denne lov.
 Landbrugsministeret, den 6. marts 1970.
 Peter Larsen.
/J.
Graff Nielsen.
