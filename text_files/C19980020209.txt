Cirkulære om behandlingsplaner for  

 patienter indlagt på psykiatriske afdelinger (Til landets psykiatriske afdelinger) Af lov om frihedsberøvelse og anden tvang i psykiatrien, jf.  

 lovbekendtgørelse nr. 849 af 2. december 1998, fremgår af  

 § 3, at indlæggelse, ophold og behandling på psykiatrisk  

 afdeling så vidt muligt skal finde sted med patientens samtykke.
Det  

 fremgår videre af nævnte bestemmelse, stk. 2, at lægen  

 skal vejlede patienten om formålet med indlæggelsen, opholdet og  

 behandlingen samt om udsigterne til en bedring af helbredstilstanden.
Endelig  

 fremgår det af stk. 3, at overlægen er ansvarlig for, at der  

 opstilles en behandlingsplan for enhver, der indlægges på  

 psykiatrisk afdeling, og at patienten vejledes om planens indhold, samt at  

 patientens samtykke til dens gennemførelse til stadighed søges  

 opnået.
 Under henvisning hertil fastsættes:
 § 1. Den behandlingsansvarlige overlæge  

 har ansvaret for, at der bliver opstillet en behandlingsplan for enhver der  

 indlægges på en psykiatrisk afdeling.
 § 2. Behandlingsplanen er en del af journalen,  

 hvad enten den er indskrevet i journalen eller er udformet som et  

 selvstændigt notat.
 Stk. 2. Behandlingsplanen er i sin helhed omfattet af reglerne  

 om aktindsigt i patientjournaler.
 § 3. Behandlingsplanen skal udarbejdes senest en  

 uge efter patientens indlæggelse.
 § 4. Behandlingsplanen skal indeholde  

 følgende:
1)	foreløbig diagnose, såvel psykiatrisk som somatisk samt  

 beskrivelse af de fænomener, der underbygger diagnoserne 2)	plan for de supplerende undersøgelser, der er  

 nødvendige af diagnostiske og terapeutiske grunde 3)	plan for den påtænkte behandling, omfattende såvel  

 medicinsk behandling som psykoterapeutiske og sociale foranstaltninger, under  

 hensyntagen til eventuelt senere indløbne  

 undersøgelsesresultater 4)	de mål, der søges opnået ved behandlingen og  

 antagelser om behandlingens varighed 5)	tidspunkt for planlagt opfølgning af behandlingsplan 6)	oplysning om patientens holdning til behandlingsplanen § 5. Behandlingsplanen skal ajourføres,  

 når ændringer i behandlingen eller patientens tilstand gør  

 det nødvendigt.
 § 6. Cirkulæret træder i kraft 1.  

 januar 1999.
 Stk. 2. Samtidig ophæves Sundhedsstyrelsens  

 cirkulære af 8. september 1989 vedrørende behandlingsplaner for  

 patienter indlagt på psykiatriske afdelinger.
