Betænkning afgivet af Udvalget for  

 Fødevarer, Landbrug og Fiskeri den 26. april 2000 Betænkning over Forslag til folketingsbeslutning om  

 fritagelse fra hygiejnekursusforpligtelse for frivillig ulønnet  

 arbejdskraft [af Kristian Jensen (V) m.fl.] Udvalget har behandlet beslutningsforslaget i nogle  

 møder og har herunder stillet spørgsmål til  

 fødevareministeren, som denne har besvaret skriftligt.
Nogle af  

 udvalgets spørgsmål til fødevareministeren og dennes svar  

 herpå er optrykt som bilag til betænkningen.
Udvalget har  

 endvidere den 25. januar 2000 modtaget et notat  fra  

 fødevareministeren om uddannelse i fødevarehygiejne, jf. alm.  

 del bilag 410.
 Endvidere har udvalget modtaget skriftlige og/eller  

 mundtlige henvendelser fra:
Danske Gymnastik & Idrætsforeninger Danske Gymnastik & Idrætsforeninger, Horsensegnen FC Grenaa Støtteforening Hornbæk Idrætsforening og Idrættens Samarbejdsudvalg i Nordjyllands Amt   De Danske Gymnastik  

 og Idrætsforeninger, Dansk Idræts Forbund, Dansk Firma  

 Idræts Forbund og De Danske Skytteforeninger.
 Der er af et mindretal stillet ændringsforslag.
 Herefter indstiller et flertal (udvalget med  

 undtagelse af Venstres og Dansk Folkepartis medlemmer) beslutningsforslaget  

 til forkastelse.
 Et mindretal (Venstres medlemmer af udvalget)  

 indstiller beslutningsforslaget til vedtagelse med det stillede  

 ændringsforslag.
Venstre ønsker gode og sunde fødevarer.
Men  

 når Fødevaredirektoratet ikke kan påvise et eneste  

 eksempel på sygdomstilfælde fra idrættens udsalgssteder,  

 så virker denne skærpede lovgivning helt ude af trit med  

 virkeligheden.
De frivillige i bl.a. idrætsorganisationerne er  

 altså i stand til at håndtere fødevarer på  

 forsvarlig vis.
Det viser al erfaring.
Med beslutningsforslaget foreslår Venstre, at der  

 uddannes en ansvarlig leder for hvert udsalgssted.
Dette er en klar  

 forbedring i forhold til tidligere regler på området, og det er  

 efter Venstres opfattelse en tilstrækkelig garanti for, at  

 fødevarehygiejnen fortsat vil være i top.
Venstre finder, at  

 fødevareministerens stramninger på området er helt  

 unødvendigt strenge og blot er et slag i ansigtet på det  

 frivillige foreningsarbejde i Danmark.
 En forbedret fødevarehygiejne kunne eksempelvis ske  

 ved, at hvert udsalgssted udpegede en ansvarlig leder, som  

 efterfølgende kunne uddanne de personer, som frivilligt arbejder det  

 pågældende sted.
Udsigten til et 3-dages-kursus eller et 8-timers-kursus  

 vil afholde mange frivillige ulønnede personer fra at give en  

 hånd med i en lang række frivillige organisationer.
Venstre  

 støtter det frie initiativ, og foreningsdanmark er et glimrende  

 eksempel herpå.
Foreningsarbejdet rummer en lang række  

 samfundsgavnlige elementer, og det burde være politikernes opgave at  

 opmuntre personer, der bruger deres fritid i disse organisationer, i stedet  

 for at pålægge dem krav om kursusdeltagelse,  førend de  

 kan give en hånd med i cafeteriaet en onsdag aften.
Venstre finder, at fødevareministerens  

 argumentation mod beslutningsforslaget er usammenhængende.  

 Idrættens organisationer har foreslået, at der indføres  

 hygiejnekrav til personalet ved lejlighedsvise arrangementer.
Ministeren  

 afviser i sin kommentar denne skærpelse af hygiejnereglerne, selv om  

 det indrømmes, at det ud fra en sundhedsfaglig vinkel burde være  

 anderledes.
Ministeren henviser til, at det er praktiske hensyn, der er  

 årsag til fritagelsen for hygiejnekursus.
 Dermed understreger ministeren den dobbelthed, som Venstre  

 med dette beslutningsforslag har forsøgt at fjerne.
Ministeren påpeger dog, at den respektive  

 fødevareregion kan foretage kontrolbesøg ved lejlighedsvise  

 arrangementer.
Venstre mener, at den samme mulighed burde anvendes over for  

 frivillige organisationers udsalgssteder.
Såfremt forholdene ikke var i  

 orden, kunne man rimeligvis kræve deltagelse i hygiejnekursus for  

 personalet det pågældende sted.
 Et andet mindretal (Dansk Folkepartis medlem af  

 udvalget) vil stemme hverken for eller imod beslutningsforslaget.
Dansk Folkeparti er enig i de intentioner, som er udtrykt  

 i beslutningsforslaget.
Det er vigtigt, at der ikke stilles urimelige krav  

 til eksempelvis ansatte i idrætsklubber, der i skoleferien arbejder i  

 klubbernes sportshaller.
Der er tale om personale, som ofte kun er  

 beskæftiget i en kortere periode, og det vil derfor være en stor  

 belastning for disse at deltage i længerevarende kurser i tilberedning  

 af fødevarer.
Dansk Folkeparti er samtidig meget opmærksom  

 på, at hygiejnen i restauranter, grillbarer m.v. skal være i top,  

 og det gælder også i sportshaller.
Der har desværre vist  

 sig grelle tilfælde af hygiejnesvigt, som er gået unødigt  

 ud over dem, som fuldt ud lever op til den gældende lovgivning.
Dansk Folkeparti fik ved udmøntningen af den nye  

 fødevarelov indflydelse på spørgsmålet om  

 hygiejneforholdene i idrætsklubberne, og her blev kravene lempet over  

 for uddannelsen af frivilligt ulønnet personale.
De regler, som blev  

 foreslået i udmøntningen, var langt skrappere end de regler, som  

 nu foreligger.
En del af Folketingets partier forsøgte at få  

 ændret disse skrappe regler, og Dansk Folkeparti fik sammen med disse  

 partier da også indflydelse på, at reglerne blev ændret til  

 den nuværende ordlyd, nemlig at man fik lavet et 3-dages-kursus samt  

 det såkaldte 8-timers-kursus.
Dansk Folkeparti er enig med Venstre i,  

 at disse regler stadig er for skrappe, men vil dog med stemmeafgivningen  

 tilkendegive, at Dansk Folkeparti anerkender, at reglerne trods alt er blevet  

 lempet, blandt andet på grund af Dansk Folkepartis klare indflydelse  

 på udmøntningen af loven.
 På den baggrund undlader Dansk Folkeparti at stemme  

 til beslutningsforslaget.
Ændringsforslag Af	et mindretal (V):
 1) I den indledende tekst ændres datoen »1. marts« til: »1. juni«.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)   Vibeke Peschardt (RV)  

  Keld Albrechtsen (EL)  Christian Mejdahl (V)  

  Kristian Jensen (V)  Mariann Fischer Boel (V)  

  Peter Hansen-Nord (V) Lene Espersen (KF)  

  Henning Grove (KF)  Christian H.
Hansen (DF)  

 nfmd.  Ole M.
Nielsen (KRF) Frihed 2000 havde ikke medlemmer i udvalget.
Bilag Nogle af udvalgets spørgsmål til  

 fødevareministeren og dennes svar herpå Spørgsmålene er optrykt efter ønske  

 fra Venstre.
 Spørgsmål 1:
Ministeren bedes kommentere henvendelsen af 24. januar  

 2000 fra Idrættens Samarbejdsudvalg i Nordjyllands Amt, DGI, DIF, DFIF  

 og DDS, jf.
B 59   bilag 1.
 Svar:
Jeg skal for en god ordens skyld understrege, at kravet om  

 kursus i fødevarehygiejne ikke er begrænset til frivillige  

 medhjælpere i idrætsforeningernes grill og cafeterier.
Kravet  

 gælder for alle personer, der er beskæftiget med tilvirkning af  

 fødevarer i en virksomhed, der er autoriseret, godkendt eller  

 registreret i henhold til levnedsmiddelloven, lov nr. 310 af 6. juni 1973,  

 eller fødevareloven, lov nr. 471 af 1. juli 1998. Virksomhedens  

 varesortiment og dermed den sundhedsmæssige risiko er afgørende  

 for, om et 8-timers basiskursus er tilstrækkeligt eller om et tredages  

 kursus er nødvendigt.
Det fremgår af bekendtgørelse nr.  

 1006 af 15. december 1999 om uddannelse i fødevarehygiejne.
 Idrættens Samarbejdsudvalg i Nordjyllands Amt  

 stiller spørgsmålstegn ved relevansen af kurset i  

 fødevarehygiejne.
Min kommentar til dette er, at tilvirkning af  

 fødevarer indebærer en sundhedsmæssig risiko.
Det er et  

 faktum, at selv banale fejl ved håndtering af råvarer,  

 opvarmning, nedkøling, opbevaring af rester og rengøring kan  

 føre til alvorlige sygdomstilfælde hos mennesker.  

 Opgørelser fra fødevareregionerne over indberettede udbrud af  

 fødevarebårne sygdomme viser da også, at omkring halvdelen  

 af alle udbrud i 1997 og 1998 var relateret til restauranter, cafeterier,  

 cafeer eller pølseboder.
Der er en sundhedsmæssig risiko ved alle typer af  

 fødevarevirksomheder.
Risikoen afhænger især af  

 produktionsform og produkter.
Men det er uden betydning for risikoen, om  

 medarbejderne arbejder frivilligt eller er lønnet.
Det er ligeledes  

 uden betydning, om virksomheden drives med eller uden økonomisk sigte.  

 Jeg har sagt det før, men bakterierne kan stadigvæk ikke se  

 forskel.
En effektiv indsats for sikre fødevarer  

 kræver et godt kendskab til, hvordan bakterier opfører sig i  

 fødevarer.
Kun på den måde kan man håndtere den  

 sundhedsmæssige risiko.
Kurserne i fødevarehygiejne skal  

 altså ses som del af en bred forebyggende indsats mod fejlagtig  

 opbevaring, utilstrækkelig opvarmning og nedkøling samt  

 dårlig hygiejne - forhold der modvirker de bestræbelser for sikre  

 fødevarer, der er iværksat i tidligere led af  

 fødevarekæden.
Kurserne i fødevarehygiejne bygger oven på  

 det almene kendskab til hygiejne og fødevarer, som deltagerne formodes  

 at have i forvejen.
En undersøgelse fra foråret 1999 af  

 danskeres kendskab til fødevarehygiejne viste, at befolkningens almene  

 viden om fødevarehygiejne generelt er ganske god (Forbrugerstyrelsen,  

 Køkkenhygiejne i danske husstande, 1999).
Desværre stemmer viden og adfærd ikke altid  

 overens, og opgørelser fra levnedsmiddelkontrollen viser, at  

 befolkningen særligt ved travlhed og større selskaber   et  

 typisk fænomen i restaurationsbranchen - slækker på  

 hygiejnekravene.
Kurserne i fødevarehygiejne er derfor  

 anvendelsesorienterede og giver deltagerne konkrete anvisninger i korrekt  

 håndtering af fødevarer.
Kurserne giver med andre ord deltagerne  

 et lille men nødvendigt løft op på et niveau, der ligger  

 over den almene viden om hygiejne og fødevarer.
 Idrættens Samarbejdsudvalg i Nordjyllands Amt  

 undrer sig over, at der ikke er krav om kursus i fødevarehygiejne for  

 de personer, som sælger fødevarer på en markedsplads.
Markeder, udstillinger, dyrskuer, festivaler og  

 reklamekampagner er såkaldte lejlighedsvise arrangementer.  

 Lejlighedsvise arrangementer skal ikke registreres eller godkendes forud for  

 arrangementets afholdelse, jf. § 14 i bekendtgørelse nr. 991 af 14.  

 december 1999 om autorisation m.v. ved behandling og salg af fødevarer  

 m.v.
Lejlighedsvise arrangementer skal dog overholde de generelle  

 hygiejnebestemmelser.
Fødevarerne skal tilberedes og serveres på  

 en hygiejnisk og sundhedsmæssig tilfredsstillende måde.
Det er korrekt, at personer ved lejlighedsvise  

 arrangementer ikke er omfattet af kursuskravet, og der kan ud fra en  

 sundhedsfaglig vinkel argumenteres for, at også personer, som er  

 beskæftiget ved lejlighedsvise arrangementer skal på kursus i  

 fødevarehygiejne.
Fravalget er imidlertid begrundet i praktiske  

 hensyn, da der i sagens natur ikke er tilknyttet fast personale til  

 lejlighedsvise arrangementer.
 Jeg vil dog gerne understrege, at fødevareregionen  

 kan foretage kontrolbesøg ved ethvert lejlighedsvist arrangement og  

 her give nærmere instruktion om generelle hygiejniske forhold,  

 påbud og forbud.
Et eksempel er Roskilde Festivalen, hvor  

 fødevareregionen både før og under arrangementet  

 kontrollerer om indretning og drift af samtlige markedsboder overholder krav  

 til hygiejnisk behandling af fødevarer.
Andre fødevareregioner  

 uddeler informationsmateriale til arrangørerne af lejlighedsvise  

 arrangementer som supplement til regionens kontrol.
Idrættens Samarbejdsudvalg i Nordjyllands Amt  

 foreslår, at blot en enkelt leder tager et kursus i  

 fødevarehygiejne.
Lederen skal så være ansvarlig for at  

 instruere de øvrige medhjælpere.
Fødevaredirektoratet har fagligt vurderet forslaget  

 og kan ikke støtte forslaget.
Fødevaredirektoratet har  

 konkluderet, at det i lyset af den sundhedsmæssige risiko er af  

 væsentlig betydning, at alle personer, der tilvirker fødevarer,  

 skal gennemføre et kursus i fødevarehygiejne.
Kursernes indhold  

 om korrekt håndtering af fødevarer ligger på et niveau,  

 der er højere end det en leder uden relevant faglig baggrund vurderes  

 at kunne give videre til det frivillige køkkenhold.
I det omfang den  

 ansvarlige leder har de nødvendige faglige forudsætninger, og  

 såfremt foreningen ønsker at afholde et kursus i egne lokaler  

 for det frivillige køkkenhold, kan vedkommende leder dog forestå  

 undervisningen ud fra godkendt kursusmateriale.
Kravet om kursus for alle ansatte skal desuden ses i  

 sammenhæng med virksomhedernes egenkontrol.
Alle  

 fødevarevirksomheder skal fremover udføre egenkontrol af  

 råvarer, produktion, færdigvarer, vedligeholdelse,  

 rengøring og personlig hygiejne, jf. bekendtgørelse nr. 992 af  

 14. december 1999 om egenkontrol.
Det er en forudsætning for et  

 effektivt virkende egenkontrolprogram, at alle ansatte har et vist kendskab  

 til principperne for overvågning af virksomhedens kritiske punkter.
Da  

 principperne for egenkontrol ikke forudsættes at være almindelig  

 bekendt, udgør egenkontrol en væsentlig del af kurserne i  

 fødevarehygiejne.
 Idrættens Samarbejdsudvalg i Nordjyllands Amt  

 foreslår, at idrættens hovedorganisationer udarbejder og  

 finansierer relevant materiale i samarbejde med relevante myndigheder.
Jeg har i de seneste år flere gange opfordret  

 idrættens organisationer til at udnytte kursusordningens mange  

 muligheder for at reducere udgifterne.
En af mulighederne er, at de  

 landsdækkende organisationer på vegne af lokalforeningerne kan  

 få kursusmateriale godkendt i Fødevaredirektoratet.
Jeg  

 opfordrer igen til, at man udnytter disse muligheder.
 Spørgsmål 7:
Ministeren bedes give en udtømmende beskrivelse af,  

 hvad der kan betegnes som de nødvendige faglige forudsætninger,  

 idet det fremgår af besvarelsen af spørgsmål 1, jf.
B 59  

 bilag 4, at i det omfang den ansvarlige leder har de nødvendige  

 faglige forudsætninger, og såfremt foreningen ønsker at  

 afholde et kursus i egne lokaler for det frivillige køkkenhold, kan  

 vedkommende leder dog forestå undervisningen ud fra godkendt  

 kursusmateriale.
 Svar:
Fødevaredirektoratet oplyser, at en underviser  

 på et 3-dages-kursus skal have gennemført eller påbegyndt  

 en pædagogisk grunduddannelse og have erfaring med undervisning af  

 voksne.
Underviseren skal desuden have faglig indsigt fra arbejde i en  

 fødevarevirksomhed og på teknikerniveau være fagligt  

 ajourført i viden om hygiejniske forhold, mikrobiologi, egenkontrol og  

 relevante lovbestemmelser.
En underviser på et 8-timers-kursus skal have faglig  

 indsigt fra arbejde i en fødevarevirksomhed og på teknikerniveau  

 være ajourført i viden om hygiejniske forhold, mikrobiologi og  

 egenkontrol.
Undervisere på et 8-timers-kursus behøver ikke at  

 have påbegyndt eller afsluttet en voksenpædagogisk  

 grunduddannelse.
 Kokke, bagere, slagtere, køkkenassistenter eller  

 personer med en erhvervserfaring, der modsvarer teknikerniveau, kan  

 således undervise i fødevarehygiejne, når de øvrige  

 krav er opfyldt.
 Spørgsmål 8:
Kan ministeren bekræfte, at  

 fødevareregionernes kontrol vil være begrænset til at  

 forlange at få dokumentation for, at det personale, der er  

 beskæftiget med tilvirkning af fødevarer, har gennemgået  

 et hygiejnekursus, som det fremgår af besvarelsen af  

 spørgsmål 3, jf.
B 59   bilag 6? Svar:
 Fødevareregionernes kontrol af  

 fødevarevirksomheder indebærer dels kontrol ved almindeligt  

 tilsyn, dels godkendelse og kontrol af, at virksomhedens egenkontrol  

 gennemføres, og at egenkontrollen er troværdig og  

 tilstrækkelig.
Virksomhedens egenkontrol skal bl.a. indeholde en  

 procedure, som sikrer, at virksomhedens ansatte har eller får den  

 relevante lovpligtige hygiejneuddannelse.
Det er virksomheden selv, der  

 fastsætter en sådan procedure, og det er virksomheden, som  

 løbende skal sikre, at proceduren overholdes.
Hvad angår den offentlige kontrol af virksomhedens  

 overholdelse af reglerne i uddannelsesbekendtgørelsen vil denne i  

 praksis bestå i, at de personer, der er beskæftiget med  

 tilvirkning, vil blive bedt om at fremlægge dokumentation for  

 gennemført kursus.
Dette dokumenteres ved fremvisning af et certifikat  

 eller et kursusbevis.
 Spørgsmål 10:
Hvilke retningslinjer har ministeriet udstukket for  

 afholdelse af kursus, såfremt en ansvarlig leder med de  

 nødvendige faglige forudsætninger forestår undervisningen,  

 jf. spørgsmål 7 og svar på spørgsmål 1, jf.
B  

 59   bilag 4 og 14.
 Svar:
 Fødevaredirektoratet skal godkende de kurser, som  

 virksomheder, organisationer eller andre etablerer som erstatning for  

 certifikatuddannelsen eller basisuddannelsen.
 Alternativer til certifikatuddannelsen skal etableres  

 efter de retningslinjer, der findes i uddannelsesplan for »Almen Levnedsmiddelhygiejne   Obligatorisk  

 certifikatuddannelse«, kursuskode 3 26 01 0050 01,  

 Arbejdsmarkedsstyrelsen.
 Alternativer til basisuddannelsen skal etableres efter de  

 retningslinjer, der findes i »Basisuddannelse i  

 fødevarehygiejne«,  

 Fødevaredirektoratet, oktober 1999.
Ansøgning om godkendelse af alternativ uddannelse  

 skal indsendes til Fødevaredirektoratet.
Ansøgningen skal  

 indeholde uddannelsesplan, lektionsplan og beskrivelse af  

 undervisningsmateriale.
Indhold og omfang af uddannelsen samt underviserens  

 uddannelsesmæssige baggrund skal klart fremgå af det fremsendte  

 materiale.
Fødevaredirektoratets vurdering af uddannelserne  

 vil primært blive foretaget ud fra indhold og omfang.
Der vil  

 således kunne godkendes alternative uddannelser, såfremt disse  

 alternative uddannelser i indhold og omfang ligger tæt op af  de  

 nævnte retningslinjer i certifikatuddannelse i  

 fødevarehygiejne eller basisuddannelse i  

 fødevarehygiejne.
 Spørgsmål 11:
Vil det være muligt at afholde kurset som 4 x 2  

 timer, henholdsvis 8 x 1 time eller 16 x  ½ time? Svar:
Der er ikke for basisuddannelsen fastlagt nogen  

 afholdelsesformer.
Kurset kan derfor alt efter foreningens ønsker  

 opdeles i undervisning på flere dage eller uger, og således  

 også med de i spørgsmålet nævnte opdelinger.
 Spørgsmål 12:
Er der nogle krav til holdstørrelse for  

 gennemførelse af kurser? Svar:
Der er ikke begrænsninger på antallet af  

 deltagere på uddannelserne.
Antallet fastsættes af  

 kursusudbyderne, der skal sikre et fornuftigt uddannelsesforløb i  

 forhold til målene beskrevet i uddannelsesplanen.
 Spørgsmål 13:
Hvilke krav stilles til afslutning af et kursus  

 gennemført under ledelse af en ansvarlig leder med de  

 nødvendige faglige forudsætninger? Svar:
 Fødevaredirektoratet vurderer og godkender de  

 alternative basisuddannelser i forhold til retningslinjerne i  

 »Basisuddannelse i fødevarehygiejne«, Fødevaredirektoratet,  

 oktober 1999. Fødevaredirektoratets vurdering foretages primært  

 ud fra den alternative uddannelses indhold og omfang, og der vil  

 således kunne godkendes alternative basisuddannelser, såfremt  

 disse uddannelser i indhold og omfang ligger tæt op ad basisuddannelsen  

 i fødevarehygiejne.
I uddannelsesplanen for basisuddannelsen i  

 fødevarehygiejne bemærkes det for opsamling og afslutning  

 på basisuddannelsen, at deltagerne bør have mulighed for at  

 evaluere uddannelsesforløbet.
Det foreslås i uddannelsesplanen,  

 at der laves en prøve eller test, som udelukkende er vejledende for  

 deltagernes eget udbytte og for at give deltagerne en mulighed for at  

 bedømme deres egen viden.
Der er ikke krav om afholdelse af  

 afsluttende prøve i basisuddannelsen.
Det er derimod et krav, at der ved kursets afslutning  

 udstedes et kursusbevis for de deltagere, som har gennemført  

 uddannelsen.
Kursusbeviset dokumenterer bl.a. over for tilsynsmyndighederne,  

 at deltagerne på tilfredsstillende vis har gennemført  

 uddannelsen, og at man har nået målene, som er beskrevet i  

 uddannelsesplanen.
Det vil være den uddannelsesleder, der afholder  

 uddannelsen, som skal bedømme, hvorvidt deltagerne har  

 gennemført uddannelsen på tilfredsstillende vis, og som herefter  

 skal udstede kursusbeviserne.
