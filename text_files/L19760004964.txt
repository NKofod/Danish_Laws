 Den 9. december 1975 undertegnedes i København en overenskomst mellem  

 Danmark, Finland, Island, Norge og Sverige om ændring af den nordiske  

 konvention af 19. november 1934 om arv og dødsboskifte, jfr.  

 udenrigsministeriets bekendtgørelse nr. 26 i Danmarks Traktater, 1935.
 Ændringsoverenskomsten har følgende ordlyd:
OVERENSKOMST mellem Danmark, Finland, Island, Norge og Sverige om ændring af den  

 nordiske konvention af 19. november 1934 om arv og dødsboskifte.
 Regeringerne i Danmark, Finland, Island, Norge og Sverige har aftalt, at  

 der i den nordiske konvention af 19. november 1934 om arv og dødsboskifte  

 foretages følgende ændringer:
 Art. 4 ophæves, og art. 1, 2, 5, 7, 8, 11 og 28 affattes således:
Artikel 1 Når en statsborger i en af de kontraherende stater ved sin død var bosat i  

 en af de andre stater, skal retten til arv ifølge loven bestemmes efter loven  

 i den stat, hvor han havde bopæl.
Havde den afdøde ikke de sidste fem år  

 været bosat i denne stat, skal dog loven i den stat, hvor han var  

 statsborger, komme til anvendelse, såfremt nogen arving eller legatar, for  

 hvem det har retlig betydning, begærer det.
Skulle arven efter  

 statsborgerlandets lov tilfalde staten, kan sådan begæring ikke fremsættes.
Begæring om anvendelse af statsborgerlandets lov skal være fremsat inden  

 seks måneder fra dødsfaldet.
Foregår skifte efter denne frist, kan begæring  

 dog fremsættes indtil skiftets slutning.
Efter at et skifte er sluttet, kan  

 den, der har deltaget i skiftet, ikke fremsætte begæring.
Bestemmelserne i stk. 1 og 2 om retten til arv anvendes også på den  

 efterlevende ægtefælles ret til at sidde i uskiftet bo, hvor livsarvinger  

 ikke findes, og på sådan ret til bidrag til underhold og uddannelse af et  

 dødsbos midler, som tilkommer arvinger eller en efterlevende ægtefælle.
Det  

 samme gælder retten for en efterlevende ægtefælle til at udtage midler til en  

 vis værdi af boet.
Artikel 2 Var den afdøde bosat i en stat, hvor loven giver en efterlevende ægtefælle  

 ret til hensidden i uskiftet bo med livsarvinger, kommer denne lov til  

 anvendelse, også når den afdøde var statsborger i en af de andre stater.  

 Havde han ikke været bosat i førstnævnte stat de sidste fem år, kan dog en  

 livsarving straks eller senere kræve skifte, hvis det er hjemlet ved loven i  

 den stat, hvor den afdøde var statsborger.
Denne ret tilkommer ikke en  

 livsarving, hvis den efterlevende ægtefælle, da ægteskabet blev indgået, var  

 statsborger i den stat, hvor den afdøde var bosat.
Artikel 5 Bestemmelserne i artiklerne 2 og 3 om adgangen til at hensidde i uskiftet  

 bo med livsarvinger finder tilsvarende anvendelse på adgangen til at hensidde  

 i uskiftet bo med adoptivbarn eller dets livsarvinger.
Artikel 7 Ved deling af ægtefællers bo efter den enes eller begges død forholdes  

 der, for så vidt ikke andet følger af artikel 1, stk. 3, efter de regler, som  

 i artiklerne 3 og 6 i konventionen af 6. februar 1931 er givet om ægtefællers  

 formueforhold.
Artikel 8 Testamente, der er oprettet af en arvelader, som ved sin død var  

 statsborger i en af staterne og bosat i en af dem, skal i henseende til  

 formen anses for gyldigt, hvis testamentet opfylder de formkrav, som er  

 foreskrevet i loven på det sted, hvor testamentet er oprettet, eller hvor  

 testator var bosat enten ved oprettelsen eller ved sin død. eller i loven i  

 en stat, hvor testator var statsborger enten ved oprettelsen eller ved sin  

 død.
For så vidt testamentet angår fast ejendom, skal det tillige anses for  

 gyldigt i henseende til formen, hvis testamentet opfylder de formkrav, som er  

 foreskrevet i loven på det sted, hvor ejendommen ligger.
Reglerne i stk. 1 finder tilsvarende anvendelse ved ændring eller  

 tilbagekaldelse af testamentet.
Tilbagekaldelse skal også anses for gyldig i  

 henseende til formen, hvis tilbagekaldelsen er i overensstemmelse med en lov,  

 efter hvilken det testamente, der tilbagekaldes, var gyldigt i henseende til  

 formen efter reglerne i stk. 1.
 Havde testator efter loven i en ikke kontraherende stat domicil i denne  

 stat, kan dette domicil påberåbes i stedet for bopæl i tilfælde, som omfattes  

 af stk. 1-2.
 Opstår der i øvrigt efter stk. 1-3 spørgsmål om at anvende loven i en ikke  

 kontraherende stat, skal de almindelige regler, som gælder herom i hver  

 kontraherende stat anvendes.
Artikel 11 Bestemmelser i finsk eller svensk lov om, at et testamente efter testators  

 død skal indleveres til retten inden en vis tid (testamentsbevakning), får  

 også anvendelse på et testamente efter en statsborger i en anden af staterne,  

 såfremt han ved dødsfaldet var bosat i Finland eller Sverige.
Det samme  

 gælder bestemmelser i finsk eller svensk lov om, at en arving, som vil  

 angribe et testamentes gyldighed, skal rejse sag inden en vis tid, efter at  

 testamentet er forkyndt for ham (testamentsklander).
 Bestemmelser i norsk lov om, at ret på grundlag af testamente og  

 indvendinger mod gyldigheden af et testamente skal gøres gældende inden visse  

 frister, får også anvendelse på et testamente efter en statsborger i en anden  

 af staterne, såfremt han ved dødsfaldet var bosat i Norge.
Artikel 28 Om anerkendelse og fuldbyrdelse af afgørelser og forlig om ret til arv  

 eller legat, en efterlevende ægtefælles rettigheder, dødsboskifte og ansvar  

 for en arveladers gæld gælder loven i den stat, hvori anerkendelse eller  

 fuldbyrdelse skal ske.
 De kontraherende stater kan tiltræde denne overenskomst ved at:
 Ratifikationsdokumenterne skal deponeres i det danske udenrigsministerium.
 Overenskomsten træder i kraft den 1. januar eller den 1. juli, der følger  

 efter at overenskomsten er tiltrådt af samtlige kontraherende stater.
 Bestemmelsen i artikel 28 i den hidtidige affattelse gælder dog, indtil  

 konventionen af 16. marts 1932 mellem Danmark, Finland, Island, Norge og  

 Sverige om anerkendelse og fuldbyrdelse af domme er ophævet og erstattet af  

 andre regler om emnet.
Er arveladeren død før overenskomstens ikrafttræden, gælder artikel 4 og  

 artiklerne 1, 2, 5, 7, 8 og 11 i den hidtidige affattelse fortsat.
Artikel 28  

 i den hidtidige affattelse gælder for så vidt angår afgørelser, der er  

 truffet, og forlig, der er indgået, inden konventionen af 16. marts 1932  

 mellem Danmark, Finland, Island, Norge og Sverige om anerkendelse og  

 fuldbyrdelse af domme er ophævet og erstattet af andre regler om emnet.
Det danske justitsministerium kan efter forhandling med de øvrige  

 kontraherende staters justitsministerier bestemme, at konventionen af 19.  

 november 1934 med senere ændringer skal gælde for Grønland.
For konventionens  

 anvendelse for Færøerne og Grønland kan det danske justitsministerium efter  

 iagttagelse af samme fremgangsmåde fastsætte sådanne afvigelser, som de  

 særlige færøske eller grønlandske forhold måtte tilsige.
 Til bekræftelse heraf har undertegnede befuldmægtigede undertegnet denne  

 overenskomst.
 Udfærdiget i København den 9. december 1975, i et eksemplar på hvert af  

 følgende sprog: dansk, finsk, islandsk, norsk og svensk, for så vidt angår  

 svensk i to tekster, en fra Finland og en fra Sverige.
 Der tages forbehold om, at konventionens artikler 4 og 5 i deres  

 oprindelige affattelse fortsat gælder for Færøerne.
