I medfør af § 14, stk. 1, i lov nr. 290 af 29. april 1992 om æg og ægprodukter, § 19, stk. 1, i lov nr. 342 af 14. maj 1992 om mælk, mælkeprodukter, margarine m.v., § 24, stk. 1, i lov nr. 343 af 14.
 maj 1992 om kød og § 28, stk. 3, og § 34 i lov nr. 814 af 21.
 december 1988 om husdyrsygdomme, som ændret ved lov nr. 189 af 23.
 marts 1992, og efter bemyndigelse fra landbrugsministeren fastsættes:
 § 1.  Denne bekendtgørelse omfatter betaling for  

 veterinærkontrol ved indførsel fra lande, der ikke er medlemmer af Det  

 Europæiske Økonomiske Fællesskab, i henhold til bekendtgørelse nr. 625 af 14.  

 juli 1992 om veterinærkontrol ved indførsel af animalske levnedsmidler m.v.  

 og bekendtgørelse nr. 627 af 14. juli 1992 om ind- og udførsel af levende dyr  

 og visse produkter.
§ 2.  Til dækning af Veterinærdirektoratets udgifter i  

 forbindelse med veterinærkontrol i henhold til de i § 1 nævnte  

 bekendtgørelser betales for kontrol på hverdage mellem kl. 6 og kl. 17 80 kr.  

 pr. påbegyndt kvarter.
For kontrol på hverdage, der udføres mellem kl. 17 og  

 22, betales 120 kr. pr. påbegyndt kvarter.
Kontrol i øvrige tidsrum på  

 hverdage, på lørdage efter kl. 14 samt på søn- og helligdage betales med 160  

 kr. pr. påbegyndt kvarter.
 Stk. 2.  De i stk. 1 nævnte udgifter betales af  

 importøren.
 Stk. 3.  Dyrene, produkterne eller levnedsmidlerne kan  

 først frigives, når importøren har betalt for veterinærkontrollen.
 § 3.  Betaling for påbudte laboratorieanalyser m.m.  

 sker i henhold til de gældende regler.
 § 4.  Håndtering og eventuel oplagring af  

 levnedsmidler og visse produkter i forbindelse med veterinærkontrol betales  

 særskilt af importøren.
 § 5.  Bekendtgørelsen træder i kraft den 15. september  

 1992.
 § 6.  Bekendtgørelsen gælder ikke for Grønland.
