Resumé  


  

 En kommune og et tilsynsråd behandlede en sag der angik forskellige forhold  

 i en andelsboligforening.
Andelsboligforeningen opkrævede bl.a. et  

 tillægsbidrag  

 fra en af sine afdelinger for at udarbejde afdelingens varme- og  

 vandregnskab.  

 Desuden havde andelsboligforeningen optaget et lån til at gennemføre en række  

 arbejder i den samme afdeling.
Endelig havde andelsboligforeningen fået et  

 påbud af kommunen om den regnskabsmæssige kontering af PBS-gebyr.
Ombudsmanden besluttede ikke at foretage en egentlig  

 undersøgelse af den del af sagen som angik kontering af PBS-gebyr, men han  

 afgav en foreløbig redegørelse om de øvrige dele af sagen.
Det fremgik heraf  

 at  

 det var kritisabelt at tilsynsrådet havde taget stilling til spørgsmålet om  

 udarbejdelse af varme- og vandregnskab uden først at bede Erhvervs- og  

 Boligstyrelsen om en udtalelse.
Desuden burde tilsynsrådet i sin behandling  

 af  

 spørgsmålet om lånoptagelsen have inddraget reglerne om beboerdemokrati.
Ombudsmanden mente der var grundlag for at henstille at  

 statsamtet (som havde overtaget tilsynsrådets beføjelser) genoptog sagen.
I  

 sin  

 endelige redegørelse fastholdt ombudsmanden denne opfattelse.
Spørgsmålet om  

 genoptagelse af sagen var dog faldet bort da statsamtet efter en indhentet  

 udtalelse fra Socialministeriet (som havde overtaget sagsområdet fra  

 Erhvervs-  

 og Boligstyrelsen) havde besluttet at genoptage sagen.
 (J.nr. 2003-0273-163).
Tilsynsmyndighedernes sagsoplysning og  

 kompetence i en sag om en andelsboligforening Det fremgik af sagen at  

 Albertslund Kommunalbestyrelse  

 den 13. april 1999  

 behandlede en sag om installation af  

 vand- og varmemålere samt renovering af vinduer i X Andelsboligforening,  

 afdeling  

 Y.
Som grundlag for kommunalbestyrelsens stillingtagen forelå bl.a. en  

 indstilling fra kommunens økonomikontor hvori der bl.a. var anført følgende:
Der er i (X)s afdeling (Y)  

 gennemført og afsluttet en række arbejder.
Disse arbejder har bestået i  

 installering af vand- og varmemålere samt renovering af vinduer.
Arbejderne  

 blev  

 afsluttet i november 1995. Byggeregnskabet udviser en totaludgift på  

 3.329.797  

 kr.
Finansieringen skal ske ved optagelse af realkreditlån på 3.330.000 kr.,  

 hvortil der er bevilget statstilskud efter lov om privat byfornyelse til  

 ydelsen.
Huslejestigningen som følge af låneoptagelsen er på ca. 14 kr/m2,  

 svarende til knap 4%, når der tages hensyn til tilskuddet.
Kommunen skal godkende  

 udstedelse af pantebrev og hermed låneoptagelse (note 1) samt  

 huslejestigningen,  

 såfremt den overstiger 1% (note 2). (X) skulle derfor have ansøgt om  

 kommunalbestyrelsens godkendelse af udstedelse af pantebrev/låneoptagelse  

 samt  

 huslejestigningen, hvilket (X) imidlertid ikke har gjort. Albertslund  

 Kommunalbestyrelse godkendte installationen af vand- og varmemålere samt  

 renoveringen  

 af vinduer.
Endvidere godkendte kommunalbestyrelsen at afdelingen optog et  

 realkreditlån på 3.330.000 kr., og at de årlige kapitalomkostninger ved  

 lånoptagelsen blev dækket ved en huslejestigning på 14 kr. pr. m2.  

 Kommunalbestyrelsen bemærkede over for X Andelsboligforening at der skulle  

 have  

 været søgt om godkendelse af arbejderne, lånoptagelsen og huslejestigningen  

 inden arbejdet blev igangsat.
Kommunalbestyrelsen  

 behandlede  

 den 14.  

 november 2000  

 andelsboligforeningens regnskab for 1999. Kommunalbestyrelsen  

 tog regnskabet til efterretning med en bemærkning om sikring af likviditeten  

 for den enkelte afdeling i andelsboligforeningen.
Som grundlag for  

 beslutningen  

 forelå bl.a. en indstilling fra kommunens økonomikontor, og i indstillingen  

 var  

 der om afdeling Y bl.a. anført følgende:
 Regnskaberne er med  

 undtagelse af afdeling 3 (Y) godkendt på de respektive beboermøder og af  

 boligforeningens bestyrelse.
 Afdeling 3 (Y)s  

 afdelingsmøde har forkastet afdelingens årsregnskab for 1999. Efterfølgende  

 har  

 boligforeningens bestyrelse godkendt afdelingens regnskab.  

 Boligorganisationens  

 bestyrelse skal således indbringe tvisten om regnskabet for  

 kommunalbestyrelsen  

 som træffer den endelige administrative afgørelse (note 2).
I (Y) har der været en  

 tilgang på yderligere låneomkostninger til byggesagen omkring vand- og  

 varmemålere samt vinduesrenovering på ca. 61.000 kr.
Lånet er dog blevet  

 optaget på bedre vilkår end oprindeligt forudsat, og de ekstra udgifter har  

 således ikke medført en større stigning i lejen, end forudsat da sagerne blev  

 besluttet. En medarbejder i Albertslund  

 Kommune talte  

 den 23.  

 november 2000  

 telefonisk med en ansat i By- og Boligministeriet om  

 spørgsmålet om PBS-gebyrer.
Af kommunens referat af samtalen fremgår  

 følgende:
( ) havde ringet angående  

 vores henvendelse om PBS-gebyrer.
Jeg kontaktede hende igen.
Hun skulle lige have afklaret  

 problemstillingen.
Hun mener at opkrævning af husleje er en del af  

 boligorganisationens administration af afdelingerne, og at det derfor skal  

 indgå som en del af administrationsbidraget.
Der kan således ikke opkræves  

 særskilt gebyr herfor.
Hun laver en skriftlig besvarelse til mig.
 Jeg spurgte til hvordan det  

 så vil forholde sig med administrationen af et vaskerikort, da det ikke er  

 alle  

 afdelinger der har vaskeri og dermed ikke udgifter til administration af  

 vaskekort.
 Det helt centrale oplyste  

 hun, er at andre afdelinger ikke pålægges udgifter for ydelser de ikke  

 modtager.
Hun mener det er ok at  

 opkræve depositum for vaskekortet, men for administration er hun mere i tvivl  

 om.
Hun vil gerne have lov til at undersøge det før hun rigtig  

 udtaler sig om  

 det.
Vi aftalte at jeg skriver til hende og redegør for situationen omkring  

 vaskekortet.
Jeg spurgte om hun vidste  

 noget om afsatte beløb.
Om det er tilladt i regnskabet for de afsatte beløb  

 at  

 afsætte endnu et beløb til senere afholdelse.
Hun henviste mig til ( ), der  

 måske kan svare på det. Den 10. september 2001  

 bad A (som var  

 bestyrelsesmedlem i afdeling Y) Albertslund Kommunes borgmester om svar på  

 nogle spørgsmål.
I brevet anførte han bl.a. følgende:
 Som supplement til dine svar  

 i AP nr. 34 vil jeg bede om følgende oplysninger:
1. Vedr.
PBS spørgsmålet.  

 Hvilken lov eller bekendtgørelse bygger du dit svar på, og hvilke paragraffer  

 har fundet anvendelse? 2. Betaling for varme- og  

 vandregnskab til (X) er en tillægsydelse.
Hvilken lov/bekendtgørelse og  

 paragraf danner juridisk grundlag for dit svar? 3. (Y)s beboermøde vedtager  

 at tage et byfornyelseslån på 3 millioner.
Hvilken lov/bekendtgørelse og  

 paragraf danner det juridiske grundlag for, at (X) først optager lån på 3,5  

 millioner.
Kommunalbestyrelsen forlanger lånet nedskrevet til 3,3 millioner,  

 de  

 ekstra omkostninger må (Y) betale.
Hvad er det juridiske grundlag for at  

 tilsidesætte beboerdemokratiet? Kan (X) forhøje vore budgetterede lån  

 vedtaget  

 på beboermødet, uden at få (Y)s godkendelse? Borgmesteren besvarede As  

 henvendelse  

 den 3. oktober  

 2001. Han svarede bl.a. følgende:
PBS-gebyr Tillægsydelse I spørgsmålet om gebyret for  

 udarbejdelse af vand- og varmeregnskaber som tillægsydelse vil jeg gerne  

 redegøre for, hvordan kommunen efter samråd med By- og Boligministeriet har  

 fortolket lovgivningen.
Det er helt centralt ifølge By- og Boligministeriet,  

 at  

 afdelinger ikke pålægges udgifter for ydelser, som de ikke modtager.
Der er  

 afdelinger i (X), hvor lejerne og dermed afdelingen kan etablere et direkte  

 kundeforhold til leverandøren.
Derfor har (X) udskilt gebyret for  

 udarbejdelse  

 af varme- og vandregnskaber som en tillægsydelse.
Det er rigtigt, at en  

 tillægsydelse  

 ifølge driftsbekendtgørelsen skal kunne vælges til og fra af afdelingen. (Y)  

 kan derfor principielt og formelt fravælge ydelsen, kun i praksis har (Y)  

 ikke  

 denne mulighed, da der ikke kan etableres et direkte kundeforhold mellem (Y)  

 og  

 leverandøren.
Kommunen har vurderet, at det er korrekt, at gebyret er opført  

 som en tillægsydelse, og at (Y) i praksis ikke kan fravælge gebyret, ikke  

 ændrer herpå.
Gebyret er opkrævet for udgifter, som (X) har haft på  

 afdelingens  

 vegne, og der kan efter kommunens vurdering ikke blive tale om  

 tilbagebetaling.
Byfornyelseslån Kommunalbestyrelsen godkendte  

 i april 1999 optagelsen af et realkreditlån på 3.330.000 kr. på baggrund af  

 indsendt byggeregnskab for installering af vand- og varmemålere.
Det blev i  

 denne forbindelse påtalt overfor (X), at de ikke havde indsendt ansøgningen  

 inden projektet var igangsat.
I forbindelse med godkendelsen af lånet og et  

 for  

 højt pantebrev blev låneoptagelsen forsinket.
Der var desuden ved en fejl  

 ikke  

 afsat tilstrækkelige midler i byggeregnskabet.
Det medførte yderligere  

 udgifter  

 for (Y), som dog blev opvejet af, at lånet blev optaget på bedre vilkår end  

 det  

 var forudsat.
De yderligere udgifter til lånoptagelse gav anledning til, at  

 (Y)  

 forkastede regnskab 1999. Kommunalbestyrelsen behandlede tvisten om  

 (Y)s  

 regnskab i forbindelse med det samlede regnskab for (X) og afdelinger i  

 november 2000. Det er beklageligt, at processen omkring optagelsen af  

 byfornyelseslånet  

 blev forsinket, men kommunen har taget (X)s forklaringer på  

 ekstraudgifterne  

 til efterretning og har ikke haft bemærkninger hertil. (X)s regnskab  

 herunder  

 (Y)s blev godkendt af kommunalbestyrelsen  

 den 14. november 2001  

[skal være 2000; min  

 bemærkning].
Som i de ovenstående tilfælde skal udgifter, som (X) har haft på  

 vegne af afdelingen, dækkes af afdelingen. Den 26. oktober 2001  

 klagede A til  

 Tilsynsrådet for Københavns Amt.
Han skrev bl.a. følgende:
Tillægsydelse Administrationsbidraget skal  

 være ens for alle (X) afdelinger.
Varmeregnskabet er en del af det regnskab  

 administrationen laver og som afdelingen betaler via sit  

 administrationsbidrag.  

 Selve regnskabet har vi et firma (B) til at stå for. (X) står kun for  

 opkrævningen og udbetaling af pengene.
Ved at godkende tillægsydelsen,  

 tilsidesætter Albertslund kommune lovgivningen.
Byfornyelseslån (X)s afdeling 3 (Y).  

 Beboermødet ansøger og får bevilget et byfornyelseslån på 3 millioner kr.
Det  

 endelige byggeregnskab for installation af vand- og varmemålere, udskiftning  

 af  

 sanitet (toiletter) samt maling af ejendommens vinduer blev 3.330.000 kr.
(X)s administration optager  

 et lån på 3,5 millioner, som kommunen nægter at godkende. (X) nedskriver  

 efter  

 krav fra kommunen lånet til 3.330.000 kr.
Jeg mener, kommunen tilsidesætter  

 lovgivningen omkring beboerdemokratiet ved at godkende et lån på 3.330.000  

 kr.,  

 når afdelingen havde godkendt 3 millioner.
De 330.000 kr. skulle være taget  

 fra  

 henlæggelser, der på det tidspunkt var ca. 6 millioner kr.
Jeg mener ligeledes, at  

 kommunen tilsidesætter lovgivningen, når man godkender, at (X) pålægger afd.  

 3,  

 (Y) at betale de ekstra omkostninger i forbindelse med optagningen af lånet,  

 som (X)s administration er skyld i på grund af elendig administration.  

 Vi har  

 jo betalt byggesagshonorar. Tilsynsrådet anmodede  

 Albertslund Kommune om en udtalelse.
I et brev af  

 18. december 2001  

 til tilsynsrådet  

 skrev kommunen bl.a. følgende:
Albertslund Kommune mener  

 ikke at have tilsidesat lovgivningen i afgørelsen af (A)s klagepunkter.  

 Det  

 har i løbet af sagen været nødvendigt at fortolke den gældende lovgivning.
I  

 de  

 tilfælde hvor det har været nødvendigt at fortolke lovgivningen, er det sket  

 efter høring af By- og Boligministeriet samt i henhold til de grundlæggende  

 principper for den almene boliglovgivning.
I forhold til de 3 indklagede  

 punkter vil Albertslund Kommune gerne udtale følgende:
Varmeregnskab som  

 tillægsydelse Albertslund Kommune har efter  

 samråd med By- og Boligministeriet fortolket lovgivningens bestemmelser om  

 tillægsydelser.
By- og Boligministeriet har  

 den 23. november 2000  

 oplyst, at det er helt  

 centralt, at afdelinger ikke pålægges udgifter for ydelser, som de ikke  

 modtager.
Der er afdelinger i (X), hvor  

 lejerne og dermed afdelingen kan etablere et direkte kundeforhold til  

 leverandøren.
Derfor har (X) udskilt gebyret for udarbejdelse af varme- og  

 vandregnskaber som en tillægsydelse.
En tillægsydelse skal ifølge  

 driftsbekendtgørelsen (§ 28, stk. 2) kunne vælges til og fra af afdelingen.  

 (Y)  

 kan derfor principielt og formelt fravælge ydelsen.
Men i praksis har (Y)  

 ikke  

 denne mulighed, da der med de installationer, som findes i bebyggelsen, ikke  

 kan etableres et direkte kundeforhold mellem (Y) og leverandøren.
Kommunen  

 har  

 vurderet, at det er korrekt, at gebyret er opført som en tillægsydelse, og at  

 det forhold, at (Y) i praksis ikke kan fravælge gebyret, ikke ændrer herpå.  

 Gebyret er opkrævet for udgifter, som (X) har haft på afdelingens vegne, og  

 der  

 kan efter kommunens vurdering derfor ikke blive tale om tilbagebetaling.
Til  

 orientering vedlægges (X)s redegørelse for opkrævning af gebyr for  

 varmeregnskaber  

 som bilag 6.
Lånoptagelse til  

 vinduesrenovering og målerinstallering i (Y) Kommunalbestyrelsen godkendte  

 i april 1999 optagelsen af et realkreditlån på 3.330.000 kr. på baggrund af  

 et  

 indsendt byggeregnskab for installering af vand- og varmemålere og  

 vinduesrenovering.  

 Det blev i denne forbindelse påtalt overfor (X), at de ikke havde indsendt  

 ansøgningen inden projektet var igangsat.
Til orientering vedlægges  

 kommunalbestyrelsens beslutning og tilhørende indstilling som bilag 7.
I forbindelse med denne  

 godkendelse af lånet samt nedlysning af et for højt pantebrev blev  

 lånoptagelsen  

 forsinket.
Der var desuden ved en fejl ikke afsat tilstrækkelige midler til  

 lånoptagelse i byggeregnskabet.
Det medførte yderligere udgifter for (Y), som  

 dog blev opvejet af, at lånet blev optaget på bedre vilkår end det var  

 forudsat.
De yderligere udgifter til  

 lånoptagelse gav anledning til, at (Y) forkastede regnskab 1999.  

 Kommunalbestyrelsen  

 behandlede tvisten om (Y)s regnskab i forbindelse med det samlede  

 regnskab for  

 (X) og afdelinger i november 2000. Kommunalbestyrelsen fandt det beklageligt,  

 at processen omkring optagelsen af realkreditlånet blev forsinket, men tog  

 (X)s forklaringer på ekstraudgifterne til efterretning.
Da de øgede  

 udgifter  

 til byggesagen ikke medførte en højere huslejestigning end forudsat ved  

 godkendelsen af byggeregnskabet, havde kommunalbestyrelsen ikke yderligere  

 bemærkninger hertil. (X)s regnskab herunder (Y)s blev godkendt af  

 kommunalbestyrelsen  

 den  

 14. november 2001  

[rettelig 2000; min bemærkning].
Der vedlægges  

 til orientering kopi af kommunalbestyrelsens beslutning og tilhørende  

 indstilling som bilag 8.
Det er kommunens opfattelse i  

 denne som i de ovenstående klagepunkter, at afdelingen skal dække udgifter,  

 som  

 (X) har haft på vegne af afdelingen. A kommenterede kommunens  

 udtalelse i et brev til Tilsynsrådet for Københavns Amt som var dateret  

 den 27. januar 2001  

[skal  

 være 2002; min bemærkning].
Han anførte bl.a. følgende:
2. Gebyrer for varme- og  

 vandregnskab Jeg fastholder, at en  

 tillægsydelse kan vælges fra og til af afdelingen, og det kan kommunen ikke  

 fortolke.
Da jeg ikke har set bilag fra samrådet mellem Albertslund Kommune  

 og  

 By- og Boligministeriet med en konklusion, vil jeg se disse bilag, før jeg er  

 overbevist om dets rigtighed.
Vand- og varmebudget laver vi  

 selv i afdelingen.
Vand- og varmeregnskab laves af (B) og konteres på konto  

 111,3. (X) opkræver vand- og varmebidrag over huslejen og udbetaler eller  

 opkræver differencer.
Dette er dækket ind af administrationsbidraget, så jeg  

 fastholder mine krav på tilbagebetaling.
3. Låneoptagelse til  

 vinduesrenovering og målerinstallationer i (Y) Albertslund Kommunes  

 redegørelse for låneoptagelse er temmelig unøjagtig, så jeg vil give den  

 korrekte redegørelse.
Beboerne i (Y) søgte i 1995  

 og fik bevilget et byfornyelseslån på 3 mill.
Arbejdet afsluttedes i november  

 1995, og regnskabet revideredes af (X)s revisor, idet der afsættes  

 midler til  

 at optage et realkreditlån på 3 mill.
Det overskydende beløb kunne dækkes af  

 vore henlagte midler, der på det tidspunkt udgjorde ca. 6 mill., eller stå  

 som  

 et underskud, der skulle afdrages over 3 år.
 Vi (afdelingsbestyrelsen)  

 rykkede gennem vor inspektør for en afslutning på sagen i 1996 og 1997, da vi  

 pludselig i 1998 fik besked om, at (X)s administration havde optaget et  

 realkreditlån på 3,5 mill, men at Albertslund Kommune nægtede at godkende  

 lånet, der var for højt.
Efter forhandling mellem  

 kommunens økonomiafd. og (X) (afdeling (Y) blev holdt uden for) blev det  

 besluttet at nedskrive lånet fra 3,5 mill. til  

 3.33  

 mill. og nedskrive det optagne pantebrev tilsvarende.
Dette kom til at koste  

 (Y) mindst 60.000 kr. (at lånet blev billigere ved at blive optaget så sent,  

 kan jeg ikke se kan influere på sagen.
Var lånet blevet dyrere, skulle vi jo  

 også betale). Ud fra dette stillede jeg atter kommunen spørgsmålet, hvilken  

 lovparagraf anvendte kommunen, da de tilsidesatte beboerdemokratiet og optog  

 større lån, end beboermødet havde godkendt.
Er (X)s administration, der  

 har opkrævet byggehonorar på 2% af byggesummen, ikke forpligtet til selv at  

 betale, når de administrerer forkert og påfører afdelingen nogle urimelige  

 ekstra udgifter. Den 27. maj 2002  

 talte en medarbejder i  

 Statsamtet København, der fungerede som sekretariat for tilsynsrådet,  

 telefonisk  

 med en medarbejder i Erhvervs- og Boligstyrelsen.
I et notat udfærdiget af  

 statsamtet er anført følgende om samtalen:
 Talte d.d. med ( ) fra  

 Erhvervs- og Boligstyrelsen og forespurgte om varmeregnskabet skal medtages  

 som  

 en del af grundydelsen eller om varmeregnskabet kan optages som en  

 tillægsydelse, selv om nogle afdelinger inden for boligselskabet af tekniske  

 årsager ikke kan etablere et direkte kundeforhold til leverandøren, jf.  

 bekendtgørelse om drift af almene boliger § 28, stk. 2.
 ( ) meddelte  efter at have  

 undersøgt praksis og lovgivning  at spørgsmålet ikke er reguleret  

 ligesom der  

 ikke findes praksis for netop dette spørgsmål.
Styrelsen har derfor ikke en  

 holdning til spørgsmålet men finder, at det må være op til Tilsynsrådet at  

 vurdere. Tilsynsrådet for Københavns  

 Amt afgav en udtalelse i sagen  

 den 10. juni 2002. Tilsynsrådet anførte bl.a. følgende:
Vedr.
Tillægsydelse Efter bekendtgørelse om drift  

 af almene boliger § 28 kan administrationsbidraget fastsættes på tre måder.
Efter bestemmelsens stk. 2,  

 der finder anvendelse i nærværende sag, kan administrationsgebyret fastsættes  

 delt, således at der fastsættes et grundbidrag for en grundydelse og et  

 tillægsbidrag for en tillægsydelse.
Grundbidraget skal fastsættes til et  

 beløb,  

 der er lige stort pr. lejemålsenhed.
 Vedrørende varmeregnskab som  

 tillægsydelse udtalte kommunen, at der er afdelinger i (X), hvor lejerne og  

 dermed afdelingen kan etablere et direkte kundeforhold til leverandøren.  

 Derfor  

 har (X) udskilt gebyret for udarbejdelse af varme- og vandregnskaber som en  

 tillægsydelse.
En tillægsydelse skal ifølge  

 driftsbekendtgørelsen § 28, stk. 2, kunne vælges til og fra af afdelingen.  

 (Y)  

 kan derfor principielt og formelt fravælge ydelsen.
Men i praksis har (Y)  

   

 efter det af kommunen oplyste  ikke denne mulighed, da der med de  

 installationer, som findes i bebyggelsen, ikke kan etableres et direkte  

 kundeforhold mellem (Y) og leverandøren.
 Det er ikke i lovgivningen  

 nærmere reguleret, hvilke ydelser, der skal indgå i grundydelsen og hvilke  

 der  

 skal indgå i tillægsydelsen.
 Det følger af vejledning om  

 almennyttig boligvirksomhed, maj 1994 side 51, at grundydelsen som minimum  

 skal  

 omfatte betaling af de tunge administrationsområder som udlejnings,  

 fraflytnings, inspektions, og regnskabsadministration.
 Tilsynsrådet finder ikke, at  

 kommunen har overtrådt lovgivningen ved at godkende (X)s beslutning om  

 at  

 udtage varmeregnskabet som tillægsydelse.
 Tilsynsrådet har lagt vægt  

 på, at det forhold, at spørgsmålet ikke er nærmere reguleret i lovgivningen,  

 medfører, at der tilkommer kommunen et vist skøn.
 Tilsynsrådet finder ikke, at  

 kommunen i forbindelse med udøvelsen af skønnet, har overtrådt skreven og  

 uskreven ret.
Vedr.
Byfornyelseslån I åbent brev af  

 16. februar 2001  

 til  

 borgmester ( ) skrev De, at afd. 3, (Y) i 1994 fik bevilget et  

 byfornyelseslån  

 på 3 millioner kr., men da (X) hjemtog lånet i 1998 havde (X) egenhændigt  

 hævet  

 det til 3,5 millioner kr.
Kommunen nægtede først at godkende lånet men endte  

 med at godkende et lån på 3.330.000 millioner kr. [skal være 3.330.000 kr.;  

 min  

 bemærkning].
 De oplyser, at De mener, at  

 kommunen tilsidesatte lovgivningen omkring beboerdemokratiet ved at godkende  

 et  

 lån på 3.330.000 kr., når afdelingen havde godkendt 3 millioner samt ved at  

 godkende, at (X) pålægger (Y) at betale de ekstra omkostninger i forbindelse  

 med optagningen af lånet, som (X)s administration er skyld i på grund  

 af  

 dårlig administration.
 Tilsynsrådet er  som ovenfor  

 anført  alene kompetent til at udtale sig om de tilfælde, hvor der fra  

 kommunens  

 side foreligger en handling eller undladelse, der er i strid med  

 offentligretlig lovgivning og offentligretlige retsgrundsætninger.
I vejledning om almennyttig  

 boligvirksomhed fra maj 1994 fremgår det på side 25, at kommunalbestyrelsen  

 normalt ikke har beføjelse til at afgøre en opstået uenighed med bindende  

 virkning for parterne, d.v.s. selskaberne, afdelingsbestyrelserne og de  

 enkelte  

 lejere.
I praksis er der ofte tale om problemer af almindelig selskabsretlig,  

 foreningsretlig eller aftaleretlig karakter, hvis afgørelse, såfremt parterne  

 ikke kan forhandle sig til rette, i givet fald henhører under domstolene.
 Tilsynsrådet finder på den  

 baggrund ikke, at kommunen har tilsidesat sin tilsynsforpligtelse, ved at  

 godkende et lån på 3.330.000 kr.
Det ligger udenfor kommunens  

 tilsynsforpligtelse at undersøge, hvad der konkret er besluttet i de enkelte  

 afdelinger.
Kommunen skal alene forholde sig til den ansøgning, der  

 foreligger  

 fra boligorganisationen.
Tilsynsrådet kan efter det  

 ovenfor anførte ikke tage stilling til (X)s eventuelle ansvar overfor  

 de  

 enkelte afdelinger.
Dette henhører under domstolenes kompetence.
Tilsynsrådet finder på den  

 baggrund ikke anledning til at foretage videre i anledning af Deres  

 henvendelse. Den 23. januar 2003  

 klagede A til mig.
Jeg  

 anmodede Tilsynsrådet for Københavns Amt om at låne mig sine akter i sagen.
I  

 brev af  

 3. april 2003  

 skrev jeg til A at jeg havde besluttet ikke at foretage en egentlig  

 ombudsmandsundersøgelse af den del af hans henvendelse som angik kontering af  

 PBS-gebyr, mens jeg havde indledt en undersøgelse af de øvrige dele af hans  

 henvendelse.
 Om baggrunden for min  

 beslutning om ikke at foretage en egentlig ombudsmandsundersøgelse af den del  

 af As henvendelse som angik kontering af PBS-gebyr, skrev jeg bl.a.  

 følgende i  

 brevet:
Albertslund Kommunes pålæg  

 til (X) Andelsboligforening og (Z) Andelsboligforening om at kontere  

 PBS-gebyret under konto 112 (administrationsbidrag) blev givet på baggrund af  

 en udtalelse fra By- og Boligministeriet af  

 5. marts 2001. Det fremgår af denne udtalelse at  

 udgifter til opkrævning af husleje  via PBS eller på anden måde   

 skal indgå i  

 afdelingens administrationsbidrag til boligorganisationen.
Tilsynsrådet har i  

 brevet af  

 10. juni 2002  

 skrevet at tilsynsrådet finder at kommunen har opfyldt sin  

 tilsynsforpligtelse  

 ved at pålægge (X) Andelsboligforening at efterleve By- og Boligministeriets  

 udtalelse.
Ved beslutningen om ikke at  

 indlede en egentlig ombudsmandsundersøgelse af den del af Deres henvendelse  

 som  

 angår kontering af PBS-gebyr, har jeg lagt vægt på at der ikke er udsigt til  

 at  

 jeg efter en egentlig ombudsmandsundersøgelse af sagen vil kunne kritisere  

 Tilsynsrådet for Københavns Amts beslutning i sagen.
Det skyldes at de  

 kommunale tilsynsmyndigheder normalt ikke har mulighed for  endsige  

 pligt til  

  at foretage en nærmere efterprøvelse af udtalelser fra  

 sektormyndigheden,  

 altså den myndighed som har ansvaret for det pågældende forvaltningsområde.  

 Tilsynsmyndigheden vil således normalt kunne lægge sektormyndighedens  

 udtalelser til grund for sin afgørelse om hvorvidt der er grundlag for at  

 skride ind over for en kommune efter den kommunale styrelseslovs § 61.
I en tidligere sag, som er  

 gengivet i Folketingets Ombudsmands beretning for 1988, s. 81 ff*, har jeg  

 givet udtryk for at den udtalelse fra sektormyndigheden som  

 tilsynsmyndigheden  

 baserer sin behandling af sagen på, bør være indhentet af tilsynsmyndigheden  

 som led i den aktuelle tilsynssag.
I den foreliggende sag blev udtalelsen fra  

 By- og Boligministeriet ikke indhentet af tilsynsrådet, men af Albertslund  

 Kommune.
Der er dog ikke udsigt til at jeg efter en egentlig  

 ombudsmandsundersøgelse  

 af sagen vil kunne kritisere at tilsynsrådet ikke selv har indhentet en  

 udtalelse fra By- og Boligministeriet, men har baseret sin behandling af  

 sagen  

 på ministeriets udtalelse til Albertslund Kommune.
Jeg har i den forbindelse  

 lagt vægt på at sagens faktiske omstændigheder var enkle og uomtvistede, at  

 By-  

 og Boligministeriets udtalelse var klar og utvetydig og at Albertslund  

 Kommune  

 gav de to andelsboligforeninger i kommunen pålæg om at følge ministeriets  

 udtalelse. I et brev af  

 3. april 2003  

 til  

 Tilsynsrådet for Københavns Amt anmodede jeg om en udtalelse angående de dele  

 af sagen som drejer sig om udarbejdelse af vand- og varmeregnskab som  

 tillægsydelse  

 og om Albertslund Kommunes godkendelse af et byfornyelseslån.
 Tilsynsrådet afgav en  

 udtalelse til mig  

 den 23.  

 april 2003  

 og oplyste i et brev af  

 19. juni 2003  

 at rådet ikke har yderligere  

 bemærkninger til sagen.
 Den 30. januar 2004  

 afgav jeg en foreløbig  

 redegørelse i sagen hvoraf følgende bl.a. fremgår:
Ombudsmandens foreløbige udtalelse Ombudsmanden behandler klager over den offentlige forvaltning (§ 7,  

 stk. 1, i lov nr. 473 af  

 12. juni 1996  

 om Folketingets Ombudsmand). Ombudsmanden kan derimod ikke behandle klager  

 over privates virksomhed. (X) Andelsboligforening kan ikke anses for at være  

 en del af den offentlige forvaltning.
Ved min gennemgang af sagen har jeg  

 koncentreret mig om Tilsynsrådet for Københavns Amts behandling af sagen.
1. Udarbejdelse af vand- og varmeregnskab som tillægsydelse Det påhviler den enkelte forvaltningsmyndighed selv, eventuelt i samarbejde  

 med andre myndigheder, at fremskaffe fornødne oplysninger om de foreliggende  

 sager eller dog sørge for at private, navnlig parter i sagen, medvirker til  

 sagens oplysning.
Dette princip, der ofte kaldes official- eller  

 undersøgelsesprincippet, fremgår ikke af forvaltningsloven, men gælder på  

 ulovbestemt grundlag.
Kravene til  

 forvaltningens sagsoplysning angår både det faktiske og det retlige grundlag  

 for behandlingen af sagen.
Forvaltningsmyndigheden har således ansvaret for  

 at  

 der tilvejebringes fyldestgørende oplysninger både om sagens faktiske  

 omstændigheder og om de retsregler som sagen skal bedømmes efter.
Disse  

 regler gælder  

 også for de kommunale tilsynsmyndigheder som fører tilsyn med at kommunerne  

 overholder lovgivningen.
De kommunale  

 tilsynsmyndigheder vil normalt anmode om en udtalelse fra den pågældende  

 kommune angående de sager som bliver realitetsbehandlet af  

 tilsynsmyndigheden.  

 Dette vil dog ofte ikke være tilstrækkeligt til at sikre en forsvarlig  

 sagsoplysning.
Det skyldes at kommunerne ved lovgivningen er tillagt opgaver  

 vedrørende mange forskelligartede forhold, og at de kommunale  

 tilsynsmyndigheder ikke har mulighed for at have et indgående kendskab til de  

 retsregler som gælder for disse mange forskelligartede forhold.
Desuden vil  

 det  

 på en del forvaltningsområder være nødvendigt at besidde en særlig  

 fagkundskab  

 for at kunne bedømme om kommunen har overholdt de regler som gælder på det  

 pågældende forvaltningsområde.
For at kunne leve op til kravet om en  

 forsvarlig  

 sagsoplysning er det således ofte nødvendigt at tilsynsmyndigheden får den  

 fornødne vejledning fra den myndighed, som regel et ministerium eller en  

 styrelse,  

 som har oparbejdet en særlig fagkundskab inden for det pågældende  

 forvaltningsområde.
Jeg henviser til Emil le Maire og Niels Preisler, Lov om  

 kommunernes styrelse med kommentarer, 3. udgave (2000), s. 220,  

 Morten  

 Engberg  

 mfl., Forvaltningsret, 2. udgave (2002), s. 764 ff,  

 og Peter Bak Mortensen i Juristen, 1986, s. 179.
Lov om kommunernes styrelse  

 har ikke hidtil indeholdt regler om dette spørgsmål, men ved lov nr. 381 af  

 28. maj 2003  

 om ændring af  

 lov om kommunernes styrelse med flere love er der blevet indsat en  

 bestemmelse  

 i lovens § 49, stk. 6, som fastslår at statsamtmanden kan anmode andre  

 offentlige  

 myndigheder om inden for deres sagsområde at yde den vejledning og bistand  

 der  

 er nødvendig for tilsynets udøvelse.
At bestemmelsen nævner statsamtmanden,  

 skyldes at tilsynsrådene ved samme lovændring er blevet nedlagt og deres  

 beføjelser overført til fem statsamtmænd.
Tilsynsrådet for Københavns Amts  

 beføjelser er således overført til Statsamtmanden for Københavns Amt.
De nye  

 regler trådte i kraft  

 den 1.  

 januar 2004.
I denne sag tog Tilsynsrådet  

 for Københavns Amt stilling til forhold der var omfattet af lovgivningen om  

 almene boliger.
Denne lovgivning blev tidligere administreret af By- og  

 Boligministeriet, men efter at ministeriet blev nedlagt i 2001, administreres  

 lovgivningen om almene boliger af Erhvervs- og Boligstyrelsen under Økonomi-  

 og  

 Erhvervsministeriet.
I den del af sagen som angik  

 kontering af PBS-gebyr, forelå der en udtalelse fra By- og Boligministeriet  

 som  

 indgik i grundlaget for tilsynsrådets behandling af sagen.
Som nævnt i mit  

 brev  

 af  

 3. april 2003  

 har jeg ikke indledt en egentlig ombudsmandsundersøgelse af denne del af  

 sagen  

 da der ikke er udsigt til at jeg vil kunne kritisere tilsynsrådets  

 beslutning.
Reglerne om grundydelser og  

 tillægsydelser fremgår af § 28, stk. 2, i By- og Boligministeriets  

 bekendtgørelse  

 nr. 1103 af  

 13. december  

 2000  

 om drift af almene boliger m.v.
Bestemmelsen lyder således:
 § 28.
Stk. 2.  

 Administrationsbidraget kan fastsættes delt, således at der fastsættes et  

 grundbidrag for en grundydelse og et tillægsbidrag for tillægsydelser.  

 Grundydelsen  

 skal omfatte en grundlæggende, forsvarlig administration.
Tillægsydelser kan  

 tilbydes til og vælges af afdelingerne.
Grundbidraget skal fastsættes til et  

 beløb, der er lige stort pr. lejemålsenhed. En bestemmelse med samme  

 indhold fandtes tidligere i § 28, stk. 2, i Bolig- og Byministeriets  

 bekendtgørelse  

 nr. 372 af  

 19. juni 1998  

 om drift af almene boliger m.v.
Udtalelsen fra By- og  

 Boligministeriet omfattede ikke spørgsmålet om udarbejdelse af varme- og  

 vandregnskab som tillægsydelse, men inden tilsynsrådet tog stilling til denne  

 del af sagen, talte en medarbejder i tilsynsrådets sekretariat telefonisk med  

 en medarbejder i Erhvervs- og Boligstyrelsen.
Under samtalen gav  

 medarbejderen  

 i Erhvervs- og Boligstyrelsen udtryk for at spørgsmålet om hvorvidt  

 varmeregnskabet skulle medtages som en del af grundydelsen, eller om  

 varmeregnskabet kunne optages som en tillægsydelse selv om nogle afdelinger  

 inden  

 for boligselskabet af tekniske årsager ikke kunne etablere et direkte  

 kundeforhold til leverandøren, ikke var reguleret i lovgivningen, ligesom der  

 ikke var taget stilling til det i praksis.
Medarbejderen oplyste endvidere at  

 Erhvervs-  

 og Boligstyrelsen ikke havde en holdning til spørgsmålet, men mente at det  

 måtte være op til tilsynsrådet at vurdere sagen.
Herefter afgav tilsynsrådet  

 en  

 udtalelse om sagen.
 Tilsynsrådets udtalelse  

 indebar at andelsboligforeningens udarbejdelse af varme- og vandregnskab for  

 afdeling (Y) skulle betragtes som en tillægsydelse, uanset at det i § 28,  

 stk.  

 2, i bekendtgørelse nr. 1103 af  

 13. december 2000  

 om drift af almene boliger m.v. er  

 fastsat at tillægsydelser kan tilbydes til og vælges af afdelingerne.  

 Albertslund Kommunalbestyrelse havde tidligere givet udtryk for den samme  

 opfattelse.
Albertslund  

 Kommunalbestyrelse havde over for tilsynsrådet oplyst at kommunens  

 fortolkning  

 af lovgivningen var foretaget efter samråd med By- og Boligministeriet, og  

 kommunen havde i den forbindelse henvist til den telefonsamtale som en ansat  

 i  

 kommunen førte med en ansat i ministeriet  

 den 23. november 2000. Dette kan dog efter min  

 foreløbige opfattelse ikke tillægges væsentlig betydning ved vurderingen af  

 om  

 tilsynsrådet havde et tilstrækkeligt sikkert grundlag for at fastlægge  

 forståelsen af lovgivningen på området.
Jeg har lagt vægt på at efter det  

 oplyste angik den nævnte telefonsamtale ikke den del af sagen som vedrører  

 udarbejdelse af varme- og vandregnskab som tillægsydelse, men derimod den del  

 af sagen som angår opkrævning af PBS-gebyr.
Desuden har jeg lagt vægt på at  

 samtalen ikke berørte spørgsmålet om hvorledes bestemmelsen i § 28, stk. 2, i  

 bekendtgørelse  

 nr. 372 af  

 19. juni 1998  

 om drift af almene boliger m.v. skulle anvendes i et tilfælde hvor nogle  

 afdelinger inden for boligselskabet af tekniske årsager ikke kunne etablere  

 et  

 direkte kundeforhold til leverandøren.
Herefter, og da Tilsynsrådet  

 for Københavns Amt ikke kunne anses for at besidde et tilstrækkeligt  

 indgående  

 kendskab til retsreglerne på dette område, er det min foreløbige opfattelse  

 at  

 det er beklageligt at tilsynsrådet tog stilling til spørgsmålet om hvorvidt  

 andelsboligforeningens udarbejdelse af varme- og vandregnskab for afdeling  

 (Y)  

 skulle betragtes som en tillægsydelse, uden at have anmodet Erhvervs- og  

 Boligstyrelsen om en udtalelse.
Dette medførte at der ved sagens bedømmelse  

 ikke forelå den fornødne sikkerhed om forståelsen af bekendtgørelsens § 28,  

 stk. 2. At Erhvervs- og Boligstyrelsen under en telefonsamtale havde  

 tilkendegivet  

 at det måtte være op til tilsynsrådet at vurdere sagen, kan efter min  

 foreløbige opfattelse ikke føre til et andet resultat.
Jeg henviser til at  

 det  

 må antages at et fagministerium (eller en styrelse under et fagministerium) i  

 et vist omfang er forpligtet til efter anmodning at afgive en generel  

 udtalelse  

 til en kommunal tilsynsmyndighed om retsspørgsmål vedrørende lovgivningen på  

 det pågældende ministeriums område når dette har betydning for afgørelsen af  

 en  

 sag hos tilsynsmyndigheden.
Jeg henviser i den forbindelse til betænkning nr.  

 1395/2000 om statens tilsyn med kommunerne, s. 200, og betænkning nr.  

 1425/2002  

 om indsigt i den kommunale administration, s.  

 163 f.
Som nævnt er Tilsynsrådet for  

 Københavns Amt blevet nedlagt, og tilsynsrådets beføjelser er overtaget af  

 Statsamtmanden for Københavns Amt.
Det er min foreløbige opfattelse at der er  

 grundlag for at henstille at statsamtmanden overvejer at genoptage  

 behandlingen  

 af sagen i lyset af det jeg har anført.
2. Albertslund Kommunes godkendelse af et  

 byfornyelseslån (A) har oplyst at det på et  

 afdelingsmøde i afdeling (Y) blev vedtaget at optage et byfornyelseslån til  

 dækning af udgifterne ved installation af vand- og varmemålere mv.
Han har  

 videre oplyst at det på afdelingsmødet blev besluttet at optage et lån på 3  

 mio. kr., men at (X) Andelsboligforening, som afdeling (Y) hører under,  

 besluttede at optage et lån på 3,5 mio. kr., og at lånets endelige størrelse  

 efter forhandlinger mellem andelsboligforeningen og kommunen blev fastsat til  

 3.330.000 kr.
Myndighederne har ikke bestridt disse oplysninger.
Jeg forstår  

 at  

 dette hændelsesforløb er baggrunden for at afdelingsmødet i afdeling (Y)  

 forkastede afdelingens årsregnskab for 1999, men at andelsboligforeningens  

 bestyrelse efterfølgende godkendte regnskabet.
Herefter tog Albertslund  

 Kommunalbestyrelse  

 stilling til sagen og godkendte andelsboligforeningens årsregnskab for 1999,  

 herunder regnskabet for afdeling (Y).
Over for Tilsynsrådet for  

 Københavns Amt har (A) gjort gældende at Albertslund Kommunalbestyrelse  

 tilsidesatte reglerne om beboerdemokrati ved at godkende at lånet blev  

 optaget  

 med et beløb på 3.330.000 kr.
Tilsynsrådet har imidlertid udtalt at  

 Albertslund  

 Kommunalbestyrelse ikke har tilsidesat sin tilsynsforpligtelse.
Tilsynsrådet  

 har i den forbindelse henvist til at det af vejledning om almennyttig  

 boligvirksomhed fra maj 1994 fremgår at kommunalbestyrelsen normalt ikke har  

 beføjelse til at afgøre en opstået uenighed med bindende virkning for  

 parterne,  

 dvs. selskaberne, afdelingsbestyrelserne og de enkelte lejere.
Tilsynsrådet  

 har  

 desuden henvist til at det er anført i vejledningen at der i praksis ofte er  

 tale om problemer af almindelig selskabsretlig, foreningsretlig eller  

 aftaleretlig karakter hvis afgørelse, såfremt parterne ikke kan forhandle sig  

 til rette, i givet fald henhører under domstolene.
Denne vejledning (Bygge- og  

 Boligstyrelsens vejledning nr. 88 af  

 19. maj 1994  

 om almennyttig boligvirksomhed) må anses  

 for ophævet og erstattet af Bygge- og Boligstyrelsens vejledning nr. 4130 af  

 27. december 1996  

 om  

 drift af almene boliger m.v.
De afsnit i vejledning nr. 88 af  

 19. maj 1994  

 om  

 almennyttig boligvirksomhed som er gengivet ovenfor, er dog overført  

 uforandret  

 til vejledning nr. 4130 af  

 27.  

 december 1996  

 om drift af almene boliger m.v.
 At kommunalbestyrelsens  

 adgang til at behandle sager om almene boligorganisationer er begrænset, er i  

 øvrigt også omtalt et andet sted i vejledning nr. 88 af  

 19. maj 1994  

 om almennyttig boligvirksomhed.  

 I vejledningens pkt. 2.2. er det således anført at afholdelse af  

 afdelingsmøder, urafstemninger mv. i vidt omfang hviler på de almindelige  

 foreningsretlige principper hvorfor kommunalbestyrelsen normalt ikke, bl.a.  

 af  

 bevismæssige grunde, kan gå ind i en endelig bedømmelse af om disse  

 principper  

 er overholdt i forbindelse med et mødes indkaldelse og afvikling og i  

 forbindelse  

 med udformning og afholdelse af en afstemning.
Som nævnt skulle  

 kommunalbestyrelsen godkende udstedelsen af et pantebrev i forbindelse med  

 optagelsen af byfornyelseslånet, og den skulle ligeledes godkende den  

 huslejestigning som var en følge heraf.
Dette fremgik af bestemmelserne i §  

 29,  

 stk. 1, i lov om almene boliger samt støttede private andelsboliger m.v.  

 (dengang lovbekendtgørelse nr. 102 af  

 17. februar 1999  

 ), samt § 75, stk. 5, og § 114, stk. 1,  

 nr. 4 og 10, i bekendtgørelse nr. 372 af  

 19. juni 1998  

 om drift af almene boliger m.v.
 Kommunalbestyrelsens  

 kompetence i forbindelse med uenigheden om årsregnskabet for 1999 er fastlagt  

 i  

 § 42 i lov om almene boliger samt støttede private andelsboliger m.v.  

 (dengang  

 lovbekendtgørelse nr. 550 af  

 20.  

 juni 2000  

 ). Bestemmelsen lyder således:
§ 42. Boligorganisationens  

 bestyrelse indbringer eventuelle tvistigheder mellem bestyrelsen og  

 afdelingsbestyrelsen eller afdelingsmødet om driftsbudget og årsregnskab for  

 kommunalbestyrelsen, som træffer den endelige administrative afgørelse. Det fremgår herudover af  

 lovens § 164 at kommunalbestyrelsen fører tilsyn med de almene  

 boligorganisationer.  

 Om denne tilsynsforpligtelse var der fastsat følgende i § 107, stk. 1, i  

 bekendtgørelse nr. 372 af  

 19.  

 juni 1998  

 om drift af almene boliger m.v.:
§ 107. Den  

 kommunalbestyrelse, der fører tilsyn med henholdsvis boligorganisationen og  

 afdelingerne,  

 påser, at driften er i overensstemmelse med bestemmelserne herom i lov om  

 almene boliger samt støttede private andelsboliger m.v., lov om leje af  

 almene  

 boliger, bestemmelser, der er udstedt i medfør af disse love, og  

 boligorganisationens vedtægter. Denne bekendtgørelse er nu  

 ophævet, men bestemmelsen i § 107, stk. 1, er overført uændret til § 107,  

 stk.  

 1, i bekendtgørelse nr. 1103 af  

 13. december 2000  

 om drift af almene boliger m.v.
Reglerne om beboerdemokrati  

 er fastsat i kapitel 2 i lov om almene boliger samt støttede private  

 andelsboliger m.v.
Mere udførlige regler om beboerdemokratiet var fastlagt i  

 bekendtgørelse nr. 372 af  

 19.  

 juni 1998  

 om drift af almene boliger m.v. der som nævnt er  

 erstattet af bekendtgørelse nr. 1103 af  

 13. december 2000  

 om drift af almene boliger m.v.
Disse  

 regler fastlægger bl.a. fordelingen af kompetence mellem de styrende organer  

 i  

 en almen boligorganisation, herunder boligorganisationens bestyrelse,  

 afdelingsbestyrelsen og afdelingsmødet.
Da Albertslund  

 Kommunalbestyrelse tog stilling til sagen om udstedelse af et pantebrev og  

 forhøjelse  

 af huslejen i afdeling (Y), skulle den om fornødent påse at reglerne om  

 beboerdemokrati var blevet overholdt da disse regler var omfattet af  

 kommunalbestyrelsens tilsynsforpligtelse.
Det samme gjaldt da  

 kommunalbestyrelsen tog stilling til uenigheden angående regnskabet for 1999  

 for afdeling (Y).
Det er derfor min foreløbige  

 opfattelse at Tilsynsrådet for Københavns Amt ikke burde have behandlet  

 (A)s  

 klage over at reglerne om beboerdemokrati var blevet tilsidesat, på grundlag  

 af  

 det som er anført i de afsnit i vejledningen om almennyttig boligvirksomhed  

 som  

 er gengivet ovenfor.
Det som er anført i disse afsnit vedrørende begrænsning  

 af  

 kommunalbestyrelsens kompetence, må antages navnlig at sigte på spørgsmål om  

 gyldigheden af indkaldelse og afvikling af afdelingsmøder, afholdelse af  

 urafstemning mv., og det kan ikke antages at have betydning for den  

 foreliggende sag der som nævnt angik spørgsmålet om eventuel tilsidesættelse  

 af  

 reglerne om beboerdemokrati.
Tilsynsrådet for Københavns  

 Amt er som tidligere nævnt blevet nedlagt, og rådets beføjelser er overgået  

 til  

 Statsamtmanden for Københavns Amt.
Det er min foreløbige opfattelse at der er  

 grundlag for at henstille at statsamtmanden overvejer at genoptage  

 behandlingen  

 af sagen i lyset af det jeg har anført. I brev af  

 30. januar 2004  

 bad jeg Indenrigs- og  

 Sundhedsministeriet om bemærkninger til min foreløbige redegørelse.
Jeg bad  

 endvidere om at ministeriet indhentede bemærkninger fra Statsamtet København.
 Statsamtet København har i  

 brev af  

 7. januar 2005  

 bl.a. skrevet følgende:
 Socialministeriet har  

 den 21. december 2004  

 fremsendt en vejledende udtalelse til Tilsynet vedrørende de ovenfor nævnte  

 spørgsmål.
Vedrørende spørgsmålet om  

 kommunernes tilsynspligt har Socialministeriet bl.a. anført, at kommunerne  

 som  

 led i sit tilsyn løbende bør sikre, at de i lovgivningen gældende regler for  

 beslutninger (beboerdemokrati) overholdes.
Ministeriet har endvidere anført,  

 at  

 ved boligorganisationens ansøgning om udstedelse af pantebreve må  

 kommunalbestyrelsen som udgangspunkt efter ministeriets opfattelse kunne  

 lægge  

 til grund, at udgiften er optaget på den pågældende afdelings budget, og at  

 afdelingsmødet har godkendt budgettet og dermed den omhandlede udgift.
Vedrørende udarbejdelse af  

 varme- og vandregnskab har Socialministeriet bl.a. udtalt, at tillægsydelser  

 efter ministeriets opfattelse kun kan omfatte poster, som ikke er nødvendige  

 for en grundlæggende administration af afdelingen.
Ministeriet anfører, at  

 tillægsydelser er kendetegnet ved, at disse kan tilbydes og vælges af  

 afdelinger, hvilket ikke synes tilfældet i den foreliggende sag.
På baggrund af  

 Socialministeriets vejledende udtalelse af  

 21. december 2004  

 har Tilsynet besluttet at  

 genoptage sagens behandling. Indenrigs- og  

 Sundhedsministeriet har i brev af  

 21. februar 2005  

 meddelt mig at ministeriet ikke  

 foretager sig mere i sagen under henvisning til at statsamtet har besluttet  

 at  

 genoptage sagen.
Ombudsmandens endelige udtalelse Det er min endelige opfattelse at det er kritisabelt at Tilsynsrådet  

 for Københavns Amt tog stilling til spørgsmålet om hvorvidt  

 andelsboligforeningens udarbejdelse af varme- og vandregnskab for afdeling  

 (Y) skulle betragtes som en grundydelse eller en tillægsydelse, uden at have  

 anmodet Erhvervs- og Boligstyrelsen om en udtalelse.
Det er desuden min  

 opfattelse at tilsynsrådets behandling af (A)s klage over at reglerne  

 om beboerdemokrati var blevet tilsidesat, blev foretaget på et forkert  

 grundlag.
Da Statsamtet København har besluttet at genoptage sin behandling  

 af sagen, har jeg ikke grundlag for at afgive en henstilling om genoptagelse  

 af sagen.
Jeg foretager mig herefter ikke mere i sagen. NOTER: (*) FOB 1988, s. 81.
