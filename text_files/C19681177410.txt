Efter byreguleringsloven (lbkg. 279 1.7.1965) § 12, jfr. § 9, stk. 1, må i  

 yderzoner kun opføres visse bygninger, der tjener et på stedet naturligt  

 formål, erhverv eller beboelse.
Overtrædelse af bestemmelsen straffes efter §  

 17, stk. 1, med bøde.
 Ved anklageskrift af 29.6.1967 som senere berigtiget under sagen, blev der  

 rejst tiltale mod NN for overtrædelse af den nævnte bestemmelse ved i  

 1961-1962 at have opført et antal bygninger på sin ejendom.
 Medens hverken underretten eller landsretten fandt, at NN havde gjort sig  

 skyldig i overtrædelse af bestemmelsen, og derfor frifandt NN, statuerede  

 Højesteret U 69.59, at opførelsen havde været i strid med § 12, jfr. § 9,  

 stk. 1. Seks dommere fandt imidlertid, at tiltaltes strafansvar var forældet  

 i henhold til straffelovens § 92, jfr. § 93, stk. 1, nr. 1, sammenholdt med §  

 94, stk. 1, som disse bestemmelser er affattet ved l. 248 9.6.1967. Herefter,  

 og da der ikke for Højesteret forelå spørgsmål om lovliggørelse af forholdet,  

 jfr. lovens § 17, stk. 3, blev dommen stadfæstet.
Een dommer fandt, at der ved opførelsen af bygningerne i strid med § 9,  

 jfr. § 12, var etableret en ulovlig tilstand, som medførte, at fristen for  

 forældelse af strafansvaret ikke havde kunnet begynde at løbe, sålænge denne  

 tilstand bestod.
Denne dommer ville derfor anse tiltalte for skyldig.
 Samme udfald med hensyn til forældelsesspørgsmålet fik en samtidig afgjort  

 tilsvarende sag, (U 69.56), hvor der var rejst tiltale for ikke at have  

 efterkommet et påbud om fjernelse af nogle bygninger, der efter  

 byudviklingsudvalgets opfattelse var opført i strid med samme bestemmelse.
 Cirkulærskrivelse til Statsadvokaterne.
