 I medfør af kapitel 3, kapitel 4, § 82, § 149, stk. 10, § 151, stk. 1 og §  

 152, stk. 2 og stk. 3, i lov om luftfart, jf. lovbekendtgørelse nr. 162 af 7.  

 marts 1994, fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 446 af 1. oktober 1972 om  

 benyttelse af svæveplaner, modelluftfartøjer m.v., og bekendtgørelse nr. 822  

 af 7. december 1990 om henlæggelse af visse beføjelser til Statens  

 Luftfartsvæsen, følgende:
1. Referencedokumenter 1.1 BL 1-17, Radioudstyr i dansk registrerede luftfartøjer, seneste  

 udgave.
 1.2 BL 1-19, Luftfartøjsdokumenter m.v., seneste udgave.
 1.3 BL 1-23, Nationalitets- og registreringsmærker m.m. for luftfartøjer,  

 seneste udgave.
 1.4 BL 5-21, Bekendtgørelse om lufttransport af farligt gods, seneste  

 udgave.
 1.5 BL 5-40, Bekendtgørelse om meddelelsespligt med hensyn til  

 flyvehavarier og flyvehændelser, seneste udgave.
 1.6 BL 6-02, Bekendtgørelse vedrørende luftfartscertifikater, seneste  

 udgave.
 1.7 BL 6-05, Bestemmelser om helbredskrav, seneste udgave.
 1.8 BL 6-60, Nationalt VHF-telefonistbevis, seneste udgave.
 1.9 BL 6-80, Teorikrav I, Teoripensum for privatflyvercertifikat, seneste  

 udgave.
 1.10 BL 7-1, Bestemmelser om lufttrafikregler, seneste udgave.
 1.11 BL 7-15, Tillæg E til BL 7-1, seneste udgave.
2. Definitioner Dansk ultralet gyroplan:
 Et ultralet gyroplan, der af den forening, der er godkendt af Statens  

 Luftfartsvæsen, har fået tildelt et identifikationsnummer.
 Gyroplan:
 Et luftfartøj, der under flyvning på grund af aerodynamiske påvirkninger  

 hovedsageligt bæres oppe af en rotor, der roterer frit om en næsten vertikal  

 akse.
 Kontrollant:
 I denne BL forstås ved en kontrollant en person, som foretager praktiske  

 prøver for udstedelse af certifikat til gyroplan på vegne af den godkendte  

 forening efter normer fastsat af Statens Luftfartsvæsen.
 Landingsafløb:
 Den strækning som gyroplanet under landing på en tør, hård overflade i  

 vindstille standardatmosfære og uden motorkraft tilbagelægger fra gyroplanet  

 berører overfladen til standsning.
 Maksimal motorydelse i normalt operationsområde:
 Den højeste motorydelse, ved hvilken støjkravene er demonstreret opfyldt.
 Materielkontrollant:
 En person, som forestår inspektion og støjmåling i forbindelse med  

 udstedelse eller genudstedelse/fornyelse af flyvetilladelse på vegne af den  

 godkendte forening efter normer fastsat af Statens Luftfartsvæsen.
 Operationel tommasse:
 Et ultralet gyroplans samlede masse i flyveklar stand med hjul, ski eller  

 pontoner, men eksklusive pilot, passager og brugbart brændstof.
 Periodisk flyvetræning - PFT (Periodical flight training):
 Flyvetræning og afprøvning, omfattende praktik og teori, der med faste  

 mellemrum skal gennemgås for at sikre, at en certifikatindehaver opfylder de  

 fastsatte duelighedskrav til udøvelse af certifikatets rettigheder.
 Ultralet gyroplan:
 Et gyroplan, som hverken har et eksperimentalluftdygtighedsbevis eller et  

 standardluftdygtighedsbevis, og som opfylder følgende begrænsninger:
 Brændstofsystem, der for 1-sædet maksimalt rummer 20 liter og for 2-sædet  

 30 liter anvendeligt brændstof samt 5 liter uanvendeligt brændstof.
3. Anvendelsesområde 3.1 Denne BL gælder for flyvning med ultralette gyroplaner inden for dansk  

 område samt for flyvning med danske ultralette gyroplaner.
 3.1.1 Ved flyvning med danske ultralette gyroplaner over en fremmed stats  

 territorium skal bestemmelserne i denne BL følges med de afvigelser, som er  

 fastsat af den pågældende stat.
 Anm.: Flyvning med danske ultralette gyroplaner over fremmed stats  

 territorium kræver normalt tilladelse fra den pågældende stat.
 3.1.2 Ved flyvning med danske ultralette gyroplaner over åbent hav og  

 områder, hvor ingen stat hævder suverænitet, skal bestemmelserne i denne BL  

 følges med de afvigelser, som inden for hver flyveinformationsregion er  

 fastsat af vedkommende ATS-myndighed.
4. Generelt 4.1 Luftfartsloven og de ministerielle bekendtgørelser og BL'er, der er  

 udfærdiget i medfør heraf, gælder med de ændringer, der følger af  

 bestemmelserne i denne BL.
 4.2 Uddannelse og flyvning må ikke foregå i erhvervsmæssigt øjemed.
 4.3 For at måtte føre et dansk ultralet gyroplan inden for dansk område,  

 skal luftfartøjschefen være medlem af den forening, der er godkendt af  

 Statens Luftfartsvæsen i medfør af afsnit 6.
 4.3.1 Personer, der midlertidigt opholder sig i Danmark, og som af en  

 udenlandsk luftfartsmyndighed er certificeret til at føre et ultralet  

 gyroplan, kan dog efter ansøgning til Statens Luftfartsvæsen få tilladelse  

 til i maksimalt 90 dage at føre et tilsvarende dansk ultralet gyroplan inden  

 for dansk område under forudsætning af, at den pågældende over for Statens  

 Luftfartsvæsen dokumenterer en uddannelse, der svarer til den danske.
4.4 Flyvning med udenlandsk ultralet gyroplan inden for dansk område må  

 kun finde sted efter forud indhentet tilladelse fra Statens Luftfartsvæsen.  

 En sådan tilladelse vil kun blive meddelt, hvis a. gyroplanets tekniske standard svarer til kravene i afsnit 7, og b. gyroplanet er ansvarsforsikret i overensstemmelse med luftfartslovens §  

 130.
 4.5 For ikke-dansk certificerede personers flyvning med udenlandsk  

 ultralet gyroplan gælder alene bestemmelserne i afsnit 4 og afsnit 8.
4.6 Transport af farligt gods, jf.
BL 5-21, er ikke tilladt.
4.7 BL 5-40, Bekendtgørelse om meddelelsespligt med hensyn til  

 flyvehavarier og flyvehændelser gælder for ultralette gyroplaner.
Meddelelse  

 gives til foreningen på de blanketter, der er autoriseret til formålet af  

 Havarikommissionen for Civil Luftfart.
5. Ansvar 5.1 Gyroplanets ejer/bruger er ansvarlig for, at gyroplanet er  

 vedligeholdt som foreskrevet af den godkendte forening og er i sikker stand  

 for flyvning, samt at gyroplanet opfylder kravene i pkt. 7.1, pkt. 7.2, pkt.  

 7.3, pkt. 7.4 og pkt. 7.5 samt de støjmæssige krav i pkt. 7.6.1 c.
 5.2 Luftfartøjschefen skal sikre, at gyroplanet er i sikker stand for  

 flyvning, og at flyvning sker i overensstemmelse med denne BL og i  

 overensstemmelse med gyroplanets flyvetilladelse, herunder eventuelle  

 begrænsninger.
 5.3 Formanden for den godkendte forening, der er angivet i afsnit 6, skal  

 sikre, at foreningen varetager sine opgaver i overensstemmelse med de til  

 enhver tid gældende love og bestemmelser, herunder de regler, der er fastsat  

 i driftshåndbogen i medfør af pkt. 6.2.1.
 5.3.1 I overensstemmelse med, hvad der er angivet i foreningens  

 driftsshåndbog, kan formandens opgaver og forpligtelser i et nærmere angivet  

 omfang uddelegeres til andre.
 5.3.2 Foreningens uddannelseschef skal sikre, at uddannelse foregår i  

 overensstemmelse med reglerne i denne BL og foreningens driftshåndbog, samt  

 at godkendelse af og tilsyn med de flyvepladser, der er nævnt i pkt. 6.2.1 f,  

 sker i overensstemmelse med driftshåndbogen.
 5.3.3 Foreningens kontrollanter er ansvarlige for, at de praktiske prøver  

 afvikles i overensstemmelse med reglerne i pkt. 9.5 f, pkt. 9.5.1 og 9.5.1.1  

 i denne BL og foreningens driftshåndbog.
 5.3.4 Foreningens instruktører er ansvarlige for, at grunduddannelse,  

 typeuddannelse og PFT afvikles i overensstemmelse med foreningens  

 driftshåndbog.
 5.3.5 Foreningens materielchef er ansvarlig for, at flyvetilladelse kun  

 udstedes og forlænges, når gyroplanet opfylder kravene i pkt. 7.2, pkt. 7.3,  

 pkt. 7.4, pkt 7.5 og pkt. 7.6.1 i denne BL og foreningens driftshåndbog og er  

 i sikker stand for flyvning.
 5.3.6 Foreningens materielkontrollanter er ansvarlige for, at inspektion  

 og støjmåling af gyroplaner foregår i overensstemmelse med foreningens  

 driftshåndbog.
6. Godkendt forening 6.1 Statens Luftfartsvæsen kan godkende en landsdækkende,  

 ikke-erhvervsdrivende forening, i det følgende kaldet foreningen, til at  

 varetage uddannelse, udstedelse af flyvetilladelse, godkendelse af  

 skoleflyvepladser samt almindeligt tilsyn vedrørende ultralette gyroplaner 6.2 Foreningen skal for at opnå godkendelse opfylde følgende betingelser:
a.
Foreningens vedtægter skal godkendes af Statens Luftfartsvæsen.
b.
Foreningen skal udarbejde en driftshåndbog, der, for så vidt angår de  

 krav, der er angivet i pkt. 6.2.1, skal godkendes af Statens Luftfartsvæsen.
c.
Foreningen skal af Statens Luftfartsvæsen skønnes egnet til at varetage  

 de opgaver, der er nævnt i pkt. 6.1.
d.
Foreningen skal forpligte sig til enten direkte eller ved sine  

 tilsluttede flyveklubber at optage enhver person, der ønsker at eje og/eller  

 flyve gyroplaner, og som opfylder vedtægternes betingelser for medlemskab.
 Anm.: Eksklusion af medlemmer kan kun ske med hjemmel i foreningens  

 vedtægter.
e.
Foreningen skal udpege en uddannelseschef og en materielchef, som  

 skønnes egnet til at varetage de opgaver, som er nævnt i pkt. 5.3.2,  

 henholdsvis pkt. 5.3.5.
 6.2.1 Driftshåndbogen skal indeholde følgende:
a.
Foreningens og dens tilsluttede flyveklubbers opbygning og virksomhed  

 samt kvalifikationskrav og ansvars- og kompetenceforhold for foreningens  

 ledere, instruktører, PFT-instruktører, kontrollanter og  

 materielkontrollanter.
b.
Skolingsnormer for - uddannelse til certifikat til ultralet gyroplan, - typeuddannelse til ultralet gyroplan af personer, der har certifikat til  

 at føre standard flyvemaskine, helikopter, svævefly eller ultralet  

 flyvemaskine, - omskoling af personer, der er indehavere af certifikat til ultralet  

 gyroplan, - aflæggelse af PFT på ultralet gyroplan, samt - aflæggelse af PFT/Ultralet gyroplaninstruktør.
c.
Normer og procedurer for indstilling til Statens Luftfartsvæsens  

 godkendelse af instruktører, der skal forestå - uddannelse til certifikat til ultralet gyroplan samt - typeuddannelse på ultralet gyroplan og omskoling på ultralet gyroplan.
d.
Normer og procedurer for indstilling til Statens Luftfartsvæsens  

 godkendelse af PFT-instruktører, der på foreningens vegne skal forestå  

 periodisk flyvetræning.
e.
Normer og procedurer for indstilling til Statens Luftfartsvæsens  

 godkendelse af kontrollanter og materielkontrollanter.
f.
Normer og procedurer for godkendelse af flyvepladser til brug ved  

 praktisk uddannelse, typeuddannelse og omskoling på ultralette gyroplaner  

 samt fortegnelse med detaljerede oplysninger om godkendte flyvepladser.
g.
Normer og procedurer for udstedelse af flyvetilladelse til utralette  

 gyroplaner.
h.
Særlige operationelle bestemmelser.
i.
Autoriserede ansøgningsskemaer og blanketter.
j.
Normer for foreningens tilsyn med de områder, den forestår.
k.
Normer for underretning om havarier og hændelser, om forhold af  

 betydning for den sikre føring af et ultralet gyroplan og om forhold af  

 betydning for luftfartens sikkerhed og almene interesser i øvrigt.
 6.3 Foreningens afgørelser med hensyn til godkendelse af  

 skoleflyvepladser, udstedelse og fornyelse af flyvetilladelser skal meddeles  

 skriftligt og indeholde en fyldestgørende sagsfremstilling.
 6.4 I sager, der opstår som følge af foreningens tilsynsvirksomhed, skal  

 parten, før der træffes afgørelse i sagen, have lejlighed til at udtale sig.
 6.5 Afgørelser i henhold til pkt. 6.3 og pkt. 6.4 skal begrundes over for  

 den pågældende, således at det af afgørelsen fremgår, hvilke forhold der  

 anses for at være godtgjort, og som derfor lægges til grund for afgørelsen,  

 og hvilke bestemmelser der ligger til grund for denne.
 6.6 Afgørelsen skal endelig indeholde en klagevejledning gående ud på, at  

 afgørelsen kan påklages til Statens Luftfartsvæsen.
6.7 Instruktør, kontrollant og materielkontrollant 6.7.1 For at opnå godkendelse som instruktør på ultralet gyroplan skal - indehavere af instruktørbevis/privatflyvercertifikat eller  

 instruktørbevis/ førsteinstruktør svævefly - have opnået rettigheden til at føre ultralet gyroplan med passager, jf.  

 pkt. 8.10, og - med tilfredsstillende resultat have gennemgået en teoretisk og praktisk  

 prøve, der er godkendt af Statens Luftfartsvæsen, samt - af Statens Luftfartsvæsen anses for egnet til at varetage hvervet, og - indehavere af certifikat til ultralet gyroplan - have opnået en flyvetid som fartøjschef på ultralet gyroplan på mindst  

 100 timer fordelt på mindst 12 måneder efter aflæggelse af den praktiske  

 flyveprøve og - have opnået mindst 25 timer som luftfartøjschef på den type ultralet  

 gyroplan, der skal anvendes til pågældende uddannelse, og - med tilfredsstillende resultat have gennemgået foreningens  

 uddannelsesprogram for instruktører samt - af Statens Luftfartsvæsen anses for egnet til at varetage hvervet.
6.7.1.1 For at udøve sin rettighed som instruktør på ultralet gyroplan  

 skal den pågældende - inden for de seneste 12 måneder have erhvervet en flyvetid på mindst 10  

 timer som instruktør på ultralet gyroplan eller - inden for de seneste 12 måneder være godkendt som instruktør eller have  

 aflagt PFT/Ultralet gyroplan-instruktør.
 Foreningen kan, efter at en instruktør har opnået en flyvetid på mindst 25  

 timer som instruktør, godkende vedkommende til at forestå PFT.
6.7.2 For at opnå godkendelse som kontrollant på ultralet gyroplan skal  

 vedkommende - være godkendt som instruktør og - som instruktør have erhvervet en flyvetid på mindst 50 timer og - have haft ret til at føre ultralet rotorluftfartøj i mindst 24 måneder  

 og herunder - have erhvervet en flyvetid på mindst 200 timer som luftfartøjschef på  

 ultralet gyroplan, og - med tilfredsstillende resultat have gennemgået foreningens  

 uddannelsesprogram for kontrollanter samt - af Statens Luftfartsvæsen anses for egnet til at varetage hvervet.
6.7.2.1 For at udøve sin rettighed som kontrollant skal vedkommende - have rettighed som instruktør og - inden for de seneste 12 måneder have erhvervet en flyvetid på mindst 20  

 timer som luftfartøjschef på ultralet gyroplan udover de timer, der kræves  

 for at udøve sin rettighed som instruktør.
6.7.3 For at opnå godkendelse som materielkontrollant skal vedkommende - med tilfredsstillende resultat have gennemgået foreningens  

 uddannelsesprogram for materielkontrollanter og - af Statens Luftfartsvæsen anses for egnet til at varetage hvervet.
 6.7.4 Dokumentation i form af bevis eller stempel, som foreningen har  

 udleveret til en instruktør, kontrollant eller materielkontrollant, skal  

 leveres tilbage til foreningen senest en måned efter bortfald af den  

 rettighed, som dokumentationen vedrører.
6.8 Foreningens godkendelse, jf. pkt. 6.1, kan tilbagekaldes, - hvis betingelserne for udstedelsen ikke længere er til stede, - hvis der under udøvelsen af den virksomhed, der er omfattet af  

 godkendelsen, finder tilsidesættelse sted af de bestemmelser, der er gældende  

 for virksomheden, herunder bestemmelser i driftshåndbogen, - hvis foreningen ikke længere skønnes egnet til at varetage de  

 uddelegerede opgaver, eller - hvis Statens Luftfartsvæsen af andre grunde ønsker at omlægge tilsynet  

 med flyvning med ultralette gyroplaner.
 6.9 En godkendelse af en person som instruktør, kontrollant eller  

 materielkontrollant kan tilbagekaldes, hvis Statens Luftfartsvæsen skønner,  

 at den pågældende ikke længere er egnet til at varetage de opgaver, som  

 godkendelsen vedrører.
 6.10 Hvis Statens Luftfartsvæsen skønner, at en person, der virker som  

 materielchef eller uddannelseschef, ikke længere er egnet til at varetage  

 sine opgaver, kan Statens Luftfartsvæsen kræve den pågældende erstattet af en  

 anden person.
7. Materiel 7.1 Et ultralet gyroplan må kun benyttes, når der for gyroplanet  

 foreligger en flyvetilladelse, der er udstedt af foreningen, og som er  

 gyldig.
7.2 Et ultralet gyroplan skal bære det identifikationsnummer, der tildeles  

 det af foreningen ved udstedelse af flyvetilladelse.
Udformning og placering  

 m.v. skal i være i overensstemmelse med BL 1-23.
 7.3 Gyroplanet skal have monteret et for luftfartøjschef og passager let  

 læseligt, rødt skilt med teksten:
 Dette gyroplan opfylder ikke standard luftdygtighedskravene.
 7.4 Gyroplanet skal være udstyret med omdrejningsindikatorer for motor og  

 rotor.
 Maksimal motorydelse i normalt operationsområde skal angives ved grøn bue  

 på eller skiltning ved motorens omdrejningsindikator.
 7.5 Gyroplanet skal have farver, der optræder som kontrast til gyroplanets  

 omgivelser under flyvning.
 7.6 Ansøgning om flyvetilladelse skal af ejeren af gyroplanet indsendes  

 til foreningen.
 7.6.1 Ansøgningen skal indeholde følgende:
a.
Inspektionsrapport udfyldt af en af foreningens materielkontrollanter.
b.
Detaljeret beskrivelse af gyroplanet.
c.
Dokumentation for, at det maksimale A-vægtede lydtrykniveau frembragt  

 af gyroplanet ved maximal motorydelse i normalt operationsområde opfylder et  

 af følgende kriterier:
1. Højst 60 dB ved overflyvning i en højde af 150 m  

 (tolerance +10 m/-20 m) af en mikrofon anbragt 1,2 m over et reflekterende  

 terræn.
Mindst 4 måleresultater rapporteres.
2. Højst 80 dB i middel ved en stationær måling på et  

 reflekterende terræn i en afstand af 10 m fra motorinstallationen med  

 mikrofonen anbragt 1,2 m over terræn.
Mindst 8 måleresultater ligeligt  

 fordelt over en cirkel rapporteres.
Et af målepunkterne placeres i  

 propelplan.
Ved beregning af middelværdien (aritmetisk) udelades eventuelle  

 målepunkter placeret direkte bag gyroplanet nær luftstrømmens midte.
 Dokumentation med måleresultater skal indeholde en beskrivelse af det  

 anvendte måleudstyr og dettes kalibrering samt en beskrivelse af  

 måle-objektet og lokaliteten med angivelse af de meteorologiske forhold under  

 målingens udførelse.
 Ved målinger under overflyvning skal flyvehøjden og passagen over  

 målepositionen dokumenteres.
d.
Dokumentation for ansvarsforsikring, jf. luftfartslovens § 130.
7.7 En flyvetilladelse bliver ugyldig, når a. gyroplanet skifter ejer, b. gyroplanet beskadiges alvorligt, c. gyroplanet ændres væsentligt, d.
Statens Luftfartsvæsen finder, at gyroplanet ikke længere er i sikker  

 stand for flyvning, e. gyroplanet ikke er gyldigt ansvarsforsikret, f. gyroplanet ikke er inspiceret i henhold til foreningens driftshåndbog  

 af en af foreningens materielkontrollanter, eller g. gyroplanet ikke længere opfylder de støjmæssige krav for udstedelse af  

 flyvetilladelse.
 7.7.1 En ugyldig flyvetilladelse skal snarest muligt og inden en måned,  

 efter at tilladelsen er blevet ugyldig, indsendes til foreningen.
 7.8 Foreningen kan i flyvetilladelsen fastsætte begrænsninger for  

 gyroplanets operation.
7.9 Gyroplanets ejer eller bruger er forpligtet til at føre en rejsedagbog  

 for gyroplanet i overensstemmelse med de herfor gældende regler i BL 1-19 og  

 eventuelle krav fastsat af foreningen.
Rejsedagbogen skal før ibrugtagning  

 autoriseres af foreningen.
8. Operationelle vilkår 8.1 Et ultralet gyroplan skal føres i overensstemmelse med de til enhver  

 tid gældende lufttrafikregler, jf.
BL 7-1, dog med de undtagelser, der er  

 nævnt nedenfor.
 8.2 Flyvning må kun foregå VFR i perioden fra solopgang til solnedgang, og  

 flyvning i luftrumsklasserne F og G må kun finde sted, når flyvesigtbarheden  

 er mindst 5 km.
 8.3 Der må ikke, hverken ved start, en route eller i forbindelse med  

 landing, flyves over eller nærmere end 150 m i vandret afstand til tæt  

 bebyggede områder, herunder sommerhusområder, beboede campingpladser samt  

 områder, hvor et større antal mennesker er samlet i fri luft.
 8.4 Flyvning i en større højde end 1050 m (3500 ft MSL) er ikke tilladt.
8.5 Flyvning inden for kontrolzoner og terminalområder skal foregå i  

 overensstemmelse med indhentet klarering fra den pågældende  

 flyvekontrolenhed.
Flyvning inden for trafikinformationszoner,  

 trafikinformationsområder og trafikzoner må kun finde sted efter forud  

 truffet aftale med den pågældende lufttrafiktjenesteenhed og i  

 overensstemmelse med de af enheden meddelte betingelser.
8.6 Flyvning på eller nærmere end 5 km fra en offentlig eller militær  

 flyveplads må kun finde sted efter retningslinier godkendt af Statens  

 Luftfartsvæsen eller Flyvertaktisk Kommando.
I tilfælde, hvor der foreligger  

 retningslinier for beflyvning af flyvepladsen, skal der tillige foreligge  

 tilladelse til aktuel flyvning fra flyvepladsledelsen.
 8.7 Motorydelse højere end den maksimale motorydelse i normalt  

 operationsområde må kun anvendes under start og stigning.
8.8 Brændstof uden for gyroplanets brændstofsystem må ikke medtages ombord under flyvning.
 8.9 Luftfartøjschefen skal medføre en højdemåler, som kan vise gyroplanets  

 højde med en nøjagtighed på +/-100 ft.
8.10 En passager kan medtages under forudsætning af - at luftfartøjschefen efter erhvervelse af certifikat til ultralet  

 gyroplan har erhvervet en flyvetid som luftfartøjschef på ultralet gyroplan  

 på mindst 25 timer, herunder har foretaget mindst 50 starter og 50 landinger, - at indehavere af S-, A-, trafikflyvecertifikat eller certifikat til  

 ultralet flyvemaskine efter omskoling til gyroplan har opnået en flyvetid som  

 luftfartøjschef på ultralet gyroplan på mindst 5 timer, herunder har  

 foretaget mindst 15 starter og 15 landinger, samt - at luftfartøjschefen inden flyvning har udført 5 starter og 5 landinger  

 med den pågældende gyroplantype inden for de sidste 30 dage.
 8.11 De ombordværende skal bære sikkerhedshjelm under flyvning, hvis  

 gyroplanet ikke er udstyret med lukket kabine.
 8.12 De ombordværende skal være fastspændte under flyvning.
 8.13 Luftfartøjschefen skal bære beskyttelsesbriller, hvis gyroplanet ikke  

 er udstyret med lukket kabine.
8.14 Hvis radioudstyr medbringes, skal udstyret opfylde kravene i BL 1-17,  

 og brugeren skal være i besiddelse af et gyldigt telefonistbevis/-certifikat,  

 jf.
BL 6-60.
 Anm.: Der kræves endvidere sendetilladelse udstedt af Telestyrelsen.
9. Bemanding 9.1 Luftfartøjschefen skal være i besiddelse af et certifikat udstedt af  

 Statens Luftfartsvæsen til ultralet gyroplan eller af et andet certifikat  

 udstedt af Statens Luftfartsvæsen til at føre flyvemaskine, helikopter,  

 svævefly eller ultralet flyvemaskine suppleret med en typeuddannelse for  

 ultralet gyroplan.
 9.1.1 Indehavere af andet certifikat end certifikat til ultralet gyroplan,  

 jf. pkt. 9.1, skal for at opnå rettighed som luftfartøjschef på ultralet  

 gyroplan have gennemgået en uddannelse på mindst 8 timers flyvning og  

 supplerende teori, der er godkendt af Statens Luftfartsvæsen.
 9.2 Certifikat til ultralet gyroplan udstedes gældende for den type  

 gyroplan, som den praktiske prøve er aflagt på.
 9.2.1 Certifikat udstedes af Statens Luftfartsvæsen efter ansøgning på  

 hertil autoriseret formular, når ansøgeren opfylder de udstedelseskrav, der  

 er fastsat i pkt. 9.5.
 9.3 Certifikat til ultralet gyroplan udstedes med en gyldighedsperiode,  

 der svarer til gyldigheden af ansøgerens helbredsmæssige godkendelse i  

 henhold til BL 6-05.
 9.4 Certifikatet giver ret til i ikke-erhvervsmæssig luftfart at fungere  

 som luftfartøjschef på ultralet gyroplan af den type, som praktisk prøve er  

 aflagt på.
9.5 Udstedelseskrav a.
Ansøgeren skal være helbredsmæssigt godkendt i henhold til BL 6-05.
b.
Ansøgeren skal være fyldt 17 år.
c.
Ansøgeren må ikke være udelukket fra at erhverve certifikat efter BL  

 6-02.
d.
Ansøgeren skal have bestået de af Statens Luftfartsvæsen til  

 privatflyvercertifikat foreskrevne teoretiske prøver, jf.
BL 6-80, samt en  

 prøve afholdt af foreningen i BL 9-12 og supplerende gyroplan- og motorlære  

 samt rotoraerodynamik, og prøverne skal have bevaret deres gyldighed.
e.
Ansøgeren skal have gennemgået en praktisk uddannelse på mindst 18  

 timers dobbeltstyring og mindst 12 timers eneflyvning, der er godkendt af  

 Statens Luftfartsvæsen.
f.
Ansøgeren skal over for en af Statens Luftfartsvæsen godkendt  

 kontrollant fra foreningen under en praktisk prøve godtgøre at være  

 kvalificeret til - at udføre de funktioner, der påhviler en luftfartøjschef i forbindelse  

 med en VFR-flyvnings forberedelse, gennemførelse og og afslutning, - at træffe sådanne beslutninger og/eller forholdsregler som måtte være  

 påkrævet, hvis en nødsituation gør det umuligt eller uforsvarligt at  

 fortsætte flyvningen som planlagt, - at anvende flyvefaglig viden og udvise god dømmekraft og godt  

 luftmandsskab, - at føre det pågældende gyroplan under såvel normale som unormale  

 flyvemanøvrer og - at anvende nødprocedurer, der er foreskrevet for det pågældende  

 gyroplan.
9.5.1 Den praktiske prøve, der er angivet i pkt. 9.5 f, skal omfatte en  

 del af de øvelser, der indgår i det godkendte uddannelsesprogram.
Procedurer  

 og manøvrer skal udføres på en sikkerhedsmæssig forsvarlig måde og under  

 overholdelse af gældende forskrifter.
Der skal ved prøven desuden foretages  

 en overhøring af ansøgeren i teori.
Prøven skal foregå på et tosædet  

 gyroplan, hvor kontrollanten er luftfartøjschef.
Foreningen kan i de særlige  

 tilfælde, der er beskrevet i driftshåndbogen, dispensere herfra.
 9.5.1.1 Kontrollanten må ikke have deltaget i uddannelsen af aspiranter,  

 som vedkommende har til prøve.
9.6 Udøvelseskrav a.
Luftfartøjschefen skal inden for de seneste 24 måneder før en flyvning  

 have aflagt PFT på et ultralet gyroplan af den pågældende type over for en af  

 Statens Luftfartsvæsen godkendt PFT-instruktør fra foreningen eller have  

 bestået praktisk prøve, jf. pkt. 9.5 f.
Gyldigt PFT/UL-instruktør gyroplan  

 kan erstatte almindeligt PFT aflagt på ultralet gyroplan.
b.
Luftfartøjschefen skal inden for de seneste 12 måneder for at kunne  

 udøve sin rettighed have erhvervet en flyvetid på mindst 5 timer omfattende  

 10 starter og 10 landinger eller over for en af Statens Luftfartsvæsen  

 godkendt PFT-instruktør fra foreningen have aflagt PFT på et ultralet  

 gyroplan af den pågældende type.
Gyldigt PFT/UL-instruktør gyroplan kan  

 erstatte almindeligt PFT aflagt på ultralet gyroplan.
c.
Luftfartøjschefen skal være typeuddannet på den pågældende type efter  

 en skolingsnorm, der er godkendt af Statens Luftfartsvæsen.
d.
Føreren af et ultralet gyroplan skal være helbredsmæssigt godkendt i  

 henhold til BL 6-05.
e.
Luftfartøjschefen skal føre en logbog, der er autoriseret af  

 foreningen.
Flyvetid på ultralet gyroplan kan ikke medregnes ved opgørelsen  

 af flyvetid på andre luftfartøjsskategorier.
9.7 Fornyelse Et certifikat kan indtil 18 måneder efter udløbsdatoen fornys, når de  

 udøvelseskrav, der er anført i pkt. 9.6 a, b og d, er opfyldt på  

 fornyelsestidspunktet.
9.8 Omskoling 9.8.1 Omskoling til et ultralet gyroplan af en anden type end den, hvorpå  

 den praktiske prøve, der er anført i pkt. 9.5 f., er aflagt, skal foregå  

 efter en skolingsnorm, der er godkendt af Statens Luftfartsvæsen.
 9.8.1.1 Attestation for typeuddannelse skal indføres i  

 certifikatindehaverens logbog og underskrives af den pågældende instruktør.
10. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
11. Klageadgang 11.1 Afgørelser truffet af foreningen i medfør af denne BL kan påklages  

 til Statens Luftfartsvæsen.
 11.2 Afgørelser truffet af Statens Luftfartsvæsen i medfør af denne BL kan  

 påklages til Trafikministeriet.
12. Straf 12.1 Flyvning uden gyldig flyvetilladelse, flyvning i strid med  

 flyvetilladelsen eller med bestemmelserne i afsnit 4, afsnit 8 og afsnit 9  

 eller med skiltning/farveafmærkning i gyroplanet straffes i medfør af  

 luftfartslovens § 149, stk. 3, med bøde, hæfte eller fængsel i 2 år.
På samme  

 måde straffes flyvning med et ultralet gyroplan, som ikke er i sikker stand  

 for flyvning, eller som ikke opfylder kravene i pkt. 7.2 til og med pkt. 7.5.
 12.2 Overtrædelse af bestemmelserne i pkt. 5.1, pkt. 5.3 til og med pkt.  

 5.3.6, pkt. 6.7.4, pkt. 7.7.1 og pkt. 7.9 straffes med bøde.
 12.3 Den, der virker som instruktør eller kontrollant i strid med  

 bestemmelserne i pkt. 6.7.1.1 og pkt. 6.7.2.1, straffes med bøde.
 12.4 Er overtrædelsen begået af et aktieselskab, andelsselskab eller  

 lignende, kan der i medfør af luftfartslovens § 149, stk. 14, pålægges  

 selskabet som sådant bødeansvar.
13. Ikrafttræden Denne BL træder i kraft den 1. juli 1995.
