Bekendtgørelse om ændring af bekendtgørelse om tilskud til projekter i fiskerihavne og på landingssteder § 1 I bekendtgørelse nr. 1204 af 22. oktober 2010 om tilskud til projekter i fiskerihavne og på landingssteder foretages følgende ændringer:
 1. Overalt i bekendtgørelsen ændres »FødevareErhverv« til: »NaturErhvervstyrelsen«.
 2. § 2 affattes således:
 »§ 2. NaturErhvervstyrelsen kan inden for de afsatte bevillingsmæssige rammer give tilsagn om tilskud til projekter, der omfatter følgende:
 1) Investeringer i eksisterende fiskerihavne og landingssteder, der i tre kalenderår umiddelbart forud for ansøgningsåret havde landinger af fisk svarende til en årlig, gennemsnitlig værdi på mindst 785.373,00 kr.
2) Kompetenceudvikling i tilknytning til projekter omfattet af nr. 1.« 3. Overskriften til § 4 affattes således:
»Kontrol« 4. § 4, stk. 1, ophæves.
 Stk. 2-5 bliver herefter stk. 1-4.
 5. I § 4, stk. 5, der bliver stk. 4, ændres »stk. 2-4« til: »stk. 1-3«.
 6. § 5, stk. 2, affattes således:
»Stk. 2. Ansøgninger kan indgives fra den 1. februar og skal være modtaget i NaturErhvervstyrelsen senest den 1. april i ansøgningsåret.
NaturErhvervstyrelsen kan fastsætte yderligere ansøgningsperioder, der offentliggøres på NaturErhvervstyrelsens hjemmeside senest fire uger før ansøgningsperiodens begyndelse.
I tilfælde, hvor den sidste dag i ansøgningsperioden er en lørdag, søndag eller en helligdag, udløber ansøgningsperioden den anden hverdag (lørdag ikke medregnet), der følger herefter.« 7. I § 7 indsættes efter stk. 1 som nyt stykke:
»Stk. 2. NaturErhvervstyrelsen kan fastlægge en eller flere tilsagnsrammer for en ansøgningsperiode.
NaturErhvervstyrelsen kan i den forbindelse fastlægge, 1) en tilsagnsramme, hvor tilskuddet hidrører fra Fødevareministeriets finanslovsbevilling og fra EU-medfinansiering fra Den Europæiske Fiskerifond, og 2) en tilsagnsramme for midler fra Den Europæiske Fiskerifond til projekter, der medfinansieres med andre offentlige midler end midler fra Fødevareministeriets Finanslovsbevilling til ordningen.« Stk. 2 og 3 bliver herefter stk. 3 og 4.
 8. I § 10, stk. 1, nr. 6, ændres »§ 17, stk. 4,« til: »§ 17, stk. 5,«.
 9. I § 10, stk. 1, nr. 8, ændres »2021, og« til: »2021,«.
 10. § 10, stk. 1, nr. 9, affattes således:
»9) at ansøger oplyser, hvis det tilsagnsberettigede projekt er omfattet af EUs udbudsregler eller tilbudslovens regler samt erklærer, at disse regler vil blive overholdt,« 11. I § 10, stk. 1, indsættes som nr. 10 og 11:
»10) at tilsagnshaver, hvis projektet er omfattet af EUs udbudsregler eller tilbudslovens regler, holder alle dokumenter, som kan dokumentere, at EUs udbudsregler eller tilbudsloven er overholdt, tilgængelige indtil december 2021, og 11) at tilsagnshaver sikrer, at de projektrelaterede udgifter og indtægter enten bogføres med en særlig kode i støttemodtagers regnskabssystem eller på særskilt konti i et separat regnskabssystem, der omfatter samtlige transaktioner vedrørende projekter.« 12. § 10, stk. 4, ophæves.
 Stk. 5 og 6 bliver herefter stk. 4 og 5.
 13. I § 10 indsættes som stk. 6:
»Stk. 6. For projekter, hvor ansøgning om tilsagn om tilskud er indgivet under en tilsagnsramme omfattet af § 7, stk. 2, nr. 2, er det endvidere en betingelse for tilskud, at der foreligger dokumentation for medfinansiering af projektet med andre offentlige nationale midler end midler fra Fødevareministeriet.« 14. Efter § 16 indsættes:
»Nedsættelse af tilskud ved mangelfuld overholdelse af udbuds- eller tilbudsregler § 16 a.
NaturErhvervstyrelsen kan nedsætte den samlede værdi af de tilskudsberettigede projektudgifter for et projekt, hvis styrelsen vurderer, at EU's udbudregler eller reglerne i tilbudsloven ikke er overholdt.
Nedsættelse af den samlede værdi af de tilskudsberettigede projektudgifter vil blive fastsat ud fra en vurdering af art og grovhed af overtrædelsen samt ud fra en vurdering af det økonomiske tab for Den Europæiske Fiskerifond, der vurderes at være forbundet hermed.
Stk. 2. Uanset § 19, stk. 1, kan NaturErhvervstyrelsen opretholde tilsagnet, selvom bestemmelsen i § 10, stk. 1, nr. 10, ikke er overholdt, hvis NaturErhvervstyrelsen vurderer, at den manglende overholdelse af § 10, stk. 1, nr. 10, ikke er væsentlig.« 15. I § 17 indsættes efter stk. 1 som nyt stykke:
»Stk. 2. For projekter, hvor tilsagn om tilskud er givet under en tilsagnsramme omfattet af § 7, stk. 2, nr. 2, udbetales tilskud kun, hvis tilsagnshaver kan dokumentere, at tilsagnshaver har modtaget eller anvendt andre offentlige nationale midler end midler fra Fødevareministeriet til betaling af de støtteberettigede udgifter, og disse midler udgør mindst samme beløb, som tilskuddet efter denne bekendtgørelse udgør.« Stk. 2-5 bliver herefter stk. 3-6.
 16. Kapitel 13 ophæves.
§ 2 Bekendtgørelsen træder i kraft den 1. januar 2012.
