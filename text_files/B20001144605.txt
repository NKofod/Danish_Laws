Teknisk forskrift om anvendelse af pesticider  

 i skibe1) I medfør af § 1, stk. 2, § 3, § 17, stk. 5, og §34 i lov om  

 sikkerhed til søs, jf. lovbekendtgørelse nr. 554 af 21. juni  

 2000, samt i medfør af § 1, stk. 2, § 2, stk. 5, § 4, § 7, § 11, stk.  

 2, og § 28 i lov nr. 98 af 12. marts 1980 om skibes sikkerhed m.v., med  

 senere ændringer, og efter samråd med Færøernes  

 Landsstyre og Grønlands hjemmestyre, efter forhandling med  

 Miljø- og Energiministeren, samt efter bemyndigelse fra  

 erhvervsministeren fastsættes:
 § 1. Såfremt der anvendes pesticider til  

 behandling af lasten i danske, færøske eller grønlandske  

 skibe, henholdsvis på udenlandske skibe i danske, færøske  

 eller grønlandske havne, skal dette skal ske i henhold til IMO s  

 anbefaling for anvendelse af pesticider i skibe, »Recommendations on the Safe  

 Use of Pesticides in Ships« som det fremgår af Supplement til  

 IMDG-koden2)  .
 Stk. 2. Skibsføreren skal i den forbindelse sikre  

 sig, at den person, der udfører arbejdet, har den fornødne  

 tilladelse fra havnestaten til at anvende de pågældende  

 pesticider.
Administration § 2. Søfartsstyrelsen varetager administrationen af denne  

 forskrift.
 Stk. 2. Godkendelse af personer og udstedelse af  

 tilladelse til at anvende pesticider på skibe i danske havne foretages  

 af Miljøstyrelsen 3) .
Straffebestemmelse og ikrafttræden § 3. Overtrædelse af §1 straffes med  

 bøde, hæfte eller fængsel i indtil 1 år.
Stk. 2. Straffen kan stige til hæfte eller  

 fængsel i indtil 2 år, hvis der 1)	ved overtrædelsen er sket skade på liv eller helbred  

 eller fremkaldt fare herfor, 2)	tidligere er afgivet forbud eller påbud for samme eller  

 tilsvarende forhold eller 3)	ved overtrædelsen er opnået eller tilsigtet en  

 økonomisk fordel for den pågældende selv eller andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 6. Såfremt forholdet alene er omfattet af lov  

 om skibes sikkerhed m.v., kan der alene idømmes straf af bøde  

 eller hæfte.
 § 4. Forskriften træder i kraft den 1.  

 oktober 2000.
Søfartsstyrelsen, den 18. august  

 2000 Christian Breinholt /Steen Nielsen 2)   Publikationen IMO-267 E »The  

 Recommendation on the Safe Use of Pesticides in Ships« (1996 edition)  

 forhandles af Iver C.
Weilbach & Co.
A/S, Toldbodgade 35,  

 København K, tlf. 33 13 59 27.
