Bekendtgørelse om ændring af bekendtgørelse om sikker elektronisk og telefonisk kommunikation mv. i arbejdsløshedsforsikringen § 1 I bekendtgørelse nr. 369 af 26. maj 2003 om sikker elektronisk og telefonisk kommunikation mv. i arbejdsløshedsforsikringen, som ændret ved bekendtgørelse nr. 894 af 24. august 2006, foretages efter forhandling med Beskæftigelsesrådet følgende ændringer:
 1. § 6, stk. 2, affattes således:
»Stk. 2. Den elektroniske meddelelse eller blanket, der skal bruges til udbetalinger, skal være lavet af eller godkendt af direktoratet, Arbejdsmarkedsstyrelsen eller Pensionsstyrelsen.« § 2 Bekendtgørelsen træder i kraft den 8. april 2010.
