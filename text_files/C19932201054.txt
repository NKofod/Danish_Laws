(Alle lærerseminarier og ernærings- og husholdningsøkonomseminarier) Undervisningsministeriet bemyndiger herved de enkelte seminarier til at  

 etablere kombinationsbeskæftigelse og kombinerede ansættelser for  

 undervisere, der er fastansat ved seminariet.
 Bemyndigelsen har virkning fra 1. juni 1993.
Seminarierne skal ved etablering af kombinationsordninger følge - rammeaftalerne af 5. april og 7. december 1978 mellem Finansministeriet  

 og Akademikernes Centralorganisation om kombinationsbeskæftigelse og  

 kombinerede ansættelser med de ændringer, der følger af - Undervisningsministeriets aftaler af 18. maj. 1993 med Dansk  

 Magisterforening om anvendelse af AC-rammeaftalerne for undervisere ved  

 lærerseminarier og ernærings- og husholdningsøkonomseminarier samt - ministeriets vejledning af 19. maj 1993 om kombinationsbeskæftigelse og  

 kombinerede ansættelser.
Med venlig hilsen Kirsten Michelle Danielsen fuldmægtig BILAG:
A.
Aftale af 7. december 1978 mellem Finansministeriet og Akademikernes  

 Centralorganisation (tjenestemandsudvalget) om kombinationsbeskæftigelse for  

 ansatte på tjenestemands- og tjenestemandslignende vilkår.
Udeladt her.
Der henvises til Finansministeriets base FCIR B.
Aftale af 5. april 1978 mellem Finansministeriet og Akademikernes  

 Centralorganisation om kombinationsbeskæftigelse og kombinerede ansættelser  

 for overenskomstansatte akademikere.
Udeladt her.
Der henvises til Finansministeriets base FCIR Bilag C Kombinationsbeskæftigelser for tjenestemandsansatte undervisere ved  

 lærerseminarier og ved ernærings- og husholdningsøkonomseminarier Efter bemyndigelse fra Finansministeriet og i medfør af § 45, stk. 2, i  

 lov om tjenestemænd i staten, folkeskolen og folkekirken samt i henhold til §  

 2, stk. 2, i hovedaftale af 27. oktober 1969 mellem ministeriet for statens  

 lønnings- og pensionsvæsen og tjenestemændenes centralorganisationer aftales  

 følgende:
 § 1.  For tjenestemandsansatte og tjenestemandslignende ansatte  

 undervisere ved lærerseminarier eller ved ernærings- og  

 husholdningsøkonomseminarier kan der etableres kombinationsbeskæftigelser  

 efter reglerne i aftale af 7. december 1978 mellem Finansministeriet og  

 Akademikernes Centralorganisation (tjenestemandsudvalget) om  

 kombinationsbeskæftigelse for ansatte på tjenestemands- og  

 tjenestemandslignende vilkår (rammeaftalen), jf. dog stk. 2.
 Stk. 2. Rammeaftalens § 4, stk. 5, 2. punktum, finder ikke anvendelse.
 § 2.  Følgende aftaler ophæves:
 - Aftale af 4. juli 1983 mellem Undervisningsministeriet,  

 Amtrådsforeningen i Danmark og Dansk Magisterforening om  

 kombinationsbeskæftigelse for seminarieadjunkter/-lektorer, der underviser  

 ved et amtskommunalt enkeltfagskursus.
 - Aftale af 22. december 1986 mellem Undervisningsministeriet og Dansk  

 Magisterforening om kombinationsbeskæftigelse for  

 seminarieadjunkter/-lektorer, der underviser ved Danmarks Lærerhøjskole.
 § 3.  Aftalen har virkning fra 1. juni 1993.
København, den 18. maj 1993 Dansk Magisterforening Helge Nielsen Undervisningsministeriet p.m.v.
 e.b.
Kirsten M.
Danielsen Bilag D Kombinationsbeskæftigelser og kombinerede ansættelser for  

 overenskomstansatte undervisere ved lærerseminarier og ved ernærings- og  

 husholdningsøkonomseminarier Efter bemyndigelse fra Finansministeriet og i tilknytning til  

 overenskomsten for akademikere i staten aftales følgende:
 § 1.  For undervisere, som er fastansat ved lærerseminarier eller  

 ved ernærings- og husholdningsøkonomseminarier i henhold til overenskomsten  

 for akademikere i staten, kan der etableres kombinationsbeskæftigelser og  

 kombinerede ansættelser efter reglerne i aftale af 5. april 1978 mellem  

 Finansministeriet og Akademikernes Centralorganisation om  

 kombinationsbeskæftigelse og kombinerede ansættelser for overenskomstansatte  

 akademikere (rammeaftalen), jf. dog stk. 2.
 Stk. 2. Rammeaftalens § 4, litra a, stk. 5, 2. punktum, finder ikke  

 anvendelse.
 § 2.  Undervisere, der har kombinationsbeskæftigelse i henhold  

 til denne aftale, er omfattet af hovedaftale af 28. maj 1991 mellem  

 Finansministeriet og AC-organisationerne, jf. dog stk. 2.
 Stk. 2. Undervisere, der har bibeskæftigelse på en institution, hvor der  

 for tilsvarende ansatte på institutionen gælder en anden hovedaftale end den  

 i stk. 1 nævnte, er kun omfattet af en lovligt varslet konflikt på denne  

 institution, hvis den er varslet i henhold til den for institutionen gældende  

 hovedaftale.
 § 3.  Følgende aftaler ophæves:
 - Aftale af 4. juli 1983 mellem Undervisningsministeriet,  

 Amtrådsforeningen i Danmark og Dansk Magisterforening om  

 kombinationsbeskæftigelse for seminarieadjunkter/-lektorer, der underviser  

 ved et amtskommunalt enkeltfagskursus.
 - Aftale af 22. december 1986 mellem Undervisningsministeriet og Dansk  

 Magisterforening om kombinationsbeskæftigelse for  

 seminarieadjunkter/-lektorer, der underviser ved Danmarks Lærerhøjskole.
 § 3.  Aftalen har virkning fra 1. juni 1993.
København, den 18. maj 1993 Dansk Magisterforening Helge Nielsen Undervisningsministeriet p.m.v.
 e.b.
Kirsten M.
Danielsen Bilag E Vejledning om kombinationsbeskæftigelse og kombinerede ansættelser for  

 undervisere ved lærerseminarier og ved ernærings- og  

 husholdningsøkonomseminarier (Alle lærerseminarier og ernærings- og husholdningsøkonomseminarier) Undervisningsministeriet har den 18. maj 1993 aftalt med Dansk  

 Magisterforening, at AC-rammeaftalerne om kombinationsbeskæftigelse og  

 kombinerede ansættelser skal omfatte undervisere, som er ansat ved  

 lærerseminarier og ved ernærings- og husholdningsøkonomseminarier.
 Kombinationsbeskæftigelse går i princippet ud på at indregne en  

 bibeskæftigelse i arbejdstidsopgørelsen på hovedansættelsesstedet, således at  

 bibeskæftigelsen betragtes som udført som led i hovedansættelsen.
 Ved kombinerede ansættelser er der derimod tale om to eller flere  

 deltidsansættelser, der »sammenlægges« med henblik på overgang fra  

 timeløn til kvotaløn, fælles lønudbetaling og pensionskassetilknytning, men  

 som i øvrigt er uafhængige af hinanden.
 Undervisningsministeriet og Dansk Magisterforening har indgået to aftaler,  

 idet den ene aftale omfatter tjenestemænd og tjenestemandslignende ansatte,  

 mens den anden omfatter overenskomstansatte undervisere.
 Aftalerne, der erstatter de hidtidige aftaler på området, træder i kraft  

 den 1. juni 1993.
Seminarierne er ved brev af 19. maj 1993 bemyndiget til at etablere  

 kombinationsbeskæftigelse og kombinerede ansættelser for underviserne efter  

 de regler, som følger af rammeaftalerne.
Bemyndigelsen har ligeledes virkning  

 fra den 1. juni 1993.
 I den følgende vejledning fremhæver vi nogle vigtige forhold i forbindelse  

 med etablering af kombinationsordninger.
1. Anvendelsesområde Kombinationsbeskæftigelse og kombinerede ansættelser kan kun etableres  

 mellem seminarierne og andre statslige eller statsstøttede institutioner  

 eller (amts)kommunale institutioner.
Beskæftigelse ved private virksomheder, som ikke statsstøttes, kan ikke  

 indregnes i eller sammenlægges med ansættelsen ved seminariet.
I disse  

 tilfælde må man vælge andre muligheder, jf. nedenfor i afsnit 9.
 Er hovedansættelsen ved seminariet, skal underviseren være beskæftiget her  

 i mindst 3/8 af fuld tid.
 Der er ikke aftalt nogen mindstegrænse for bibeskæftigelsens omfang.
2. Kombinationsbeskæftigelse Kombinationsbeskæftigelse kan etableres såvel for tjenestemænd og  

 tjenestemandslignende ansatte som for overenskomstansatte.
 Kombinationsbeskæftigelse betragtes som eet ansættelsesforhold og kan  

 etableres enten ved opslag af en kombineret stilling eller under ansættelsen  

 ved hovedansættelsesstedet.
 Hvis bibeskæftigelsen ophører, indtræder underviseren normalt i sin  

 hidtidige beskæftigelsesgrad ved hovedansættelsesstedet, jf. nedenfor i  

 afsnit 6.
 Underviseren oppebærer sin normale seminarieløn beregnet på grundlag af  

 den samlede beskæftigelsesgrad, uanset om bibeskæftigelsen normalt er lønnet  

 højere eller lavere, jf. nedenfor i afsnit 7.
 Bibeskæftigelsen medregnes i hovedansættelsen for så vidt angår  

 anciennitet og pension.
Det forudsættes, at kombinationsbeskæftigelsen er forenelig med de  

 tjenstlige forhold på seminariet.
Det er også en forudsætning, at  

 underviseren selv ønsker kombinationsbeskæftigelsen.
 For de overenskomstansatte undervisere gælder yderligere, at også  

 bibeskæftigelsen/-erne skal være betinget af akademisk uddannelse, jf.  

 overenskomsten for akademikere i staten.
3. Kombinerede ansættelser Kombinerede ansættelser kan kun etableres for overenskomstansatte  

 undervisere.
 Kombinerede ansættelser betragtes som to eller flere selvstændige  

 ansættelsesforhold, der kan opsiges hver for sig uden at få betydning for den  

 anden (de øvrige) ansættelse(r).
 Hvilket ansættelsesforhold der betragtes som hovedansættelsen, fremgår af  

 § 4, b, stk. 2, i rammeaftalen for overenskomstansatte akademikere.
Underviserens løn og pensionsbidrag ydes efter de overenskomster, der  

 gælder for de forskellige ansættelsesforhold, beregnet efter den samlede  

 beskæftigelsesgrad.
D.v.s. at en ansættelse, der normalt ville være  

 timelønnet, vil blive kvotalønnet i kombination med en anden beskæftigelse på  

 mindst 3/8. Kvotalønnen beregnes som en andel af lønnen for  

 fuldtidsbeskæftigelse ved det pågældende ansættelsessted.
 Det er en betingelse for kombinerede ansættelser, at alle ansættelserne er  

 betinget af akademisk uddannelse, jf. overenskomsten for akademikere i  

 staten.
4. Etablering af kombinationsbeskæftigelse og kombinerede ansættelser Når en kombinationsbeskæftigelse er etableret ved selve  

 stillingsopslaget, vil der bestå en aftale herom mellem ansættelsesstederne,  

 mens de konkrete vilkår for kombinationsbeskæftigelsen fastlægges ved  

 drøftelse mellem underviseren, seminariet og den institution, hvor  

 bibeskæftigelsen varetages.
Ordningens varighed aftales udtrykkeligt mellem  

 de tre parter.
 Etablering af kombinationsbeskæftigelse senere i ansættelsesforløbet kan,  

 p.g.a. hensynet til de tjenstlige forhold og til underviserens ønsker, reelt  

 kun etableres, når alle tre parter er enige.
Kombinerede ansættelser etableres oftest på initiativ fra den  

 ansatte selv.
Sammenlægning af deltidsansættelser etableres uden en egentlig  

 aftale mellem ansættelsesstederne og underviseren, men forudsætter i sagens  

 natur, at der er enighed om, hvordan ordningen gennemføres.
5. Den samlede beskæftigelses omfang Indregning af bibeskæftigelse og sammenlægning af deltidsbeskæftigelser  

 skal normalt ske inden for rammen af den normale arbejdstid for stillingen  

 (for fuldtidsansatte 1924 timer om året inkl. ferie og søgnehelligdage).
I AC-rammeaftalernes § 3, sidste punktum, nævnes, at timer i medfør af en  

 eventuel tilsagnsforpligtelse tillægges rammen for normal arbejdstid.
Der  

 gælder ikke nogen sådan forpligtelse ved lærerseminarier og ernærings- og  

 husholdningsøkonomseminarier, jf. de tidligere udsendte vejledninger om  

 arbejdstid, og § 3, sidste punktum, er således uden betydning i dag.
 Indregning af bibeskæftigelse sker altid efter arbejdstimetal beregnet  

 efter reglerne for fastansat personale på det ansættelsessted, hvor  

 bibeskæftigelsen finder sted.
 Ved sammenlægning af kombinerede deltidsansættelser beregnes  

 ansættelsernes omfang ligeledes efter reglerne for fastansat personale på de  

 respektive ansættelsessteder.
 Merarbejde vederlægges direkte af det ansættelsessted, hvor merarbejdet er  

 ydet.
6. Kombinationsordningens varighed Ansættelsesstederne og underviserne skal ved etablering af  

kombinationsbeskæftigelse aftale, hvor længe ordningen skal vare.  

 Normalt skal ordningen etableres for mindst et år ad gangen.
 Bibeskæftigelsen kan for overenskomstansatte undervisere altid opsiges med  

 overenskomstmæssigt varsel.
 Når bibeskæftigelsen ophører, overgår underviseren normalt til sin  

 hidtidige beskæftigelsesgrad ved hovedansættelsesstedet.
 Hvis der ikke er arbejdsgrundlag for, at læreren kan opretholde sin  

 beskæftigelsesgrad, vil der kunne blive tale om afskedigelse p.g.a.  

 stillingsnedlæggelse/arbejdsmangel efter de herfor gældende regler.
 Ved kombinerede ansættelser skal hovedansættelsen strække sig over  

 mindst et år, og biansættelsen strække sig over mindst et halvt år.
 Ansættelserne kan altid opsiges med overenskomstmæssigt varsel uafhængigt  

 af hinanden, uden at omfanget af den anden (de øvrige) ansættelse(r) ændres.
 Ved tidsbegrænsede ansættelser fratræder underviseren ved udløbet af  

 ansættelsesperioden uden yderligere varsel.
7. Aflønning under kombinationsordninger Ved kombinationsbeskæftigelse bevarer underviseren sin normale  

 seminarieløn, beregnet på grundlag af den samlede beskæftigelse.
 Det følger af § 1, stk. 2, i begge aftaler mellem Undervisningsministeriet  

 og Dansk Magisterforening, at der skal ydes underviseren de faste tillæg, som  

 følger af hovedansættelsen, beregnet i forhold til den samlede beskæftigelse.  

 Bestemmelsen afskærer rammeaftalernes mulighed for at aftale, at underviseren  

 skal have større eller mindre tillæg end de tillæg, som følger af  

 hovedansættelsen.
Ved kombinerede ansættelser aflønnes underviseren efter de  

 overenskomster, der gælder for de forskellige ansættelsesforhold, beregnet  

 efter den samlede beskæftigelsesgrad.
D.v.s. at en ansættelse, der normalt  

 ville være timelønnet, vil blive kvotalønnet i kombination med en anden  

 beskæftigelse på mindst 3/8.
 Kvotalønnen beregnes som en andel af lønnen for fuldtidsbeskæftigelse ved  

 ansættelsesstedet, og der ydes en tilsvarende forholdsmæssig andel af de  

 faste tillæg ved de respektive ansættelsessteder.
8. Lønudbetaling, pensionsbidrag og refusion Hovedansættelsesstedet udbetaler lønnen incl. tillæg.
 Merarbejde vederlægges direkte af det ansættelsessted, hvor merarbejdet er  

 ydet.
 Hovedansættelsesstedet indbetaler eventuelle pensionsbidrag til den  

 pensionskasse eller tjenestemandspensionsordning, som er knyttet til  

 hovedbeskæftigelsen.
 Bibeskæftigelsesstedet yder seminariet fuld refusion for den kvotadel af  

 underviserens faste løn, incl. faste tillæg og eventuelt pensionsbidrag, som  

 svarer til omfanget af bibeskæftigelsen.
Ved kombinerede ansættelser skal der tages højde for, at lærerens  

 tillæg ved de forskellige ansættelsessteder kan være forskellige, f.eks.  

 gymnasietillæg contra seminarietillæg.
Der ydes underviseren en  

 forholdsmæssig del af de faste tillæg, som ydes heltidsansatte ved de  

 respektive ansættelsessteder.
 Ved kombinationsbeskæftigelse, hvor bibeskæftigelsen indregnes i  

 den faste stilling, skal seminariet anvende registreringskoder efter  

 retningslinierne i kapitel 6.1. i bogen »Indrapportering« fra  

 Statens Regnskabsdirektorat.
 Den procentvise andel af lønnen, som bibeskæftigelsesstedet ved  

 kombinationsbeskæftigelse skal betale, beregnes som forholdet mellem det  

 arbejdstimetal, der indregnes, og underviserens årlige arbejdstimetal efter  

 fradrag for ferie og søgnehelligdage (1680 timer for fuldtidsansatte).
 Spørgsmål om kontering mv. i forbindelse med kombinationsbeskæftigelse og  

 kombinerede ansættelser rettes til Statens Centrale Lønanvisning, Statens  

 Regnskabsdirektorat, der også afholder dagkurser i registreringskoder.
9. Muligheder ud over kombinationsaftaler Seminarierne kan kun etablere kombinationsbeskæftigelse og kombinerede  

 ansættelser inden for rammerne af de to aftaler mellem Finansministeriet og  

 Akademikernes Centralorganisation med de præciseringer, der følger af  

 ovenstående og aftalerne mellem Undervisningsministeriet og Dansk  

 Magisterforening.
 Herudover har underviserne de sædvanlige muligheder for at få hel eller  

 delvis orlov uden løn eller for at overgå til deltidsansættelse med henblik  

 på at have en eller flere ansættelser ved siden af ansættelsen ved  

 seminariet.
 Deltidsbeskæftigelse ved seminariet kan indgå i en  

 kombinationsbeskæftigelse, hvor hovedbeskæftigelsen er ved en anden  

 institution.
10. Ophævelse af tidligere bestemmelser Aftalerne om kombinationsbeskæftigelse og kombinerede ansættelser af 18.  

 maj 1993 samt nærværende vejledning erstatter følgende udsendte aftaler og  

 breve:
- Aftale af 4. juli 1983 mellem Undervisningsministeriet,  

 Amtrådsforeningen i Danmark og Dansk Magisterforening om  

 kombinationsbeskæftigelse for seminarieadjunkter/-lektorer, der underviser  

 ved et amtskommunalt enkeltfagskursus.
Aftalen er udsendt ved ministeriets  

 skrivelse af 12. juli 1983 til stats- og privatseminarierne og samtlige  

 amtsråd.
 - Aftale af 22. december 1986 mellem Undervisningsministeriet og Dansk  

 Magisterforening om kombinationsbeskæftigelse for  

 seminarieadjunkter/-lektorer, der underviser ved Danmarks Lærerhøjskole.  

 Aftalen er udsendt ved ministeriets skrivelse af 13. januar 1987 til stats-  

 og privatseminarierne.
 - Skrivelse af 27. maj 1987 fra Direktoratet for folkeskolen og seminarier  

 mv. til rektorerne ved lærerseminarierne om bestemmelser om indregning af  

 beskæftigelse ved anden institution i årstimetallet for seminarieadjunkter/  

 -lektorer ved lærerseminarierne (kombinationsbeskæftigelse).
