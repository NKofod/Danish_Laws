 I medfør af § 2, stk. 4 og § 15, stk. 3 i lov nr. 161 af 15. marts 1989 om  

 autorisation af elinstallatører m.v. fastsættes følgende:
 § 1.  Ved salg til forbrugere skal elektrisk  

 installationsmateriel, der er bestemt til faste installationer med spændinger  

 på 220 V og derover, være mærket med oplysning om, at materiellet kun må  

 installeres af en autoriseret elinstallatør.
Stk. 2.  Ved salg i pakninger eller ved forsendelsessalg  

 skal der i eller på emballagen være oplysning om, at materiel til faste  

 installationer for 220 V og derover kun må installeres af en autoriseret  

 elinstallatør.
Når mærkning på materiellet eller emballagen ikke er praktisk  

 mulig (f.eks. på ledninger o.lign.), skal der i salgslokalet være tydelig  

 skiltning med tilsvarende oplysning.
Skiltning kan dog undlades, når der i  

 forbindelse med salget udleveres tilsvarende trykt oplysning til forbrugeren.
 Stk. 3.  Den i stk. 1 nævnte mærkning og den i stk. 2  

 nævnte oplysning skal være godkendt af Elektricitetsrådet.
 Stk. 4.  Belysningsarmaturer er undtaget fra  

 bestemmelserne i stk. 1 og 2 om mærkning og oplysning.
§ 2.  Ved salg til forbrugere skal normaltætte  

 afbrydere og stikkontakter uden jord for højst 250 V være fulgt af en trykt  

 vejledning til ikke-autoriserede om fremgangsmåden og de nødvendige  

 sikkerhedsforanstaltninger ved montering i forbindelse med udskiftning af  

 tilsvarende materiel i private boliger.
Vejledningen skal samtidig oplyse om  

 adgangen for ikke-autoriserede til at udføre disse monteringsarbejder.
Stk. 2.  Ved salg i pakninger eller ved forsendelsessalg  

 af det i stk. 1 nævnte materiel skal vejledningen findes i eller på  

 emballagen.
I andre tilfælde skal den trykte vejledning udleveres i  

 forbindelse med salget.
 Stk. 3.  Den i stk. 1 nævnte vejledning skal være  

 godkendt af Elektricitetsrådet.
 § 3.  Ved salg til forbrugere skal stikpropper med  

 mere end 2 ben samt forlængerled og transportable stikkontakter (f.eks.  

 tri-stikdåser) med jord (klasse 1 udførelse) være fulgt af en trykt  

 vejledning for montering.
 Stk. 2.  Ved salg i pakninger eller ved forsendelsessalg  

 eller i andre tilfælde gælder samme regler som nævnt i § 2, stk. 2.
 Stk. 3.  Den i stk. 1 nævnte vejledning skal være  

 godkendt af Elektricitetsrådet.
 § 4.  Efter § 15, stk. 3 i lov om autorisation af  

 elinstallatører m.v. straffes overtrædelse af bekendtgørelsens bestemmelser  

 med bøde.
 § 5.  Denne bekendtgørelse træder i kraft den 1.  

 december 1989. Materiel, der ikke er mærket i overensstemmelse med  

 bestemmelserne i § 1, stk. 1 eller fulgt af den i § 2, stk.1 og § 3, stk. 1  

 nævnte vejledning, og som er udleveret fra fabrikant eller grossist før 1.  

 marts 1990, kan dog indtil 1. juli 1990 sælges uden den nævnte mærkning.
