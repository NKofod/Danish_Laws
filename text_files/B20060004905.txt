Bekendtgørelse  

 om hjemsendelse og fornyet indkaldelse af  

  

 værnepligtige ved Forsvarskommandoen, Beredskabsstyrelsen  



  

 og Militærnægteradministrationen I medfør af § 4, stk. 1, 2 og 4, i lov om  

 forsvarets personel, jf. lovbekendtgørelse nr. 81 af 12. februar 2004 som  

 ændret ved § 39 i lov nr. 530 af 24. juni 2005, § 61, stk. 1,  

 i  

 beredskabsloven, jf. lovbekendtgørelse nr. 137 af 1. marts 2004, og § 7  

 i  

 lov om værnepligtens opfyldelse ved civilt arbejde, jf. lovbekendtgørelse nr.  

 1089 af 23. december 1998, fastsættes:
 § 1.  

  

 Den  

 personeladministrerende myndighed kan hjemsende en værnepligtig, der møder  

 senere end 2 dage efter det fastsatte mødetidspunkt.
 Stk. 2.  

  

 Ved den personeladministrerende  

 myndighed forstås den myndighed, der foretager den daglige administration og  

 uddannelse af den værnepligtige.
 § 2.  

  

 En  

 værnepligtig, der er hjemsendt i henhold til § 1, indkaldes igen senest  

 1  

 år efter hjemsendelsestidspunktet med mindst 4 ugers varsel.
 § 3.  

  

 Den  

 personeladministrerende myndighed kan hjemsende en værnepligtig, der under  

 tjenesten:
1)  

 	  

 ulovligt har været  

 fraværende i tilsammen mere end 10 tjenestedage, 2)  

 	  

 har været  

 varetægtsfængslet i mere end 10 tjenestedage, 3)  

 	  

 skal afsone  

 frihedsstraf i mere end 10 tjenestedage.
 Stk. 2.  

  

 Hjemsendelse i henhold til stk. 1 kan kun ske én gang.
§ 4.  

  

 En  

 værnepligtig, der er hjemsendt i henhold til § 3, indkaldes igen senest  

 1  

 år efter hjemsendelsestidspunktet med mindst 4 ugers varsel.
Har den  

 værnepligtige før hjemsendelsen aftjent værnepligt i mindst 30 dage efter  

 fradrag for ulovligt fravær, fraregnes den aftjente værnepligt i den  

 resterende  

 tjenestetid.
Værnepligtens længde kan dog ikke overstige i alt 12 måneder.
 Stk. 2.  

  

 En  

 værnepligtig ved Militærnægteradministrationen, der er hjemsendt i henhold  

 til  

 § 3, og som tidligere er hjemsendt efter ulovligt fravær i forbindelse  

 med  

 værnepligtstjeneste ved Forsvarskommandoen eller Beredskabsstyrelsen, kan  

 ikke  

 indkaldes igen.
 § 5.  

  

 Den  

 personelforvaltende myndighed kan fritage en værnepligtig for fornyet  

 indkaldelse.
Stk. 2.  

  

 Ved den personelforvaltende  

 myndighed forstås den myndighed, der foretager den overordnede forvaltning af  

 den værnepligtige.
Forsvarets Personeltjeneste, Beredskabsstyrelsen og  

 Militærnægteradministrationen  

 er personelforvaltende myndigheder.
 § 6.  

  

 En  

 værnepligtig, der af en bedømmelseskommission eller en session er erklæret  

 uegnet  

 eller for tiden uegnet til værnepligtstjeneste, hjemsendes.
 Stk. 2.  

  

 En  

 værnepligtig, der er erklæret uegnet eller for tiden uegnet i henhold til  

 stk. 1, og som ved en senere, ansøgt sessionsbehandling erklæres egnet  

 eller begrænset egnet til værnepligtstjeneste, indkaldes ikke til ny  

 tjeneste.
 Stk. 3.  

  

 En  

 værnepligtig ved Forsvarskommandoen eller Beredskabsstyrelsen, der er  

 hjemsendt  

 i henhold til stk. 1, placeres ikke i Forsvarskommandoens  

 totalforsvarsregister  

 eller Beredskabsstyrelsens mobiliseringsstyrke.
 Stk. 4.  

  

 En  

 værnepligtig ved Beredskabsstyrelsen, der er erklæret uegnet eller for tiden  

 uegnet i henhold til stk. 1, og som ved en senere, ansøgt  

 sessionsbehandling  

 erklæres egnet eller begrænset egnet til værnepligtstjeneste, overføres til  

 Beredskabsstyrelsens personelreserve.
 § 7.  

  

 Bekendtgørelsen træder i kraft den 8. februar 2006.
 Stk. 2.  

  

 Samtidig  

 ophæves bekendtgørelse nr. 314 af 14. juni 1988 om eftertjeneste og  

 hjemsendelse  

 og fornyet indkaldelse af værnepligtige i forsvaret, § 17, stk. 5,  

 i  

 bekendtgørelse nr. 1243 af 12. december 2003 om session og indkaldelse til  

 værnepligtstjeneste mv., §§ 6-10 i bekendtgørelse nr. 41 af 21. januar  

 1998 om personel i redningsberedskabet og §§ 6-10 i bekendtgørelse nr.  

 781  

 af 15. oktober 1999 om civil værnepligt.
