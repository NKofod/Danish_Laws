Bekendtgørelse om offentlighedens  

 adgang til og den rekreative udnyttelse af Skjern Å Naturprojekt I medfør af § 13, stk. 2, § 15, § 17 og § 18, stk. 2 i lov nr. 493  

 af 1. juli 1998 om Skjern Å Naturprojekt og efter forhandling med  

 Ringkjøbing Amt fastsættes:
Afgrænsning § 1. Bekendtgørelsen omfatter Skjern  

 Å-systemet fra Borris til udløbet i Ringkøbing Fjord  

 inden for de områder i Skjern Kommune og Egvad Kommune,  

 Ringkjøbing Amt, som fremgår af lovens kortbilag 1  

 (projektområdet).
 Stk. 2. Området opdeles i områderne A-H, jf.  

 kortbilag 1 og 2.
Færdsel § 2. Færdsel er forbudt udenfor  

 afmærkede stier følgende steder, jf. kortbilag 3:
1)	i Hestholm-området (D) hele året, og 2)	i deltaområdet (A) samt i området ved  

 Lønborggård (B) i perioderne 1. marts til 15. juli samt 1.  

 september til 31. december.
 Stk. 2. Bestemmelsen i stk. 1 gælder ikke for  

 færdsel på is i Hestholm-området (D) samt i  

 Lønborggård-området (B).
 Stk. 3. Bestemmelsen i stk. 1 gælder ikke for ejere  

 og brugere samt disses husstand og personale.
 § 3. Sejlads er forbudt.
 Stk. 2. I hovedåløbet gælder stk. 1  

 ikke for medstrøms sejlads uden motor i perioden 16. juni til og med  

 28. (29.) februar fra kl. 7 til solnedgang, dog ikke længere end til  

 kl. 20.
 Stk. 3. I det nordlige å-løb gælder  

 stk. 1 ikke for modstrøms sejlads uden motor på  

 strækningen mellem fjorden og Pumpestation Nord.
 Stk. 4. I det nordlige å-løb gælder  

 stk. 1 ikke for sejlads med motordrevet fartøj med indtil 5 knob  

 på strækningen mellem fjorden og Pumpestation Nord.
Stk. 5. Hvis ministeren og Ringkjøbing Amt  

 træffer beslutning om, at Lønborggård indrettes som  

 naturformidlingscenter, gælder stk. 1 ikke i det sydlige løb  

 indtil Gl.
Botoftevej for medstrøms sejlads uden motor i perioden 16.  

 juni til og med 28. (29.) februar fra kl. 7 til solnedgang, dog ikke  

 længere end til kl. 20.
Fiskeri § 4. Fiskeri er forbudt i statsejet fiskevand  

 følgende steder:
3)	på strækningen mellem Pumpestation Nord og fjorden  

 på åens nordlige bred, og 4)	på strækningen fra Gl.
Botoftevej til fjorden på  

 åens sydlige bred.
 Stk. 2. Fiskeri er forbudt i statsejet fiskevand i  

 tidsrummet fra 1½ time efter solnedgang til 1½ time før solopgang.
 Stk. 3. Fiskeri med pæleruser er forbudt i  

 statsejet fiskevand.
 Stk. 4. Fiskeri med kasteruser er forbudt i statsejet  

 fiskevand i perioden 1. november til 30. juni.
 Stk. 5. Fiskeri i projektområdet reguleres tillige  

 i medfør af de til enhver tid gældende regler om fiskeri  

 m.v.
Jagt § 5. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle vest for Ganer Å (områderne A, B, C1,  

 C2, D og G) samt i det bynære område mellem Skjern og  

 Tarm (F2), jf. kortbilag 4.
 Stk. 2. Færdsel med skydevåben er forbudt i  

 de i stk. 1, nævnte områder.
 Stk. 3. Bestemmelserne i stk. 1 og 2 gælder ikke  

 for de privatejede parceller i deltaområdet (A) langs norddiget.
Dispensation og tilsyn § 6. Skov- og Naturstyrelsen kan, når  

 særlige forhold taler derfor, dispensere fra bestemmelserne i §§  

 2-5.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 Stk. 3. Uanset bestemmelserne i denne  

 bekendtgørelse kan offentlige myndigheder udføre arbejder i  

 forbindelse med administration af lovgivning og andre opgaver indenfor det af  

 bekendtgørelsen omfattede område.
 § 7. Skov- og Naturstyrelsen fører tilsyn  

 med, at bestemmelserne i bekendtgørelsen overholdes.
Straf og ikrafttræden § 8. Overtrædelse af bestemmelserne i §§ 2-5  

 eller tilsidesættelse af vilkår, der er fastsat i en dispensation  

 i medfør af § 6, straffes med bøde, med mindre strengere straf  

 er forskyldt efter den øvrige lovgivning.
 § 9. Bekendtgørelsen træder i kraft  

 den 15. juli 2001. Bekendtgørelsen tages op til revision inden 1.  

 september 2005.
