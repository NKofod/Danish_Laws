 I medfør af § 8, stk. 2 og § 11, stk. 2, i lov om realkreditinstitutter,  

 jf. lovbekendtgørelse nr. 547 af 14. august 1986 som senest ændret ved lov  

 nr. 860 af 23. december 1987 fastsættes:
 § 1.  Lån kan ydes i ejendomme, der agtes opført eller  

 om- og tilbygget m.v. (forhåndslån).
 Stk. 2.  Forhåndslån skal ydes, inden byggeriet  

 påbegyndes.
 Stk. 3.  Indekslån, type IS, kan ikke ydes som  

 forhåndslån.
 § 2.  Inden afgivelse af tilbud om forhåndslån i  

 ejendomme, der agtes opført, skal realkreditinstituttet være i besiddelse af  

 følgende dokumenter, som skal være vedlagt lånesagen:
Stk. 2.  Inden afgivelse af tilbud om forhåndslån  

 ansætter realkreditinstituttet en værdi af ejendommen, der agtes opført, på  

 grundlag af de i stk. 1 anførte oplysninger.
Det påhviler  

 realkreditinstituttet kritisk at efterprøve låntagers oplysninger om den  

 forventede anskaffelsessum, salgspris eller lejeindtægt på grundlag af  

 oplysningerne i stk. 1, nr. 1, og på grundlag af tilgængelige statistiske  

 oplysninger om gennemsnitlige opførelsessummer, salgspriser eller  

 lejeindtægter for ejendomme af tilsvarende karakter i det pågældende  

 geografiske område.
Stk. 3.  Værdiansættelsen af ejendomme til udlejning må  

 ikke overstige den kapitaliserede værdi af ejendommens forventede  

 lejeindtægter.
Opgørelsen af ejendommens kapitaliserede værdi sker efter de  

 retningslinier, der er fastsat i Boligstyrelsens bekendtgørelse om  

 værdiansættelse og låneudmåling.
 § 3.  Inden afgivelse af tilbud om forhåndslån i  

 ejendomme, der agtes om- og tilbygget m.v., skal realkreditinstituttet være i  

 besiddelse af følgende dokumenter, som skal være vedlagt lånesagen:
Stk. 2.  Inden afgivelse af tilbud om forhåndslån i  

 ejendomme, der agtes om- og tilbygget m.v., ansætter realkreditinstituttet en  

 værdi af ejendommen.
Værdiansættelsen sker på grundlag af en besigtigelse af  

 ejendommen og tilgængelige statistiske oplysninger om gennemsnitlige værdier  

 af ejendomme af tilsvarende karakter i det pågældende geografiske område.
 Stk. 3.  Værdiansættelsen af ejerboliger til helårsbrug  

 og fritidshuse kan ikke overstige den senest offentliggjorte offentlige  

 ejendomsværdi.
 Stk. 4.  Værdiansættelsen efter stk. 3 af ejendomme, der  

 ud over de i stk. 3 nævnte former for beboelse benyttes til andet formål,  

 sker efter de retningslinier, der er fastsat i Boligstyrelsens bekendtgørelse  

 om værdiansættelse og låneudmåling.
Stk. 5.  Lånet udmåles på grundlag af den i henhold til  

 stk. 2-4 ansatte værdi med tillæg af værdien af de påtænkte om- og  

 tilbygninger m.v.
Lånet udmåles, så det har sikkerhed inden for de for den  

 pågældende ejendomskategori fastsatte lånegrænser.
 § 4.  Realkreditinstituttet skal i lånetilbuddet tage  

 forbehold om, at realkreditlånet kan kræves indfriet eller nedbragt i de  

 tilfælde, der omfattes af § 7, stk. 2-4 og § 10, stk. 3-5.
 § 5.  Lånet kan udbetales, når realkreditinstituttet  

 har modtaget dokumentation for, at følgende betingelser er opfyldt:
 Stk. 2.  Dokumentationen for, at betingelserne efter  

 stk. 1 er opfyldt, opbevares på lånesagen.
 § 6.  Som tilstrækkelig sikkerhed for lånet anses  

 alene garanti stillet af et pengeinstitut eller forsikringsselskab eller pant  

 i obligationer noteret på Københavns Fondsbørs.
 Stk. 2.  Ved garantistillelse for forhåndslån fra et  

 pengeinstitut eller forsikringsselskab benyttes den garantierklæring, der er  

 optrykt som bilag til denne bekendtgørelse.
Stk. 3.  Pant i obligationer skal opgjort til kursværdi  

 ved lånets etablering mindst udgøre et beløb svarende til den pålydende værdi  

 af de obligationer, der ligger bag lånet.
Såfremt realkreditinstituttet har  

 pant i obligationer af samme serie som de obligationer, der ligger bag lånet,  

 kan de pantsatte obligationer dog opgøres til pålydende værdi.
Kun  

 indeksobligationer kan lægges til sikkerhed for indekslån.
 § 7.  Pantebreve udstedt til realkreditinstituttet for  

 forhåndslån skal fra starten have den forudsatte endelige prioritetsstilling.
Stk. 2.  Hvis pantebrevet ikke er tinglyst uden  

 præjudicerende anmærkninger inden 3 måneder efter udbetalingen af lånet, skal  

 realkreditinstituttet kræve lånet indfriet, medmindre der er en  

 fyldestgørende grund til fristoverskridelsen.
I så fald kan  

 realkreditinstituttet forlænge fristen med indtil 3 måneder.
Stk. 3.  Hvis byggeriet ikke er påbegyndt inden 6  

 måneder efter udbetalingen af lånet, skal realkreditinstituttet kræve lånet  

 indfriet, medmindre der er en fyldestgørende grund til fristoverskridelsen.
I  

 så fald kan realkreditinstituttet forlænge fristen med indtil 3 måneder.
Stk. 4.  Hvis byggeriet ikke er afsluttet inden 2 år  

 efter udbetalingen af lånet, skal realkreditinstituttet kræve lånet indfriet,  

 medmindre der er en fyldestgørende grund til fristoverskridelsen.
I så fald  

 kan realkreditinstituttet forlænge fristen med indtil 1 år.
Stk. 5.  Realkreditinstituttet kan undtagelsesvis  

 forlænge fristen ud over de i stk. 2-4 fastsatte maksimale frister.  

 Instituttet skal i så fald indberette fristforlængelsen til Tilsynet med  

 Realkreditinstitutter.
Indberetningen skal være ledsaget af en begrundelse  

 for den meddelte fristforlængelse.
§ 8.  Realkreditinstituttet skal løbende kontrollere  

 udviklingen i byggeriet ved bebyggelser, hvor den samlede  

 realkreditlångivning overstiger 25 mill. kr.
Ved tolagsbelåning udøves  

 kontrollen af enhedsprioriteringsinstituttet.
 § 9.  Opdeler realkreditinstituttet på et eller andet  

 tidspunkt et samlet realkreditlån for et projekt bestående af flere ejendomme  

 opført med salg for øje i lån til hver ejendom, skal den stillede sikkerhed  

 ligeledes opdeles, således at der er tilstrækkelig sikkerhed for hvert lån,  

 jf. § 6.
 § 10.  Når realkreditinstituttet ved besigtigelse har  

 konstateret, at byggeriet af en ejendom, hvori der er ydet forhåndslån, er  

 afsluttet, ansættes en værdi af ejendommen.
 Stk. 2.  Værdiansættelsen foretages efter bestemmelserne  

 i Boligstyrelsens bekendtgørelse om værdiansættelse og låneudmåling.
 Stk. 3.  Konstateres det, at lånet ikke har sikkerhed  

 inden for den i lov om realkreditinstitutter fastsatte maksimale lånegrænse  

 for den pågældende ejendomskategori, skal realkreditinstituttet kræve lånet  

 nedbragt, så det opnår den krævede sikkerhedsmæssige placering.
 Stk. 4.  Hvis en ejendom opført med salg for øje sælges  

 til en pris, der er lavere end den ved forhåndslånets bevilling ansatte  

 værdi, skal realkreditinstituttet kræve lånet nedbragt, så det opnår  

 sikkerhed inden for den i lov om realkreditinstitutter fastsatte lånegrænse  

 for den pågældende ejendomskategori.
Stk. 5.  Dokumentation for udgifter for udført arbejde  

 vedrørende om~ og tilbygning m.v. af ejerboliger til helårsbrug og  

 fritidshuse skal være indsendt til realkreditinstituttet inden den endelige  

 regulering af lånebeløbet.
Lånebeløbet reguleres efter bestemmelserne i  

 Boligstyrelsens bekendtgørelse om værdiansættelse og låneudmåling.
 § 11.  Realkreditinstituttet kan først frigive den  

 sikkerhed, der er stillet for forhåndslånet, når det er konstateret, at lånet  

 ikke skal kræves nedbragt i henhold til § 10, stk. 3-5.
 Stk. 2.  For projekter bestående af flere ejendomme  

 opført med salg for øje kan den stillede sikkerhed dog frigives, når mindst  

 halvdelen af ejendommene er solgt til den forudsatte pris, forudsat at  

 samtlige ejendomme er færdigopførte, og at lånet har den i § 10, stk. 3,  

 krævede sikkerhedsmæssige placering.
 Stk. 3.  For ejendomme, der ikke er opført med salg for  

 øje, kan den stillede sikkerhed frigives etapevis i takt med færdiggørelsen  

 af selvstændige funktionsdygtige enheder af byggeriet.
 Stk. 4.  Etapevis frigivelse af den stillede sikkerhed  

 kan ikke finde sted i andre tilfælde end dem, der omfattes af stk. 2 og 3.
 § 12.  Realkreditinstitutterne indberetter ultimo  

 hvert kvartal den samlede pålydende værdi af modtagne garantier for  

 forhåndslån og lån ydet inden fremkomst af tinglyst pantebrev fra  

 pengeinstitutter og forsikringsselskaber.
 Stk. 2.  Det samlede garantibeløb indberettes for hvert  

 pengeinstitut og forsikringsselskab for sig.
 Stk. 3.  Tilsynet med Realkreditinstitutter giver  

 nærmere anvisninger om indberetningen og kan i den forbindelse kræve, at  

 indberetningen sker på edb-læsbart medie.
 § 13.  Bekendtgørelsen træder i kraft ved  

 offentliggørelsen i Lovtidende.
Boligstyrelsen, den 24. juni 1988 P.S.V.
 E.B.
H.
E.
RASMUSSEN /Lars Østergaard Bilag GARANTIERKLÆRING VEDRØRENDE FORHÅNDSLÅN I anledning af, at (realkreditinstituttets navn) har bevilget forhåndslån  

 i ovennævnte ejendom, afgiver undertegnede følgende garantierklæring:
1. Vi bekræfter, at pantebrevet for ovennævnte lån er  

 eller uden unødigt ophold vil blive indleveret til tinglysning.
Vi garanterer  

 som selvskyldnerkautionist for, at lånet omgående vil blive indfriet, når  

 (realkreditinstituttets navn) fremsætter anmodning herom, såfremt pantebrevet  

 ikke er indleveret til (realkreditinstituttets navn) i endeligt tinglyst  

 stand uden præjudicerende retsanmærkninger inden 3 måneder fra dato.
 2. Som selvskyldnerkautionist garanterer vi desuden  

 for, at lånet omgående vil blive indfriet, når (realkreditinstituttets navn)  

 fremsætter anmodning herom, såfremt byggeriet ikke er påbegyndt inden 6  

 måneder fra dato.
3. Endvidere garanterer vi som selvskyldnerkautionist  

 for opfyldelse af forpligtelserne ifølge pantebrevet, indtil lånet overgår  

 til endeligt lån.
Som selvskyldnerkautionist garanterer vi desuden for lånets  

 indfrielse, helt eller delvis, når (realkreditinstituttets navn) fremsætter  

 anmodning herom, hvilket i øvrigt kun vil kunne ske, såfremt det ikke inden 2  

 år fra lånets udbetaling godtgøres, at byggearbejderne er afsluttet på lovlig vis, og at eventuelle forudsatte offentlige garantier eller anden supplerende  

 sikkerhed er tilvejebragt, samt at ejendommen efter fuldførelsen under hensyn til de på tilbudstidspunktet  

 gældende lånegrænser og de i tilbudet indeholdte vilkår ved instituttets  

 endelige vurdering frembyder den efter realkreditinstituttets skøn fornødne  

 sikkerhed.
4. Nærværende garanti kan af os opsiges med 3 måneders  

 varsel.
I så fald garanterer vi som selvskyldnerkautionist for, at lånet  

 omgående vil blive indfriet, når (realkreditinstituttets navn) fremsætter  

 anmodning herom.
5. Lånet vil først kunne overgå til endeligt lån, når  

 eventuelt forfaldne terminsydelser vedrørende det pågældende lån samt andre  

 lån i samme ejendom med samme kreditor er betalt, og alle vilkår i  

 lånetilbudet er opfyldt, samt når en eventuelt berammet tvangsauktion,  

 begæret på grundlag af ikke betalte ydelser på foranstående rettigheder, er  

 afværget.
Garantien omfatter tillige samtlige omkostninger i forbindelse med  

 retsforfølgning.
 . . . . . . . . . . . . . . . . , den . . . . .
