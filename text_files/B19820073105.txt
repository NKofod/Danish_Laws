 I medfør af § 4, stk. 2, i sømandslov nr. 420 af 13. juni 1973 fastsættes  

 herved følgende:
Definitioner § 1.  I denne bekendtgørelse forstås ved:
 Direktoratet:
 Direktoratet for søfarende.
 Skib:
 Dansk skib på 20 BRT og derover, uanset fartsområde.
 Sundhedsbevis:
 Bevis for gennemgået lægeundersøgelse for søfarende.
 Gyldigt sundhedsbevis:
 Bevis for sundhedsmæssig egnethed, evt. egnethed med begrænsninger til  

 arbejde i skib.
 Søfarende:
 Skibsførere samt personer, der er omfattet af sømandslovens § 1 og § 2.
 Søfartslæge:
 En af direktoratet efter samråd med sundhedsstyrelsen udpeget læge med  

 særligt kendskab til søfartsmedicin.
Lægeundersøgelse af søfarende § 2.  Ingen må anvendes til arbejde i skib som  

 søfarende uden at være i besiddelse af gyldigt sundhedsbevis.
 Stk. 2.  Sundhedsbeviser udstedes og påtegnes af  

 søfartslæger på grundlag af en i nærværende afsnit foreskreven  

 lægeundersøgelse og kan indeholde begrænsninger i henseende til tid,  

 arbejdsområde om bord og/ eller fartsområde, jfr. § 9, stk. 2.
 § 3.  Lægeundersøgelsen skal så vidt muligt finde sted  

 i Danmark.
Stk. 2.  Har lægeundersøgelsen fundet sted i udlandet,  

 udsteder eller påtegner skibsføreren sundhedsbeviset i overensstemmelse med  

 lægeattesten og indsender snarest lægeattesten til direktoratet.
Er den  

 søfarende tidligere erklæret uegnet til arbejde i skib, meddeler direktoratet  

 dette til skibsføreren, som uanset indholdet af den senest foreliggende  

 lægeattest skal afmønstre den søfarende i første havn, skibet anløber, og  

 hvorfra hjemrejse bekvemt kan finde sted.
 § 4.  For den, der første gang tiltræder arbejde i  

 skib, skal sundhedsbeviset være påtegnet om, at han er egnet, evt. egnet med  

 begrænsninger til arbejde i skib, jfr. bilaget, kolonne A.
 § 5.  For en søfarende under 18 år er fortsat arbejde  

 om bord i skib betinget af, at det med højst et års mellemrum ved fornyet  

 lægeundersøgelse godtgøres, at han stadig er egnet, evt. egnet med  

 begrænsninger til arbejde i skib, jfr. bilaget, kolonne A.
 § 6.  For en søfarende, der er 18 år eller derover, er  

 fortsat arbejde om bord i skib betinget af, at det med højst to års mellemrum  

 ved fornyet lægeundersøgelse godtgøres, at han er egnet, evt. egnet med  

 begrænsninger, til arbejde i skib, jfr. bilaget, kolonne B.
§ 7.  Den, der ved lægeundersøgelse efter § 9 er anset  

 for uegnet til arbejde i skib eller alene egnet med begrænsninger, kan kræve  

 fornyet lægeundersøgelse foretaget hos en af direktoratet anvist læge.  

 Direktoratet, rederiet eller den søfarende kan inden 4 uger indbringe  

 resultatet af undersøgelsen for Helbredsnævnet for Søfarende.
Helbredsnævnet  

 kan se bort fra klagefristen, når der er særlig grund dertil.
§ 8.  Når det på grundlag af foreliggende oplysninger  

 om en søfarendes helbredstilstand må anses for tvivlsomt, om han er egnet til  

 vedkommende arbejde, kan direktoratet, uanset den pågældende har et gyldigt  

 sundhedsbevis, betinge fortsat arbejde i skib af, at det ved en  

 lægeundersøgelse hos en af direktoratet anvist læge godtgøres, at han er  

 egnet til arbejdet.
Direktoratet kan fastsætte en frist for  

 lægeundersøgelsens foretagelse.
 Stk. 2.  Overholdes fristen ikke, må den pågældende ikke  

 anvendes til arbejde i skib, forinden det ved den af direktoratet foreskrevne  

 lægeundersøgelse er godtgjort, at han fortsat er egnet til vedkommende  

 arbejde.
Stk. 3.  Direktoratet, rederiet eller den søfarende kan  

 inden 4 uger indbringe resultatet af den af direktoratet foreskrevne  

 lægeundersøgelse for Helbredsnævnet for Søfarende.
Helbredsnævnet kan se bort  

 fra klagefristen, når der er særlig grund dertil.
 Stk. 4.  Er den søfarende ved lægeundersøgelsen efter  

 stk. 1 ikke erklæret for egnet til arbejdet, må han ikke anvendes hertil,  

 selv om sagen indbringes for Helbredsnævnet eller for domstolene.
 § 9.  Ved de påbudte lægeundersøgelser tages et skøn  

 over, hvorvidt den fysiske og psykiske tilstand i almindelighed er således,  

 at den pågældende er egnet til arbejde i skib, jfr. bilaget.
 Stk. 2.  Findes nogen ved de i § 4, § 5 og § 6  

 foreskrevne lægeundersøgelser at lide af en eller flere af de i bilaget  

 anførte sygdomme, skønner lægen, om den pågældende kan anses som egnet eller  

 uegnet til vedkommende arbejde, eller om sundhedsbeviset skal begrænses i  

 henseende til tid, arbejdsområde om bord og/ eller fartsområde, jfr. bilaget.
Helbredsnævnet for Søfarende § 10.  Industriministeriet nedsætter et Helbredsnævn  

 for Søfarende, der træffer den endelige administrative afgørelse i sager, der  

 af direktoratet, rederiet eller den søfarende indbringes for nævnet i henhold  

 til § 7 eller § 8, stk. 3.
 Stk. 2.  Helbredsnævnet for Søfarende består af en af  

 industriministeriet udpeget formand, der skal opfylde de almindelige  

 betingelser for at blive udnævnt til dommer, samt et søkyndigt medlem, der  

 ligeledes udpeges af industriministeriet, og et af sundhedsstyrelsen udpeget  

 medlem, der skal være læge med indsigt i søfartsmedicinske forhold.
 Stk. 3.  Helbredsnævnets forretningsorden fastsættes af  

 industriministeriet.
 Stk. 4.  Direktoratet påtegner sundhedsbeviset om den af  

 Helbredsnævnet trufne afgørelse.
Almindelige bestemmelser § 11.  Undersøgelser, der foretages efter reglerne i  

 denne bekendtgørelse eller efter regler fastsat i henhold til  

 bekendtgørelsen, jfr. § 13, betales af direktoratet i det omfang, den  

 pågældende ikke efter anden lovgivning eller administrative bestemmelser har  

 ret til vederlagsfrie undersøgelser af den her omhandlede art.
Udgifter til  

 transport til og fra undersøgelsesstedet samt andre udgifter i forbindelse  

 med undersøgelserne refunderes ikke.
 Stk. 2.  Foretages undersøgelsen i Danmark, vil  

 vedkommende søfartslæge, når lægeattesten i udfyldt stand indsendes til  

 direktoratet, få et af industriministeriet efter forhandling med den  

 almindelige danske lægeforenings attestudvalg fastsat honorar for den  

 foretagne undersøgelse og attestudstedelse.
Stk. 3.  Foretages undersøgelsen i udlandet, afholdes  

 udgifterne forskudsvis af skibets rederi, der, når lægeattest og kvitteret  

 lægeregning foreligger i direktoratet, vil få udlægget refunderet.
Det er en  

 forudsætning for at få refusion, at lægehonoraret er rimeligt.
 § 12.  En søfarende, der tiltræder arbejde i skib,  

 skal overgive sit sundhedsbevis til skibsføreren, der holder det i forvaring,  

 så længe den søfarende gør tjeneste i skibet.
Stk. 2.  En søfarende, der ikke overholder den af  

 direktoratet i medfør af § 8, stk. 1, givne frist for foretagelse af  

 lægeundersøgelse, samt en søfarende, der i medfør af § 8, stk. 4, er erklæret  

 for uegnet til tjeneste i skib, skal indsende sit sundhedsbevis til  

 direktoratet.
Den søfarende er i øvrigt forpligtet til at indsende sit  

 sundhedsbevis til direktoratet, når dette anmoder derom.
Stk. 3.  Gør den søfarende tjeneste i skib på det  

 tidspunkt, hvor sundhedsbeviset i medfør af stk. 2 skal indsendes til  

 direktoratet, påhviler indsendelsen skibsføreren.
Skibsføreren er i øvrigt  

 forpligtet til at indsende en søfarendes sundhedsbevis til direktoratet, når  

 dette anmoder herom.
Direktoratet kan i disse tilfælde tillade, at den  

 søfarende anvendes til arbejde i skibet, uanset at gyldigt sundhedsbevis ikke  

 foreligger om bord.
§ 13.  Ved lægeundersøgelsen skal anvendes de af  

 direktoratet foreskrevne lægeattestblanketter.
Direktoratet kan fastsætte  

 nærmere regler til gennemførelse af denne bekendtgørelse.
 § 14.  Det påhviler skibsføreren at påse, at  

 bestemmelserne i § 2, stk. 1, § 3, stk. 2, § 5, § 6, § 12, stk. 1 og § 17  

 overholdes.
 § 15.  Såfremt en frist efter § 5 og § 6 for  

 foretagelse af en undersøgelse udløber under en rejse, bevarer den i  

 sundhedsbeviset givne påtegning sin gyldighed indtil første anløb af en havn,  

 hvor undersøgelse kan finde sted uden unødigt ophold.
 § 16.  Direktoratet kan tillade afvigelser fra  

 foranstående bestemmelser.
Udkigstjeneste § 17.  Udkigstjeneste må kun udføres af søfarende, der  

 har bestået den i sønæringsloven omhandlede syns- og høreprøve for søfarende,  

 og hvis søfartsbog eller sundhedsbevis er påtegnet herom.
Sådan påtegning kan  

 på grundlag af en ikke over 36 måneder gammel attest gives af direktoratet  

 eller af dansk udenrigsrepræsentation.
Påtegning herom kan ligeledes gives af  

 den af sundhedsstyrelsen autoriserede syns- og høreprøvelæge, der er  

 ansvarlig for undersøgelsen.
Afsnit VI Straffebestemmelse § 18.  Overtrædelse af forskrifterne i denne  

 bekendtgørelse straffes med bøde, jfr. sømandslovens § 70. Afsnit VII Ikrafttræden m.v.
 § 19.  Bekendtgørelsen træder i kraft den 1. marts  

 1983.
 Stk. 2.  Bekendtgørelse nr. 378 af 22. august 1979 om  

 lægeundersøgelse af søfarende ophæves.
Industriministeriet, den 29. december  

 1982 Ib Stetter / Erh.
Assens Oversigt over de sygdomme, lidelser, defekter m.v., der kan medføre  

 kassation i form af absolut eller betinget (delvis) udmønstringsforbud.
 Ved betinget udmønstringsforbud kan mønstringstilladelse gives med  

 begrænsning i henseende til a) tid, b) arbejdsområde om bord og/ eller c)  

 fartsområde efter individuel vurdering.
III.
ENDOKRINE SYGDOMME IV.
SYGDOMME I BLOD (* 1) Personer, der udmønstres til dækstjeneste, der indebærer  

 udkigstjeneste, er underkastet særlige krav om bestået syns- og høreprøve for  

 søfarende, jfr. § 17 og bekendtgørelse nr. 464 af 11. september 1975 om syns-  

 og høreprøve for søfarende.
