 Ankenævnet fandt, at en ansøgning om patent på »flammesikkert  

 elektrisk kabel, der er imprægneret med en isolerende væske« adskilte  

 sig væsentligt fra kendt teknik og omgjorde dermed direktoratets afgørelse.
År 1993, den 22. marts afsagde Patentankenævnet (Grønning-Nielsen, Hans Chr.
Thomsen, Herborg, Torben Laubst, Asger  

 Nielsen) følgende Den 28. april 1983 indleverede klageren en ansøgning om patent på  

 »flammesikkert elektrisk kabel, der er imprægneret med en isolerende  

 væske«.
Ansøgningens krav lød således:
 »1. Flammesikkert elektrisk kabel, der er imprægneret med en  

 isolerende væske, hvilket kabel omfatter mindst en leder, en lagdelt, fast  

 isolering påført i lag af cellulosemateriale viklet omkring lederen og  

 imprægneret med en isolerende væske, samt et omsluttende hylster fyldt med  

 isolerende væske,  kendetegnet ved, at den isolerende væske omfatter  

 en blanding af en polydimethylsiloxan med en viskositet på over 5 cts ved 25  

 grader C og en aromatisk forbindelsen med den almene formel:
 hvor R betegner et aliphatisk radikal, og hvor den aromatiske forbindelse  

 er tilstede i blandingen i en mængde på under 10 vægt% i forhold til den  

 totale vægt af blandingen.
 2. Flammesikkert elektrisk kabel ifølge krav 1, kendetegnet ved, at  

 det omsluttende hylster er en kappe, at der kun er indesluttet en elektrisk  

 leder i kappen, og at en kanal, som løber inden i lederen koaksialt med  

 denne, fyldes med den isolerende væske, som imprægnerer den lagdelte, faste  

 isolering påført i lag af cellulosemateriale viklet omkring den elektriske  

 leder, hvilken isolerende væske omfatter en blanding en viskositet på over 5  

 cts ved 25 grader C og en aromatisk forbindelsen med den almene formel:
 hvor R betegner et aliphatisk radikal, og hvor den aromatiske forbindelse  

 er tilstede i blandingen i en mængde på under 10 vægt% i forhold til den  

 totale vægt af blandingen.
 3. Flammesikkert elektrisk kabel ifølge krav 1, kendetegnet ved, at  

 en gruppe på tre elektriske ledere er indesluttet i dette stive metalrør,  

 hvilket metalrør fyldes med isolerende væske, og hvilken isolerende væske  

 omfatter en blanding af en polydimethylsiloxan med en viskositet på over 5 ct  

 ved 25 grader C og en aomatisk forbindelse med den aleme formel:
 hvor R betegner et aliphatisk radikal, og hvor den aromatiske forbindelse  

 er tilstede i blandingen i en mængde på under 10 vægt% med hensyn til den  

 totale vægt af blandingen.
 4. Flammesikkert elektrisk kabel ifølge et hvilket som helst af kravene 1  

 til 3, kendetegnet ved, at i blandingen af polydimethylsiloxan og den  

 aromatiske forbindelse udgør sidstnævnte en mængde mellem 3 og 7 vægt% af den  

 totale vægt af blandingen.
 5. Flammesikkert elektrisk kabel ifølge et hvilket som helst af kravene 1  

 til 4, kendetegnet ved, at den aromatiske forbindelse er  

 isopropyldiphenyl.
 6. Isolerende væske til imprægnering af elektriske kabler og lignende,  

 kendetegnet ved, at den omfatter en blanding af en polydimethylsiloxan med en  

 viskositet på over 5 cts ved 25 grader C og en aromatisk forbindelse med den  

 almene formel:
 hvor R betegner et aliphatisk radikal, og hvor den aromatiske forbindelse  

 er tilstede i blandingen i en mængde på under 10 vægt% i forhold til den  

 totale vægt af blandingen.
 7. Isolerende væske ifølge krav 6, kendetegnet ved, at den  

 aromatiske forbindelse er tilstede i blandingen i en mængde på mellem 3 og 7  

 vægt% af den totale vægt af blandingen.
8. Isolerende væske ifølge krav 6 eller 7, kendetegnet ved, at den  

 aromatiske forbindelse er isopropyldiphenyl.« Patentdirektoratet udtalte i skrivelse af 27. april 1990:
 »1. Vi mener, at Deres opfindelse i alt væsentligt er kendt, og at  

 ansøgningen derfor ikke kan føre til patent, jf. nedenstående begrundelse.
2. Fra US-patent nr. 3.108.153 kendes et elektrisk kabel, imprægneret med  

 en blanding af polydimethylsiloxan (se spalte 1, linie 68) og en aromatisk  

 forbindelse med formlen A-CR1R2R3, hvor R1, R2 og R3 kan være alkylgrupper,  

 og A kan være biphenyl, jf. spalte 4, tabel 1, hvor t-butylbiphenyl er nævnt  

 som eksempel.
Denne sidstnævnte forbindelse er kemisk nært beslægtet med  

 isopropylbiphenyl, som ifølge ansøgningen er den foretrukne forbindelse.
 Det interval for mængdeforholdet mellem polydimethylsiloxan og aromatisk  

 forbindelse, som angives i US-patentet, spalte 4, linie 47-50 (se også spalte  

 5, tabel 2) omfatter de mængdeforhold, som anvendes ifølge ansøgningen.
3. Vi kan derfor ikke se, at kablet og den isolerende væske ifølge  

 ansøgningen adskiller sig væsentligt fra, hvad der er beskrevet i  

 US-patentet, og det forekommer ikke sandsynligt, at den lille ændring af  

 isolationsvæskens sammensætning, der er beskrevet i Deres ansøgning, kan  

 medføre nogen overraskende teknisk virkning ud over den virkning, som  

 allerede opnået ved den kendte teknik.« Klageren indleverede derefter ved skrivelse af 29. oktober 1990 følgende  

 nye krav:
 »1. Flammesikkert, oliefyldt elektrisk kabel med mindst en leder og  

 en lagdelt isolering, der er imprægneret med en isolerende væske, og som er  

 dannet af bånd, der er viklet rundt om lederen og udelukkende består af  

 cellulosemateriale, samt et omsluttende hylster, der omslutter den lagdelte  

 isolering, kendetegnet ved, at den isolerende væske omfatter en  

 blanding af en polydimethylsiloxan med en viskositet på over 5 cts ved 25  

 grader C og isopropyldiphenyl, hvorhos sidstnævnte forekommer i blandingen i  

 en mængde på ikke over 10 vægtprocent baseret blandingens samlede vægt.
 2. Flammesikkert elektrisk kabel ifølge krav 1, kendetegnet ved, at  

 det omsluttende hylster er en kappe, at der kun er indesluttet en elektrisk  

 leder i kappen, og at en kanal, som løber inden i lederen koaksialt med  

 denne, er fyldt med den isolerende væske, som imprægnerer den lagdelte  

 isolering af cellulosemateriale, der er viklet omkring den elektriske leder.
 3. Flammesikkert elektrisk kabel ifølge krav 1, kendetegnet ved, at  

 det omsluttende hylster er et stift metalrør, og at en gruppe på tre  

 elektriske ledere er indesluttet i dette stive metalrør, hvilket metalrør er  

 fyldt med isolerende væske.
 4. Flammesikkert elektrisk kabel ifølge et hvilket som helst af kravene 1  

 til 3, kendetegnet ved, at i blandingen af polydimethylsiloxan og  

 isopropyldiphenyl udgør sidstnævnte en mængde på mellem 3 og 7 vægt% af  

 blandingens samlede vægt.
 5. Isolerende væske til anvendelse i elektriske kabler, kendetegnet  

  ved, at den omfatter en blanding af en polydimethylsiloxan med en viskositet  

 på over 5 cts ved 25 grader C og en isopropyldiphenyl, hvorhos sidstnævnte  

 forekommer i blandingen i en mængde på ikke over 10 vægt% i forhold til  

 blandingens totale vægt.
6. Isolerende væske ifølge krav 5, kendetegnet ved, at  

 isopropylphenylet forekommer i blandingen i en mængde på mellem 3 og 7 vægt%  

 af blandingens totale vægt.« I skrivelsen anførte klageren bl.a.:
»Ansøgningens benævnelse og beskrivelsens indledning er blevet  

 tilpasset det nye patentkravsæt, og der er herudover blevet optaget en omtale  

 af det elektriske kabel, der kendes fra det ovennævnte US-patentskrift nr.  

 3.108.153, ligesom det er blevet forklaret, hvad særligt der opnås med det  

 elektriske kabel ifølge den foreliggende ansøgning i forhold til det fra  

 US-patentskriftet kendte.
Endvidere er der i beskrivelsens indledning blevet  

 udført en del ændringer af sproglig og/eller formel art.
 Også beskrivelsens specielle del er blevet tilpasset det nye patentkravsæt  

 og er herudover undergået en del rettelser af mere sproglig og/eller formel  

 art.
 De i beskrivelse og krav udførte rettelser fremgår af den samtidigt hermed  

 fremsendte kopi af en omskrift af den tidligere beskrivelse af 18. august  

 1983.
 Hvad angår det af direktoratet fremdragne US-patentskrift nr. 3.108.153  

 skal vi i tilknytning til det i den nye beskrivelsesindledning iøvrigt  

 bemærke følgende:
 I patentskriftet er der ganske rigtigt, som af direktoratet i betænkningen  

 anført, angivet et elektrisk kabel, der er imprægneret md en blanding af  

 polydimethylsiloxan og en aromatisk forbindelse med formlen A-CR1R2R3, hvor  

 R1, R2 og R3 kan være alkylgrupper, og A kan være biphenyl, idet forbindelsen  

 t-butylbiphenyl specifikt er nævnt som eksempel i tabel 1, spalte 4.
Kablet ifølge US-patentskriftet er imidlertid af en særlig type, ved  

 hvilken der som elektrisk isolering omkring lederne i kablet kun anvendes  

 viklinger af polyethylenbånd, jf. spalte 2, linie 50-51, spalte 3, linie 7-8  

 og spalte 4, linie 63-66 og 71-75. Allerede herved adsiller kablet ifølge  

 US-patentskriftet sig således væsentligt fra kablet ifølge den foreliggende  

 opfindelse, i hvilket der anvendes en elektrisk isolering omkring lederne af  

 udelukkende cellulosemateriale.
Ved nedbrydning af cellulosematerialet vil  

 der nemlig ud over hydrogengas også dannes carbonmonoxid, carbondioxid og  

 vanddamp, medens der ved nedbrydning af polyethylen udelukkende vil være  

 mulighed for dannelse af hydrogen som gasformig komponent, hvilket iøvrigt er  

 den eneste gaskomponent, der søges bekæmpet ifølge angivelserne i  

 US-patentskriftet.
Ganske vist angives hydrogengassen heri som tilsyneladende  

 udelukkende at hidrøre fra homolytisk spaltning af C-H bindinger i  

 dimethylsiloxanmolekylerne under kablets funktion som følge af den påførte  

 spænding, jf. eksempelvis spalte 4, linie 32-l34, men dette ændrer ikke noget  

 på det forhold, at der ved kablet ifølge US-patentskriftet øjensynlig ikke er  

 risiko for opståen af gasser som carbonmonoxid, carbondioxid og vanddamp  

 under dets brug, og de tilsætningsstoffer, der anvendes i imprægneringsvæsken  

 ifølge US-patentskriftet, angives da heller ikke at være virksomme til  

 bekæmpelse heraf.
 De til bekæmpelse og udvikling af hydrogengas i kablet ifølge  

 US-patentskriftet benyttede tilsætningsstoffer angives at skulle anvendes i  

 et stort overskud på fra 2 til 100 gange den teoretiske mængde, der kræves  

 til omsætning af de fri-hydrogenradikaler, som kan forventes dannet i løbet  

 af kablets levetid, jf. spalte 4, linie 41-45, og der angives mængder på fra  

 0,5 til 25 vægt% af kabelvæsken, jf. spalte 4, linie 47-50. Herved er der  

 således ikke taget højde for, om der med kablet ifølge US-patentskriftet  

 opnås et flammesikkert oliefyldt kabel med en stabil  

 olieblandingssammensætning og tilstrækkelige flydeegenskaber ved lav  

 temperatur, bedre dielektrisk styrke og lav dielektrisk tabsfaktor (tg), og  

 der er i patentskriftet intet nævnt om vigtigheden af opnåelsen af disse  

 egenskaber i oliefyldte, elektriske kabler.
 Endelig skal det nævnes, at der ifølge US-patentskriftet kan benyttes  

 dimethylpolysiloxanvæsker med en viskositet på fra 0,6 til 30.000 cts ved 25  

 grader C, medens der i den isolerende væske ifølge den foreliggende ansøgning  

 udelukkende anvendes polydimethylsiloxan med en viskositet på over 5 cts ved  

 25 grader C.
 Det elektriske kabel ifølge den foreliggende ansøgning adskiller sig  

 således i næsten alle henseender fra det fra US-patentskriftet kendte kabel,  

 og herved opnås en kombination af for et oliefyldt elektrisk kabel særdeles  

 fordelagtige egenskaber, som ikke tilsigtes opnået med kablet ifølge  

 US-patentskriftet, ja som overhovedet ikke er nævnt heri.
Det oliefyldte elektriske kabel ifølge den foreliggende ansøgning må  

 derfor anses for ikke blot at være nyt i forhold til det fra  

 US-patentskriftet kendte kabel, men også at have opfindelseshøjde i forhold  

 hertil og må derfor anses for værende patenterbart ifølge sædvanlige  

 patenterbarhedskriterier.« Direktoratet afslog ved skrivelse af 5. marts 1991 ansøgningen med  

 følgende begrundelse: ».....
2. Den isolerende væske ifølge ansøgningens krav 5-6 adskiller sig kun fra  

 den isolerende væske, der kendes fra US-patent nr. 3.108.153, derved, at  

 additivet ifølge opfindelsen er isopropylbiphenyl, medens additivet ifølge  

 den kendte teknik er tertiært butylbiphenyl, dvs. forskellen består kun i en  

 methylgruppe i en substituent i et relativt stort molekyle.
Med hensyn til  

 værdierne for væskens viskositet og additivindhold bemærkes, at de i  

 ansøgningen angivne intervaller er omfattet af de tilsvarende  

 intervalangivelser i US-patentet.
 Vi må derfor fastslå, at væsken ifølge ansøgningen i kemisk henseende er  

 meget nært beslægtet med den kendte væske, og den er i øvrigt - uden direkte  

 at være nævnt - omfattet af ovennævnte patent, jf. spalte 4, tabel 1, hvoraf  

 fremgår, at substituenten på den aromatiske kerne kan være isopropyl.
 3. Med hensyn til den tekniske virkning angiver De side 3 i beskrivelsen,  

 at isoleringsolien ifølge opfindelsen ikke blot absorberer hydrogen, men også  

 carbonoxid, carbondioxid og vanddamp, men det fremgår ikke, at der her er  

 tale om egenskaber, hvorved olien ifølge opfindelsen udmærker sig frem for  

 den kendte olie - hvilket i øvrigt i betragtning af de to oliers nære kemiske  

 slægtskab heller ikke ville kunne forventes.
 Af side 3 i beskrivelsen fremgår således kun, at kablet ifølge opfindelsen  

 i teknisk henseende er ringere end det kendte kabel, da dets  

 isolationsmateriale ved nedbrydning ud over hydrogen tillige udvikler  

 ovennævnte andre gasser.
 4. De forsøg, der er redegjort for i beskrivelsens specielle del, viser  

 kun, at isoleringsvæsken og kablet ifølge opfindelsen har en række  

 fordelagtige egenskaber, og at additivet har gavnlige virkninger.
 Det er derimod ikke påvist, at disse fordelagtige egenskaber skyldes den  

 minimale ændring af additivets sammensætning, som udgør den eneste forskel  

 mellem olien ifølge opfindelsen og den kendte olie, eftersom der ikke er  

 beskrevet sammenlignende forsøg, som viser den kendte olies egenskaber.
 I Deres ovennævnte brev og i den ændrede beskrivelse findes således ingen  

 dokumentation for eller sandsynliggørelse af, at der ved anvendelse af væsken  

 ifølge opfindelsen kan opnås nogen teknisk virkning ud over den, der allerede  

 er opnået ved den kendte væske.
5. Vi er enige med Dem i, at der i ansøgningen er beskrevet nogle  

 egenskaber ved olien og kablet ifølge opfindelsen, og at US-patentet ikke  

 beskriver tilsvarende egenskaber ved olien og kablet ifølge patentet.
Dette  

 er imidlertid ikke ensbetydende med, at opfindelsen adskiller sig væsentligt  

 fra kendt teknik, idet det tværtimod må forventes, at den kendte olie som  

 følge af den næsten identiske sammensætning må have næsten samme egenskaber,  

 uanset at disse ikke er beskrevet.
For kablets vedkommende har De som ovenfor  

 nævnt endog påpeget, at det kendte kabels egenskaber er bedst, takket være  

 anvendelsen af polyethylen som lederisoleringsmateriale.
6. De har således hverken i Deres ovennævnte brev eller i den ændrede  

 beskrivelse anført noget, der kan ændre den opfattelse, at opfindelsen ikke  

 adskiller sig væsentligt fra, hvad der kendes fra US-patent nr. 3.108.153, og  

 at det nye ifølge opfindelsen ikke giver anledning til nogen overraskende  

 teknisk virkning.« Denne afgørelse har klageren ved skrivelse af 6. maj 1991 indbragt for  

 Patentankenævnet med påstand om, at det af Patentdirektoratet fremdragne  

 US-patent nr. 3.108.153 ikke er til hinder for meddelelse af patent på  

 opfindelsen ifølge ansøgningen, idet opfindelsen ifølge ansøgningen må anses  

 at opfylde bestemmelserne for patenterbarhed, som de er fastlagt i  

 patentlovens § 2, stk. 1 og stk. 2.
 I klagebegrundelse af 22. juli 1991 anførte klageren følgende: ».....
I den forbindelse skal vi indledningsvis bemærke, at opfindelsen ifølge  

 den foreliggende ansøgning angår en løsning af problemer, der forekommer i  

 forbindelse med såkaldte »oliefyldte« elektriske kabler af den  

 type, der er imprægneret med en isolerende væske, og som omfatter mindst een  

 leder med en lagdelt fast isolering af cellulosemateriale, der er viklet  

 omkring lederen og er imprægneret med en isolerende væske, og et omsluttende  

 hylster er fyldt med den isolerende væske.
Dette fremgik allerede af  

 indledningen til krav 1 i den oprindelige beskrivelse af 18. august 1983 og  

 den hertil hørende beskrivelsesindledning, side 1, linie 1 - side 2, linie  

 35.
Af side 1, linie 10-30 i denne beskrivelsesindledning fremgår det  

 specifikt, at man til den i elektriske kabler af den omhandlede art benyttede  

 isolerende væske (»imprægnerings-» eller  

 »isoleringsolien«) må stille en lang række krav med hensyn til  

 specifikke egenskaber af vidt forskellig art, som skal være opfyldt, for at  

 opnå et i praksis brugbart og funktionsdueligt kabel.
Den isolerende væske  

 skal således være i besiddelse af:
 1. En høj dielektricitetsstyrke (for at opnå den nødvendige elektriske  

 isolering af den elektriske leder i kablet).
 2. En lav dielektricitetstabsfaktor, dvs. tg delta (for at opnå en god  

 virkningsgrad ved krafttransmission).
 3. En sådan viskositet ved en hvilken som helst temperatur, som kablet i  

 praksis udsættes for, at væsken let kan flyde langs kablet.
 4. En konstant fysisk tilstand (for at den isolerende væske skal forblive  

 flydende ved en hvilken som helst temperatur, som kablet i praksis udsættes  

 for, og ikke skiller i sine bestanddele (fremgår af side 8, linie 6-11), da  

 dens øvrige egenskaber i så fald risikerer at gå tabt).
 5. En god gasabsorptionsevne (for at undgå dannelsen af mulige gasbobler,  

 som medfører risiko for perforationer af den lagdelte, faste isolering  

 omkring kablet).
 6. Flammesikkerhed og en sådan beskaffenhed, at der ikke udvikles toxiske  

 gasser i tilfælde af høje temperaturer eller brand.
 7. Lav pris.
Det pointeres herefter, at der er meget vanskeligt at finde en isolerende  

 væske med en kemisk sammensætning, som tilgodeser alle ovennævnte krav, og at  

 man derfor almindeligvis må indgå på et kompromis, hvorved man må give afkald  

 på nogle af de krævende egenskaber i større eller mindre udstrækning, f.eks.  

 flammesikkerheden.
Det anføres endvidere, at på trods heraf kendes der  

 faktisk kun få stoffer, som kan anvendes og anbefales til brug som  

 imprægnerende, isolerende væsker i elektriske kabler, jvf. beskrivelsen side  

 1, linie 31-39. Blandt disse få stoffer angives polydimethylsiloxaner (også  

 kaldet silliconer) at være den mest kendte type af imprægneringsvæsker som  

 følge af deres flammesikkerhed, deres evne til at forblive flydende ved meget  

 lave temperaturer, deres viskositet, som praktisk taget er konstant i et  

 bredt temperaturområde, deres lave pris og deres lave  

 dielektricitetstabsfaktor (tg delta). Polydimethylsiloxaner har imidlertid en  

 forholdsvis lav dielektrisk, specifik modstand og navnlig en ringe evne til  

 at absorbere gasser i et elektrisk felt, især de gasser, der udvikles i  

 tidens løb som følge af nedbrydning af det faste isolerende materiale, som er  

 påført i lag rundt om lederen i kablet, hvilke gasser omfatter hydrogen,  

 carbonmonoxid, carbondioxid og vanddamp, jvf. beskrivelsen side 2, linie  

 1-16.
 Ovennævnte ulemper ved polydimethylsiloxanerne som imprægneringsvæske i  

 elektriske kabler af den omhandlede art er, ifølge beskrivelsen side 2, linie  

 17-29, blevet søgt afhjulpet ved tilsætning af forskellige kendte additiver  

 til polydimethylsiloxanerne, hvorved problemet med gasabsorption i det  

 elektriske felt angives at være blevet løst, men samtidig hermed er der  

 opstået andre ulemper i form af ustabilitet med hensyn til blandingens  

 kemiske sammensætning ved lav temperatur og en forringelse af den  

 dielektriske tabsfaktor (tg delta), således at de fremkomne  

 polydiemthylsiloxanholdige blandinger faktisk ikke synes at have nogen som  

 helst praktisk anvendelighed.
 Formålet med den foreliggende opfindelse var at tilvejebringe elektriske  

 kabler imprægneret med polydimethylsiloxanholdige isolerende væsker med  

 forbedrede egenskaber, dvs. uden de ovenfor omtalte ulemper af forskellig  

 art.
 Dette formål blev ifølge beskrivelsen side 2, linie 36 - side 3, linie 11  

 og det oprindelige krav 1 angivet at kunne opnås ved i elektriske kabler af  

 den der angivne art som isolerende væske at anvende en blanding af en  

 polydimethylsiloxan med en viskositet på over 5 cts ved 25 grader C og en  

 aromatisk forbindelse med den almene formel:
 hvor R betegner et aliphatisk radikal, og hvor den aromatiske forbindelse  

 er til stede i blandingen i en mængde på under 10 vægt% i forhold til den  

 totale vægt af blandingen.
Ifølge det oprindelige krav 5, beskrivelsen side 3, linie 12-18 og 31-35  

 samt det i den detaljerede del af beskrivelsen eksemplificerede var den  

 foretrukne aromatiske forbindelse monoisopropyldiphenyl.
I den detaljerede  

 del af beskrivelsen var det endvidere dokumenteret, at de ovenfor omtalte  

 ulemper blev afhjulpet ved de i krav 1's kendetegnende del angivne  

 foranstaltninger, når den aromatiske forbindelse er monoisopropyldiphenyl, og  

 at de øvrige omtalte egenskaber, som kræves af en isoleringsvæske til et  

 elektrisk kabel, ikke samtidig herved blev forværret på en sådan måde, at der  

 alligevel ikke fremkommer et i praksis brugbart elektrisk kabel, når det  

 imprægneres med en sådan isoleringsvæske.
Det må derfor konstateres, at på  

 trods af de næsten umuligt opfyldelige betingelser er det alligevel med den  

 foreliggende opfindelse lykkedes at frembringe en løsning på de hidtil  

 forekommende tekniske problemer ved elektriske kabler af den omhandlede art,  

 således at disse opnår de i alle henseender nødvendige funktionsegenskaber i  

 behørigt omfang.
 Et andet selvstændigt krav i den oprindelige beskrivelse af 18. august  

 1983 (krav 6) var rettet på selve den isolerende væske til anvendelse i  

 elektriske kabler, og et hertil knyttet underkrav (krav 8) var rettet på den  

 udførselsform for den isolerende væske, i hvilken den aromatiske forbindelse  

 er isopropyldiphenyl.
 Med Direktoratets første betænkning af 27. april 1990 blev US patent nr.  

 3.108.153 fremdraget og modholdt ansøgningen som kendt teknik, idet  

 Direktoratet bemærkede, at der herfra kendes et elektrisk kabel, imprægneret  

 med en blanding af polydimethylsiloxan (spalte 1, linie 68) og en aromatisk  

 forbindelse med formlen A-CR1R2R3, hvor R1, R2 og R3 kan være alkylgrupper,  

 og A kan være biphenyl (spalte 4, tabel 1, hvor t-butylbiphenyl er nævnt som  

 eksempel). sidstnævnte forbindelse fandt Direktoratet kemisk nært beslægtet  

 med isopropylbiphenyl, som ifølge ansøgningen er den foretrukne forbindelse.
 Direktoratet fandt endvidere, at det interval for mængdeforholdet mellem  

 polydimethylsiloxan og aromatisk forbindelse, som angives i US patentet  

 spalte 4, linie 47-50 (også spalte 5, tabel 2) omfatter de mængdeforhold, som  

 anvendes ifølge ansøgningen.
 På denne baggrund kunne Direktoratet ikke se, at kablet og den isolerende  

 væske ifølge ansøgningen adskilte sig væsentligt fra, hvad der er beskrevet i  

 US patentet, og at det ikke forekom sandsynligt, at den lille ændring af  

 isolationsvæskens sammensætning, der er beskrevet i ansøgningen, kan medføre  

 nogen overraskende teknisk virkning ud over den virkning, som allerede er  

 opnået ved den kendte teknik.
Med bemærkningerne i denne betænkning tilkendegav Direktoratet således, at  

 det øjensynligt vurderede det elektriske kabel ifølge den foreliggende  

 ansøgning til at være af-samme art, som det i US patentskriftet beskrevne  

 kabel.
Dette er imidlertid oplagt ikke tilfældet, thi som ovenfor påpeget,  

 fremgik det allerede af indledningen til krav 1 i den oprindelige beskrivelse  

 af 18. august 1983, at det elektriske kabel ifølge den foreliggende ansøgning  

 er af den art, hvor den elektriske lagdelte isolering påført omkring den  

 eller de elektriske ledere er af cellulosemateriale, hvorimod de elektriske  

 kabler ifølge det af direktoratet fremdragne US patentskrift (Bilag 1) er af  

 den art, hvor der som elektrisk isoleringslag omkring lederne i kablet kun  

 anvendes viklinger af polyehtylenbånd, jvf. spalte 2, linie 50-51 og 56,  

 spalte 3, linie 7-8 og 11, spalte 4, linie 63-66 og 71-75, spalte 5, linie  

 1-2 og spalte 7, linie 22-23 i patentskriftet.
Polyethylen isolering er den  

 eneste type isoleringsmateriale, der er nævnt i US patentskriftet, og der  

 findes ingen antydninger af, at andre isolationsmaterialer kan komme på tale  

 i forbindelse med de i skriftet omhandlede elektriske kabler.
Konstitutionsmæssigt adskiller det elektriske kabel ifølge den  

 foreliggende ansøgning sig således klart fra kablet ifølge US patentskriftet.  

 Dette har som konsekvens, at de problemer, der kan forekomme i forbindelse  

 med kabler af den ifølge ansøgningen omhandlede art er forskellige fra de  

 problemer, der kan forekomme ved kabler af den ifølge US patentskriftet  

 omhandlede art.
Dette kommer blandt andet til udtryk ved, at selv om  

 isolationsmaterialerne i begge kabeltyper vil nedbrydes under disses funktion  

 i tidens løb, vil der ved nedbrydning-af cellulosematerialer ud over  

 hydrogengas også dannes carbonmonoxid, carbondioxid og vanddamp, medens der ved nedbrydning af polyethylen  

 udelukkende vil være mulighed for dannelse af hydrogen som gasformig  

 komponent, og hydrogengas er den eneste gaskomponent, der søges bekæmpet  

 ifølge angivelserne i US patentskriftet, jvf. spalte 1, linie 26, 33-34, 37,  

 61-63 og 70-71 og spalte 5, linie 19-20. Ingen andre gasformige komponenter  

 er nævnt i US patentskriftet.
Hydrogengassen angives heri ganske vist  

 tilsyneladende i det væsentlige at hidrøre fra homolytisk spaltning af  

 C-H-bindinger i dimethylsilocanmolekylerne under kablets funktion som følge  

 af den påførte spænding, jvf. spalte 1, linie 38-44 og 68-71 samt spalte 4,  

 linie 32-34, men dette ændrer ikke noget på det forhold, at der ved kablet  

 ifølge US patentskriftet øjensynlig ikke er nogen risiko for opståen af andre  

 gasser, såsom carbonmonoxid, carbondioxid og vanddamp, under dets brug,  

 eftersom det i kablet benyttede isolationsmateriale af polyethylen  

 udelukkende består af grundstofferne carbon og hydrogen og derfor ved  

 nedbrydning ikke kan give anledning til dannelse af ovennævnte gasser.
De  

 tilsætningsstoffer, der anvendes i imprægneringsvæsken ifølge US  

 patentskriftet angives da også udelukkende at være virksomme til bekæmpelse  

 af fremkomst af hydrogengas.
De til bekæmpelse af udvikling af hydrogengas i kablet ifølge US  

 patentskriftet benyttede tilsætningsstoffer angives at skulle anvendes i et  

 stort overskud på fra 2 til 100 gange den teoretiske mængde, der kræves til  

 omsætning af de fri-hydrogenradikaler, som kan forventes dannet i løbet af  

 kablets levetid, jvf. spalte 4, linie 41-45, og der angives  

 tilsætningsmængder på fra 0,5 til 25 vægt% af kabelvæsken, jvf. spalte 4,  

 linie 47-50. Herved er der således ikke taget højde for, om der med kablet  

 ifølge US patentskriftet opnås et flammesikkert, oliefyldt kabel med en  

 stabil olieblandingssammensætning og tilstrækkelige flydeegenskaber ved lav  

 temperatur, tilstrækkelig dielektrisk styrke og lav dielektrisk tabsfaktor  

 (tg delta), ja der er i patentskriftet overhovedet intet nævnt om vigtigheden  

 af opnåelsen af disse egenskaber for det deri omhandlede oliefyldte  

 elektriske kabel.
Dette er også i klar modstrid med foranstaltningerne ifølge  

 den kendetegnende del af det oprindelige krav 1, hvor der til sikring af  

 netop disse egenskaber var angivet, at den aromatiske forbindelse er til  

 stede i blandingen i en mængde på under 10 vægt% i forhold til den totale  

 vægt af blandingen.
Endelig fremgår det af US patentskriftet, at der i det oliefyldte kabel  

 ifølge skriftet kan benyttes dimethylpolysiloxanvæsker med en viskositet på  

 fra 0,6 til 30.000 cts ved 25 grader C. dette er også i klar modstrid med  

 angivelserne i den kendetegnende del af det oprindelige krav 1, ifølge hvilke  

 den benyttede polydimethylsiloxan skal have en viskositet på over 5 cts ved  

 25 grader C.
Såfremt denne foranstaltning ikke overholdes, opnås der ikke en  

 isoleringsvæske med tilstrækkelig højt flammepunkt og brændpunkt, jvf.  

 tabellen på side 7 og den efterfølgende tekst i linie 27-33 i den oprindelige  

 beskrivelse af 18. august 1983.
Det elektriske kabel ifølge den foreliggende ansøgning adskiller sig  

 således ikke blot konstitutionelt, men også i praktisk taget alle  

 funktionelle henseender fra det fra US-patentskriftet kendte kabel.
Herved  

 opnås ifølge opfindelsen et flammesikkert, oliefyldt, elektrisk kabel med en  

 kombination af særdeles fordelagtige egenskaber, som ikke tilsigtes opnået  

 med kablet ifølge US-patentskriftet, som ikke kan forventes opnået på basis  

 af det deri angivne, ja, som overhovedet ikke er nævnt i patentskriftet.
Ovennævnte forskelle mellem kablet ifølge den foreliggende ansøgning og  

 kablet ifølge det af Direktoratet med betænkningen fremdragne US-patentskrift  

 nr. 3.108.153 blev særdeles tydeligt forklaret i vor besvarelse af 29.  

 oktober 1990 af direktoratets betænkning, jvf. vort følgebrev, side 2, sidste  

 afsnit - side 3, næstsidste afsnit.
Den fra US patentskriftet kendte  

 kabelteknik og ovennævnte forskelle mellem denne kablet ifølge ansøgningen  

 blev endvidere efter vor opfattelse også tilstrækkeligt tydeligt forklaret i  

 det med besvarelsen indleverede forslag til ny, fuldstændig beskrivelse, jvf.  

 side 2, linie 35 - side 3, linie 36 i beskrivelsen af 29. oktober 1990. I  

 dette forslag til ny beskrivelse, var endvidere krav 1, ud over at være  

 undergået mindre sproglige præciseringer, tillige blevet begrænset til kun at  

 omfatte isoleringsvæsker af polydimethylxyloxan og isopropyldiphenyl som den  

 aromatiske forbindelse.
Denne begrænsning af krav 1 var dog ikke forårsaget  

 af det af Direktoratet fremdragne US-patentskrift, thi, som ovenfor påpeget,  

 besad kablet ifølge det oprindelige krav 1 både behørig nyhed og  

 opfindelseshøjde i forhold til den fra US-patentskriftet kendte kabelteknik.  

 Begrænsningen af krav 1 var udelukkende begrundet i, at isopropyldiphenyl var  

 den eneste aromatiske forbindelse, som i beskrivelsens detaljerede del  

 underbyggede og godtgjorde opnåelsen af det med opfindelsen tilsigtede  

 formål.
Som følge af begrænsningen af krav 1 udgik de oprindelige krav 5 og  

 8, og der skete samtidig en behørig omnummerering og redaktionel præcisering  

 af affattelsen af de øvrige krav.
 Ud over den ovenfor omtalte optagelse af en omtale af den fra  

 US-patentskrift nr. 3.108.153 kendte kabelteknik og en forklaring af  

 opfindelsen i forhold hertil, var den nye beskrivelse af 24. oktober 1990  

 også tilpasset de begrænsede nye patentkrav og derudover sprogligt  

 tydeliggjort på en række punkter.
Som sagsforløbet viser det, blev Direktoratets reaktion på vor ovennævnte  

 besvarelse af betænkningen og imødegåelse af de heri forekommende påstande  

 det af Direktoratet den 5. marts 1991 meddelte afslag på ansøgningen.
Dette  

 afslag er imidlertid baseret på en argumentation, som, hvis vi skal udtrykket  

 det mildt, repræsenterer det formentlig mest ejendommelige, vi mindes  

 nogensinde at have set i nogen patenterbarhedsvurderingsmæssig sammenhæng.
For det første retter Direktoratet indledningsvis under pkt. 2 i afslaget  

 sin kritik mod ansøgningens krav 5-6, idet Direktoratet fremfører, at den  

 heri angivne isolerende væske kun adskiller sig fra den isolerende væske, der  

 kendes fra US patent nr. 3.108.153, derved, at additivet ifølge opfindelsen  

 er isopropylbiphenyl, medens additivet ifølge den kendte teknik er tertiært  

 butylbiphenyl, d.v.s. at forskellen kun består i en methylgruppe i en  

 substituent i et relativt stort molekyle, samt at med hensyn til værdierne  

 for væskens viskositet og additivindhold er de i ansøgningen angivne  

 intervaller omfattet af de tilsvarende intervalangivelser i US-patentet.
På  

 baggrund heraf fastslår Direktoratet, at væsken ifølge ansøgningen i kemisk  

 henseende er meget nært beslægtet med den kendte væske, og at den i øvrigt -  

 uden direkte at være nævnt - er omfattet af US-patentet, jfr. spalte 4, tabel  

 1, hvoraf fremgår, at substituenten på den aromatiske kerne kan være  

 isopropyl.
Rent bortset fra, at Direktoratet hermed faktisk tilkendegiver, at den i  

 ansøgningens krav 5-6 angivne isolerende væske ikke er beskrevet i  

 US-patentskriftet og derfor i realiteten må anses for værende ny, er det for  

 os en ganske ny og overraskende erkendelse, at en opfindelse ifølge en  

 ansøgning primært skulle fremgå af senere krav i et kravsæt i ansøgningen.  

 Hidtil har det været vor opfattelse, at den opfindelse, som en ansøgning  

 primært angår, er defineret i krav 1 i ansøgningens kravsæt, hvilket krav  

 derfor almindeligvis benævnes hovedkravet, medens efterfølgende krav vil være  

 underordnet det første krav.
Denne opfattelse synes da også at være i  

 overensstemmelse med Patentdirektoratets bekendtgørelse nr. 874 af 19.  

 december 1988, § 16, stk. 2 (Bilag 2) og Patentdirektoratets fortolkning  

 heraf i cirkulære nr. 9 af 16. september 1985, kapitel I, 1. afsnit og  

 kapitel II, 1. og 2. afsnit (Bilag 3), jvf. vedlagte kopier heraf.
 Medmindre Direktoratet derfor med afslaget tilkendegiver påbegyndelse af  

 en ny og hidtil uvarslet praksis (som i så fald vil være ganske enestående  

 for Danmarks vedkommende) må vi derfor gå ud fra, at ovenstående generelle  

 regel vedrørende en patentansøgnings primære anliggende stadig har gyldighed.  

 Direktoratets indledende kritik af den i krav 5-6 omhandlede isolerende væske  

 er derfor efter vor opfattelse oplagt irrelevant, eftersom hovedkravet i det  

 den 29. oktober 1990 indleverede patentkravsæt i ansøgningen jo ikke er  

 rettet på en isolerende væske men på et flammesikkert, oliefyldt, elektrisk  

 kabel med mindst een leder og en lagdelt isolering, der er imprægneret med en  

 isolerende væske, og som er dannet af bånd, der er viklet rundt om lederen og  

 udelukkende består af cellulosemateriale, samt et omsluttende hylster, der  

 omslutter den lagdelte isolering.
Endvidere er Direktoratets måde at affatte afslaget på heller ikke formelt  

 i overensstemmelse med Direktoratets egne retningslinier vedrørende  

 affattelse af afslag, jvf.
Instruks nr. 25 af 16. september 1985, side 3,  

 sidste afsnit (Bilag 4), hvor der står:
»I almindelighed bør afslagsbegrundelsen være affattet således, at  

 den først imødegår de væsentligste af ansøgerens sidst anførte argumenter og  

 derefter - under henvisning til relevant materiale - angiver de betragtninger  

 på basis af hvilke afgørelsen er truffet«, idet vi i vor besvarelse af 29. oktober 1990 umisforståeligt rettede vor  

 argumentation på forskellene mellem kablet ifølge ansøgningen, dvs.  

 substansen af det fremsendte krav 1, og kablet ifølge US patent nr.  

 3.108.153, jvf. vort følgebrev af 29. oktober 1990, side 2, andet afsnit -  

 side 3 ned og den tilsvarende redegørelse i beskrivelsen, side 1, første  

 afsnit og side 2, linie 35 - side 4, linie 8.
 Ovennævnte påpegning af, at direktoratet på irregulær måed forsøger at  

 nedgøre det opfinderiske ved den foreliggende opfindelse ved at foregive at  

 opfindelsens primære mål er at tilvejebringe den i krav 5-6 omhandlede  

 isolerende væske er ikke blot udtryk for en principrytterisk påtale af et  

 formalitetsbrud fra Direktoratets side, men repræsenterer en essentiel  

 påpegning af, at enten har Direktoratet totalt misforstået problemstillingen  

 ifølge ansøgningen, eller også forsøger Direktoratet bevidst at fordreje  

 denne, thi Direktoratet fortsætter efterfølgende under punkt 3 i afslaget med  

 at anføre, at:
 »Med hensyn til den tekniske virkning angiver De side 3 i  

 beskrivelsen, at isoleringsolien ifølge opfindelsen ikke blot absorberer  

 hydrogen, men også carbonmonoxid, carbondioxid og vanddamp, men det fremgår  

 ikke, at der her er tale om egenskaber, hvorved olien ifølge opfindelsen  

 udmærker sig frem for den kendte olie - hvilket iøvrigt i betragtningen af de  

 to oliers nære kemiske slægtsskab heller ikke ville kunne forventes«.
Direktoratet tillader sig altså for det første at se fuldstændig bort fra,  

 at den foreliggende opfindelse primært har til formål at løse de problemer, der generelt forekommer i forbindelse med oliefyldte  

 elektriske kabler, hvori den faste isolering omkring lederne består af  

 viklinger af cellulosemateriale, medens den kendte teknik ifølge det af  

 direktoratet modholdte US patentskrift nr. 3.108.153 udelukkende sigter på at  

 tilvejebringe en løsning på et enkelt af de problemer, der forekommer i  

 forbindelse med »oliefyldte elektriske kabler, hvori den faste isolering  

 omkring lederne i kablet udelukkende består af polyethylen«.
Dette  

 forhold var ellers meget tydeligt blevet klarlagt i såvel den nye  

 beskrivelses indledning som i vort følgebrev af 29. oktober 1990, jvf.  

 ovenstående redegørelse herfor.
Direktoratet forfølger derimod en påstand om, at det af vore forklaringer  

 ikke skulle fremgå, at olien ifølge opfindelsen herved udmærker sig frem for  

 den kendte olie ved, at den ikke blot absorberer hydrogen, men også  

 carbonioxid og vanddamp.
Direktoratet tillader sig endvidere at bemærke, at  

 dette iøvrigt heller ikke ville kunne forventes i betragtning af de to oliers  

 nære kemiske slægtskab.
Til disse påstande vil vi gerne bemærke, at vi i den tidligere besvarelse  

 tydeligt har fremhævet, at det af det af Direktoratet fremdragne US  

 patentskrift kun fremgår, at den derfra kendte olie er i stand til at  

 absorbere hydrogengas.
Vi har ikke været i stand til noget steds i US  

 patentskriftet at lokalisere udsagn, der skulle kunne danne basis for en  

 viden endsige en formodning om, at den derfra kendte isoleringsolie skulle  

 kunne være i stand til at absorbere gasserne carbonmonoxid, carbondioxid og  

 vanddamp, og vi er heller i stand til i hverken Direktoratets tidligere  

 betænkning eller i det foreliggende afslag at få øje på henvisninger til  

 udsagn i US patentskriftet, hvoraf dette skulle fremgå.
Dertil kommer, at vi  

 heller ikke har kendskab til nogen almen kemisk læresætning, regel eller lov,  

 som går ud på, at et stof, der er i stand til at absorbere hydrogengas også  

 skulle være i stand til eller sandsynligvis vil være i stand til at absorbere  

 carbonmonoxid, carbondioxid eller vanddamp, og viser heller ikke, at  

 Direktoratet på noget sted har henvist til nogen sådan almen kemisk  

 læresætning, regel eller lov.
Vi må derfor konkludere, at når Direktoratet mener sig i stand til at  

 forfægte det synspunkt, at den kendte olie må forventes at være i stand til  

 at absorbere carbonmonoxid, carbondioxid og vanddamp som følge af det kemisk  

 nære slægtsskab med olien, der anvendes i kablet ifølge den foreliggende  

 opfindelse, er det på grundlag-af, at Direktoratet efter at have læst den  

 foreliggende ansøgnings beskrivelse og den deri forekommende eksperimentelle  

 dokumentation har erkendt, at olien, der anvendes ifølge den foreliggende  

 opfindelse, er i stand at absorbere de nævnte gasser, og herudfra formoder  

 Direktoratet så, at også den kendte olie skulle kunne forventes at absorbere  

 disse gasser.
Denne form for erkendelse er imidlertid et rendyrket udtryk  

 for, hvad der almindeligvis betegnes som bagklogskab.
Mman kan også sige, at  

 det er udtryk for en ejendommelig evne eller vilje til at ville stille  

 tingene på hovedet og derefter også anbringe sig selv på hovedet og så påstå,  

 at fra denne position ses verden og dens objekter i det rette perspektiv.
 Vi vil imidlertid tillade os at forfægte det synspunkt, at en sådan  

 »perspektivering« af forhold, der angår en opfindelse henholdsvis  

 den i forhold hertil kendte teknik, ikke hidtil har været anerkendt i  

 forbindelse med vurdering af en opfindelses patentbarhed her i landet, og vi  

 har vanskeligt ved at forestille os, at Ankenævnet skulle kunne tiltræde en  

 perception af denne art.
 Det skal herudover bemærkes, at af US patentskriftet, spalte 1, linie  

 51-56 fremgår følgende:
»Certain cable oils, notably those which contain a high degree of  

 aromaticity or olefinic unsaturation, are capable of absorbing rather than  

 evolving the gasses products formed under high electric stress, probably due  

 to the reactivity of the unsaturated loci in these oils with hydrogen og hydrogen radicals«.
Ovenstående konstatering er for fagkemikere et velkendt forhold.  

 Hydrogengas er et reduktionsmiddel, som er i stand til at reducere talrige  

 kemiske forbindelser, herunder organiske forbindelser med dobbeltbindinger,  

 hvad enten disse er af olefinisk eller aromatisk art, jvf. eksempelvis K.
A.  

 Jensen, Almen Kemi II, 2. oplag, København 1963, side 546, 5. afsnit (Bilag  

 5). Selv om også carbonmonoxid kan virke reducerende under visse forhold,  

 mens carbondioxid og vanddamp absolut ikke er reduktionsmidler, er det dog  

 vor opfattelse, at ingen fagkemiker, hverken ud fra det i US patentskriftet  

 specifikke udsagn eller ud fra nogen generel kemisk viden, ville være i stand  

 til at forudsige endsige have nogen positiv forventning om, at de ifølge US  

 patentskriftet nævnte hydrogengasabsorberende aromatiske forbindelser og  

 hermed beslægtede forbindelser skulle være i stand til også at absorbere  

 carbonmonoxid, carbondioxid og vanddamp i et elektrisk kabel.
Dette er noget,  

 man først med den foreliggende opfindelse og den hermed tilvejebragte  

 dokumentation kan siges at have en måske positiv formodning om, at der  

 foreligger mulighed for.
 Direktoratet fortsætter i sidste afsnit af punkt 3, på side 2 i afslaget  

 med at bemærke følgende:
 »Af side 3 i beskrivelsen fremgår således kun, at kablet ifølge  

 opfindelsen i teknisk henseende er ringere end det kendte kabel, da dets  

 isolationsmateriale ved nedbrydning ud over hydrogen tillige udvikler  

 ovennævnte gasser (dvs. carbonmonoxid, carbondioxid og vanddamp - vor  

 bemærkning L & R)».
Også denne bemærkning er i forbindelse med vurderingen af pantentbarheden  

 af kablet ifølge den foreliggende opfindelse fuldstændig irrelevant.
Der  

 findes hverken i patentlovgivningen, patentbestemmelserne eller -praksis  

 noget krav om, at et bestemt produkt ifølge en given opfindelse skal være  

 bedre end et eller andet allerede kendt produkt af samme art for at være  

 patentbart - det skal blot være nyt og adskille sig væsentligt i forhold  

 hertil.
Når der som i det foreliggende tilfælde er tale om to principielt  

 forskellige kabeltyper, er det naturligvis endnu mere absurd at give udtryk  

 for, at væsensforskelligheden og dermed patentbarheden af kabeltypen ifølge  

 opfindelsen skulle være betinget af, at den( uden foranstaltningerne ifølge  

 opfindelsen) er behæftet med nogle mindre hensigtsmæssige egenskaber, som  

 ikke forekommer ved en kendt kabeltype af anden art.
I og med at der er tale  

 om to principielt forskellige kabeltyper, vil de nemlig sandsynligvis også på  

 andre områder være i besiddelse af fra hinanden afvigende egenskaber, og  

 disse forskelle kan meget vel bevirke, at den kabeltype, som ved en første,  

 mere overfladisk betragtning kunne se ud til at være den mest fordelagtige,  

 vil da vise sig at være fuldstændig ubrugelig, når der også tages hensyn til  

 disse andre egenskaber, hvormed kabeltypen er behæftet.
Det har således for sagkundskaben inden for det kabelteknologiske område i  

 lang tid været et særdeles velkendt faktum, at kombinationen af  

 isoleringsolier og en fast isolering af polyethylenmateriale omkring lederne  

 i oliefyldte kabler er yderst problematisk og fører ved længere tids brug af kablet til  

 utilfredsstillende forhold.
Grunden hertil er, at ved kontakten mellem  

 polyethylenmaterialet og isoleringsolien har polyethylenet tendens til at  

 opløse sig i olien, hvorved denne forurenes med polyethylenet.
 Dette forhold er eksempelvis allerede beskrevet i »Il polietilene e  

 la sua applicazione ai cavi elettrici (Polyethylen og dets anvendelse til  

 elektriske kabler)», publiceret af A.E.I., Bellagio oktober 1954, side  

 142 (Bilag 6), hvor der under punkt 2.7, tredje afsnit står følgende:
 »Ved temperaturer højere end 60-70 grader C (dvs. ved forekommende  

 kabelfunktionstemperaturer - vor bemærkning L& R) opløses polyethylen i  

 et stort antal almindelige opløsningsmidler, såsom aromatiske og aliphatiske  

 carbonhydrider, chlorerede carbonhydrider, mange ethere, etc.«.
 Når polyethylenet opløses i isoleringsolien får denne ændret sin  

 viskositet og dermed sin strømbarhed i kablet, samtidig med, at polyethylenet  

 absorberer isoleringsolien og kvælder, navnlig i olier, der indeholder  

 aromatiske eller aliphatiske carbonhydrider, hvilket efterfølgende medfører  

 en mekanisk bøjningsstivhed af kablet.
I modsætning hertil er isolationsmateriale af cellulosebånd ikke  

 opløselige og kvælder ej heller, når de bringes i kontakt med  

 isoleringsolier.
Til oliefyldte kabler foretrækkes derfor i stor udstrækning  

 isolationsmateriale bestående af cellulose, og dette er en sandhed, som har  

 gyldighed den dag i dag.
Navnlig oliefyldte højspændingskabler, som de  

 forekommer i handelen, har stadigvæk en fast isolation af cellulosepapirbånd.  

 Dette bekræftes eksempelvis af den af Lothar Heinold redigerede »Power  

 Cables and their Application«, Part 1, 3rd revised edition, 1990, side  

 35 (Bilag 7) som er udgivet af den inden for det kabelteknologiske område  

 vel- og verdenskendte firma Siemens Aktiengesellschaft, i hvilken publikation  

 det på side 35, spalte 1, linie 2-7 hedder:
»Impregnated paper was used for conductor insulation at the end of  

 the last century.
It made possible the manufacture of cables for higher  

 voltages.
Because of its good dielectric properties, paper insulation is  

 still indispensible for cables used at ud to the highest operation voltages  

 customary today.« På ovenstående baggrund er vi af den opfattelse, at Direktoratets  

 vurdering af, at et oliefyldt kabel isoleret med cellulosemateriale i teknisk  

 henseende er ringere end et polyethylenisoleret oliefyldt kabel, måske ikke  

 helt kan tillægges den vægt, som direktoratet øjensynligt mener sig  

 berettiget til at tillægge den.
Den faktiske sagkundskab inden for området  

 deler i hvert fald øjensynligt ikke Direktoratets synspunkt.
Denne  

 sagkundskab, hvoraf Ansøger til nærvæernde ansøgning iøvrigt udgør en på  

 verdensplan ikke uvæsentlig part, ved imidlertid, at på trods af ovennævnte  

 forhold vedrørende anvendeligheden af cellulosemateriale i forhold til  

 polyethylen som isoleringsmateriale i oliefyldte, elektriske kabler, har der  

 ved de hidtil kendte kabler, i hvilke lederne er isoleret med  

 cellulosemateriale, foreligget problemer af forskellig art (som det ovenfor  

 er forklaret), men den foreliggende opfindelse har netop haft til formål at  

 løse disse problemer, og ifølge det, der er dokumenteret i nærværende  

 ansøgnings beskrivelses detaljerede del, er dette lykkedes.
 Efter vor opfattelse burde Direktoratet måske derfor have indskrænket sin  

 vurderingstrang til at tage stilling til, om dette findes godtgjort eller ej,  

 i stedet for at forsøge at gøre sig klog på forhold, som man af gode grunde  

 hverken har eller kan have den fornødne sagkyndige ekspertise til at kunne  

 tage stilling til.
 Under punkt 4 i afslaget tilkendegiver Direktoratet indledningsvis i  

 afsnit 1, at:
 »De forsøg, der er redegjort for i beskrivelsens specielle del, viser  

 kun(?), at isoleringsvæsken og kablet ifølge opfindelsen har en række  

 fordelagtige egenskaber, og at additivet har gavnlige virkninger«.
 Direktoratet finder dog efterfølgende i punkt 4, afsnit 2, at:
 »Det er dog ikke påvist, at disse fordelagtige egenskaber skyldes den  

 minimale ændring af additivets sammensætning, som udgør den eneste forskel  

 mellem olien ifølge opfindelsen og den kendte olie, eftersom der ikke er  

 beskrevet sammenlignende forsøg, som viser den kendte olies egenskaber«.
 På baggrund heraf finder Direktoratet i sidste afsnit af punkt 4, at:
»I Deres ovennævnte brev (af 29. oktober 1990) og i den ændrede  

 beskrivelse findes der således ingen dokumentation for eller  

 sandsynliggørelse af, at der ved anvendelse af væsken ifølge opfindelsen kan  

 opnås nogen teknisk virkning ud over den, der er opnået ved den kendte  

 væske.« Dette udsagn er imidlertid i direkte modstrid med, hvad Direktoratet  

 efterfølgende anfører under punkt 5 i afslaget, hvor der står følgende:
 » Vi er enige med Dem i, at der i ansøgningen er beskrevet nogle  

 egenskaber ved olien og kablet ifølge opfindelsen, og at US patentskriftet  

 ikke beskriver tilsvarene egenskaber ved olien og kablet ifølge  

 patentet«.
Idet vi går ud fra, at Direktoratet for ansøgningens vedkommende her  

 henviser til de egenskaber, som Direktoratet ovenfor under punkt 4 har kaldt  

 fordelagtige, har vi overordentlig vanskeligt ved at se, hvad der er  

 substansen i Direktoratets argumentation eller ræsonnement.
Man kan da ikke  

 ved sin fornufts fulde brug på den ene side tilkendegive, at der i  

 beskrivelsens specielle del er redegjort for forsøg, der viser, at  

 isoleringsvæsken og kablet ifølge opfindelsen har en række fordelagtige  

 egenskaber, og at additivet har gavnlige virkninger, og samtidig påstå, at  

 der i samme (ændrede) beskrivelse ikke findes dokumentation for eller  

 sandsynliggørelse af, at der ved anvendelse af væsken ifølge opfindelsen kan  

 opnås nogen teknisk virkning ud over den, der allerede er opnået ved den  

 kendte væske, når man på den anden side erkender, at de i ansøgningen beskrevne egenskaber ved olien og kablet  

 ifølge opfindelsen, ikke er beskrevet ved olien og kablet ifølge det af  

 Direktoratet fremdragne US patent.
 Om ovennævnte påviselige og erkendte forskelle mellem kablet ifølge  

 opfindelsen og kablet ifølge US patentet fortsætter Direktoratet sin yderst  

 særegne, nærmest »Monty Pyton«-agtige argumentation md at bemærke,  

 at:
»Dette er imidlertid ikke ensbetydende med, at opfindelsen adskiller  

 sig væsentligt fra kendt teknik, idet det tværtimod må forventes, at den  

 kendte olie som følge af den næsten identiske sammensætning må have næsten samme egenskaber, uanset at disse ikke er beskrevet.
Altså, Direktoratets opfattelse er den, at selv om de omhandlede  

 egenskaber ikke er beskrevet ved den kendte olie (og iøvrigt - som ovenfor  

 påvist - ikke kunne-forudses eller-forventes ud fra nogen almen kemisk  

 viden), kunne man alligevel forvente, at de skulle være til stede ved den  

 kendte olie.
Denne erkendelse kræver det vitterlig mere end normale  

 menneskelige evner at kunne nå til, medmindre da, at man gør brug af den  

 erkendelse, der fremgår af den foreliggende ansøgning, men dette er (som  

 allerede ovenfor påpeget) udtryk for en i alle henseender utilstedelig gøren  

 brug af den med bagklogskaben følgende indsigt.
 Vi har ikke detaljeret kendskab til hvilke krav, Direktoratet stiller til  

 sine tekniske sagsbehandleres kvalifikationer og patentfaglige ekspertise,  

 men vi går dog ud fra som givet, at de under deres uddannelse og oplæring  

 gøres bekendt med, at man ved vurderingen af patentbarheden af en opfindelse  

 ikke kan overføre den erkendelse, som er tilvejebragt med opfindelsen, til  

 den i forhold til denne fremdragne kendte teknik, når denne erkendelse ikke  

 fremgår af de omhandlede skrifter.
 I anden forbindelse, nemlig i Patentdirektoratets Instruks nr. 18 af 16.  

 september 1985, side 3, sidste afsnit, (Bilag 8) indskærpes Direktoratets  

 sagsbehandlere da i hvert fald, at:
 »Sagsbehandleren må imidlertid være opmærksom på den fare, der kan  

 ligge i, at man efter at have læst det selvstændige krav, lader indeholdet af  

 dette indgå i sine overvejelser på samme ubevidste måde som anden kendt  

 teknik og herved fejlagtigt bedømmer en hensigtsmæssig udførelsesform for  

 opfindelsen som selvfølgelig«.
 Denne belæring af Direktoratets sagsbehandlere vedrører problemstillingen  

 mellem en ansøgnings uselvstændige krav og den kendte teknik, men vi går ud  

 fra som givet, at Direktoratets sagsbehandlere også belæres om, at denne  

 problemstilling ikke er mindre relevant, når det drejer sig om en ansøgnings  

 selvstændige krav og den kendte teknik.
 Direktoratet fortsætter i afslutningen af punkt 5 med en påstand om, at:
»For kablets vedkommende har De, som ovenfor nævnt, endog påpeget, at  

 det kendte kabels egenskaber er bedst, takket være anvendelsen af polyethylen  

 som leder-isoleringsmaterialet.« Denne insinuation har vi ovenfor klart gendrevet og påvist, at det er  

 Direktoratet, der opfatter det kendte kabel som et bedre kabel end kablet  

 ifølge opfindelsen, og at denne opfattelse er Direktoratet (ud i al sin  

 bedrevidenhed) helt alene om og absolut ikke kan finde nogen støtte for hos  

 den faktiske sagkundskab inden for det kabelteknologiske område.
 Direktoratet afslutter sit »ræsonnement« under punkt 6 i  

 afslaget med at »konstatere«:
»De har således hverken i Deres ovennævnte brev eller i den ændrede  

 beskrivelse anført noget, der kan ændre den opfattelse, at opfindelsen ikke  

 adskiller sig væsentligt fra, hvad der kendes fra US-patent nr. 3.108.153, og  

 at det nye ifølge opfindelsen ikke giver anledning til nogen overraskende  

 teknisk virkning.« På baggrund af ovenstående gennemgang af Direktoratets yderst  

 ejendommelige måde at argumentere og ræsonnere på, der for normalt tænkende  

 vel kun kan karakteriseres med Viggo Hørups ord i sin tid som »det  

 vitterlige vås«, kan man naturligvis ikke forvente andet end denne  

 absurditet af en »konklusion«, hvis ellers dette ord kan benyttes  

 om Direktoratets afsluttende bemærkninger, som mere har karakter af, at  

 Direktorats »frasemaskiner« er løbet fuldstændig løbsk og har  

 undraget sig enhver kontrol fra det menneskelige intellekt, medmindre da, at  

 de skal opfattes som et forsøg på at fornærme Ansøger og hans fuldmægtig for  

 deres seriøse forsøg på at forklare Direktoratet, hvad realiteterne i sagen drejer sig om, i stedet  

 for et alvorligt ment forsøg på at tage stilling til disse realiteter.
 For alle andre end den pågældende sagsbehandler i Direktoratet må det vel  

 nemlig anses for at stå ganske klart, at det af såvel den oprindelige  

 beskrivelse af 18. august 1983 som af den ændrede beskrivelse af 29. oktober  

 1990 og det hermed følgende brev fremgår, at den foreliggende opfindelse  

 angår en løsning af nogle hidtil forekommende problemer i forbindelse med  

 oliefyldte kabler af den type, hvori den eller de forekommende ledere er  

 isoleret med en lagdelt isolering dannet af bånd af cellulosemateriale, som  

 er imprægneret med en isolerende væske, hvilken væske skal være i besiddelse  

 af en række specifikke egenskaber, som er nødvendige for at opnå et i praksis  

 brugbart og over længere tidsrum funktionsdueligt kabel, nemlig:
 1. En høj dielektricitetsstyrke.
 2. En lav dielektricitetstabsfaktor, dvs. tg delta.
 3. En sådan viskositet ved en hvilken som helst temperatur, som kablet i  

 praksis udsættes for, at væsken let kan flyde langs kablet.
 4. En konstant fysisk tilstand over et bredt temperaturområde.
 5. En god gasabsorptionsevne, navnlig for hydrogengas, carbonmonoid,  

 carbondioxid og vanddamp.
 6. Flammesikkerhed og en sådan beskaffenhed, at der ikke udvikles toxiske  

 gasser i tilfælde af høje temperaturer eller brand.
 Disse egenskaber har ifølge opfindelsen vist sig at blive opnået, når  

 kablet ifølge opfindelsen er karakteriseret ved den i krav 1's kendetegnende  

 del angivne væske.
 I beskrivelsens specielle del er det ved de der beskrevne forsøg  

 godtgjort, at de omhanlede problemer ved de kendte kabler af den givne art  

 faktisk løses ved foranstaltningerne ifølge den kendetegnende del af krav 1,  

 jvf. beskrivelsen af 29. oktober 1990, side 7, linie 1 - side 14, linie 10,  

 hvilket Direktoratet (når man afskræller Direktoratets sprog dets brug af  

 generelle eufemismer i stedet for de i forsøgene benyttede reelle specifikke  

 termer) faktisk bekræfter i første afsnit af punkt 4 i afslaget.
 Specielt er det med forsøgene godtgjort, at isoleringsvæsken i kablet  

 ifølge opfindelsen har et tilstrækkelig højt flamme- og brændpunkt, jvf.  

 tabellen side 8 med tilhørende kommentarer i beskrivelsen, altså at et med  

 den foreslåede væske imprægneret kabel vil være flammesikkert, og at  

 isoleringsvæsken i kablet ifølge opfindelsen er i stand til ikke blot at  

 absorbere hydrogengas men også gasserne carbonmonoxid, carbondioxid og  

 vanddamp, jvf. tabellerne side 13 med tilhørende kommentarer i beskrivelsen.  

 Altså vil den foreslåede isoleringsvæske være i stand til at eliminere de  

 gasser, der kan dannes i et oliefyldt kabel, hvori lederne er isoleret med  

 cellulosemateriale.
 Direktoratet har ikke over for opfindelsen ifølge ansøgningen fremdraget  

 nogen kendt teknik, der angår oliefyldte kabler med  

 cellulose-materialeisolerede ledere og de hermed forekommende specifikke  

 problemer.
 Direktoratet har ej heller fremdraget nogen kendt teknik, der beskriver en  

 til oliefyldte elektriske kabler beregnet isoleringsvæske eller -olie, som  

 vides at være i stand til at løse specifikke problemer, der forekommer i  

 forbindelse med oliefyldte kabler med ledere isoleret med  

 cellulose-materiale.
Direktoratet har alene fremdraget et patentskrift (US 3.108.153), der  

 beskriver et elektrisk kabel med ledere isoleret med polyethylenmateriale og  

 imprægneret med en isoleringsvæske eller -olie, der alene angives at være i  

 stand til at absorbere hydrogengas.
Isoleringsvæsken er ikke identisk med den  

 isoleringsvæske, der benyttes i kablet ifølge den foreliggende opfindelse,  

 hvilket Direktoratet anerkender under punkt 2, første punktum i afslaget.  

 Isoleringsvæsken angives ej heller at være i besiddelse af de egenskaber, som  

 isoleringsvæsken, der benyttes i kablet ifølge den foreliggende opfindelse,  

 har, hvilket Direktoratet bekræfter under punkt 5, første punktum i afslaget.  

 Isoleringsvæsken ifølge det fremdragne US paten kunne derfor ikke forventes  

 at løse de problemer, der forekommer i forbindelse med oliefyldte kabler  

 isoleret med cellulosemateriale, navnlig ikke forventes at være i stand til  

 at absorbere carbonmonoxid,-carbondioxid og vanddamp, der er gasser, som  

 opstår under et sådant kabels funktion, men ikke under et med  

 polyethylenmateriale isoleret kabels funktion.
Den kendte isoleringsvæske (og  

 hermed beslægtede væsker) kunne heller ikke ud fra anden almen kemisk viden i  

 kombination med de angivelser om den kendte væske, der fremgår af US  

 patentskriftet, forventes eller formodes at være i stand til at løse disse  

 problemer, jvf. vor redegørelse herfor i nærværende klagebegrundelse, side  

 11, andet hele afsnit og side 12, tredje afsnit - side 13, linie 1.
 På denne baggrund må vi derfor konkludere, at kablet ifølge opfindelsen  

 ikke blot er nyt, men også må anses for at adskille sig væsentligt fra den af  

 Direktoratet fremdragne kendte teknik, som den fremgår af US patentskrift nr.  

 3.108.153.
 Kablet ifølge opfindelsen må derfor anses for at opfylde kriterierne for  

 patenterbarhed, som de er fastlagt i patentlovens § 2, stk. 1 og 2.
 Det samme må gælde en anvendelse af den ifølge opfindelsen foreslåede  

 isoleringsvæske i kablet ifølge opfindelsen.
Ganske vist er Direktoratet øjensynligt af den opfattelse, at også den fra  

 US 3.108.153 kendte isoleringsvæske kan formodes at være i besiddelse af  

 tilsvarende egenskaber som isoleringsvæsken, der anvendes i kablet ifølge den  

 foreliggende opfindelse.
Denne formodning baserer Direktoratet øjensynligt  

 på, at de i begge væsker forekommende kemiske forbindelser er beslægtede.
 Hertil skal for det første bemærkes, at såvel de kemiske bestanddele som  

 disse bestanddeles kvantificerbare egenskaber samt den kvantitative  

 sammensætning af bestanddelene i væsken ifølge den foreliggende ansøgning er  

 pålagt restriktioner, som ikke finder gensvar for bestanddelenes vedkommende  

 i og den kvantitative sammensætning af den kendte væske, jvf. at  

 polydimethylsiloxanen i væsken ifølge opfindelsen skal have en viskositet på  

 over 5 cts ved 25 grader C, mens dimethylpolysiloxanen i den kendte væske kan  

 have en viskositet på fra 0,6 til 30.000 cts. ved 25 grader C, at der  

 specifikt benyttes isopropyldiphenyl i væsken ifølge den foreliggende  

 ansøgning, mens denne forbindelse ikke er nævnt som mulig bestanddel af den  

 kendte væske, og at isopropyldipehnylen højst kan forekomme i en mængde på op  

 til 10 vægtprocent i forhold til vægten af den totale vægt af væskeblandingen  

 ifølge den foreliggende ansøgning, mens de hydrogengasabsorberende,  

 aromatiske carbonhydrider, der anvendes i den kendte væske, kan forekomme i  

 op til 25 vægtprocent i forhold til vægten af kabelvæsken.
 Alene på grund af disse forskelle kan den kendte isoleringsvæske ikke  

 forventes at have egenskaber, som er sammenfaldende med egenskaberne af  

 væsken ifølge opfindelsen.
For det andet og væsentligste baserer Direktoratet åbenbart sin formodning  

 om, at den kendte væske har egenskaber, der svarer til egenskaberne ved  

 væsken ifølge opfindelsen, på det kemiske slægtsskab mellem forbindelserne i  

 de to væsker.
Da de kemiske forbindelser i den kendte væske ifølge US  

 patentskriftet ikke angives at være i besiddelse af sådanne egenskaber, og da  

 Direktoratet ikke henviser til nogen anden kilde derudover, hvorfra  

 Direktoratet måtte have en viden om sådanne egenskabers forekomst ved  

 forbindelserne i den kendte væske, må vi gå ud fra, at Direktoratets  

 formodning kun kan stamme fra en viden om, at væsken ifølge den foreliggende  

 opfindelse har disse egenskaber.
 Direktoratets formodning om egenskabernes forekomst ved den kendte væske  

 kan i så fald kun bero på en overføring af den erkendelse, der er  

 tilvejebragt med den foreliggende opfindelse, til den fremdragne kendte  

 teknik, hvor en sådan erkendelse ikke kan påvises.
 Vi har ovenfor tilkendegivet og dokumenteret, at en sådan gøren brug af  

 den med bagklogskaben følgende indsigt er klart utilstedeligt, hvilket burde  

 være elementært for enhver patentsagkyndig, selv på novicestadiet, thi  

 såfremt det var en tilladelig fremgangsmåde ved vurdering af en opfindelses  

 patentbarhed, ville ingen opfindelse være patentbar, idet alle ville kunne  

 gøres nærliggende i forhold til kendt teknik af en eller anden art ved en  

 sådan intellektuel manipulation af de aktuelle fakta.
Direktoratets efterlysning af sammenligningsforsøg, der skulle godtgøre,  

 at isoleringsvæsken ifølge den foreliggende opfindelse har bedre egenskaber  

 end den kendte væske, er på denne baggrund oplagt irrelevant.
Sådanne forsøg  

 ville kun kunne være berettigede, såfremt man forud for den foreliggende  

 opfindelses fremkomst vidste, at den kendte væske var i besiddelse af  

 egenskaber af samme art, som dem med opfindelsen påviste hos væsken ifølge  

 ansøgningen.
Som afsluttende dokumentation for, at vor ovenfor tilkendegivelse af, at  

 den foreliggende opfindelse må anses for at være patenterbar i henhold til  

 sædvanlig dansk praksis ved vurdering af, om en opfindelse adskiller sig  

 væsentligt fra kendt teknik eller ej, skal vi henvise til Patentankenævnets  

 kendelse af 22. februar 1991 i sagen J. nr.
P 31/88 vedrørende den i DK  

 patentansøgning nr. 1011/77 (fremlæggelsesskrift nr. 147.859 B) omhandlede  

 opfindelse.
Den i denne ansøgning omhandlede opfindelse angik en ny anvendelse af et  

 i-sig-selv kendt stof (en nitrogenholdig harpiks) som limningsaccelerator i  

 en papirfilm af den type, hvori limstoffet er cellulosereaktivt.
Den  

 omhandlede nitrogenholdige harpiks var ikke blot i sig selv kendt, men også  

 kendt for anvendelse i en anden papirlimtype, i hvilken det aktive limstof  

 (kolofonium eller træharpiks) ikke var cellulosereaktivt men baserer sin  

 limvirkning på fysiske tiltrækningskræfter (Van der Waal's kræfter) mellem  

 papirfibrene og limstoffet.
Den nitrogenholdige harpiks' funktion i denne  

 anden limtype var at frembringe vådstærkt papir og virke som retensionsmiddel  

 for farvestoffer og fyldstoffer og fremme hurtig afvanding af papirpulpen  

 under papirfremstillingen.
I forbindelse med den kendte anvendelse var der  

 ingen angivelse af, at den nitrogenholdige harpiks var i stand til at  

 frembringe limningsacceleration i forbindelse med den cellulosereaktive  

 papirlimtype.
 Den nye anvendelse af den kendte nitrogenholdige harpiks var i den  

 omhandlede ansøgning bl.a. udtrykt i form af et krav rettet på en papirlim,  

 hvori den nitrogenholdige harpiks indgik som bestanddel med betegnelsen  

 limningsaccelerator.
 Den nye anvendelse af det kendte stof bestod således i anvendelse i  

 en-anden papirlimtype til løsning af nogle andre opgaver, som ikke var  

 beskrevet og ikke kunne forventes løst ud fra den allerede kendte anvendelse  

 af stoffet.
 Denne nye anvendelse af det kendte stof blev af Patentdirektoratet  

 naturligvis anset for at angå en opfindelse, som adskilte sig væsentligt fra  

 det hidtil kendte, og Direktoratet godkendte derfor ansøgningen til  

 fremlæggelse.
 Efter fremlæggelsen blev der nedlagt indsigelse mod ansøgningen, men  

 Direktoratet opretholdt godkendelsen af ansøgningens patenterbarhed, og det  

 samme gjorde Patentankenævnet, efter at Direktoratets afgørelse af Indsiger  

 var blevet indbragt for Ankenævnet.
Hvis opfindelsen ifølge den foreliggende ansøgning havde været en  

 fuldstændig parallel til opfindelsen i ovennævnte ansøgning (1011/77), skulle  

 den have bestået i at anvende den isoleringsvæske, der kendes fra US  

 patentskrift nr. 3.108.153, og der anvendes i elektriske kabler med ledere  

 isoleret med polyethylenmateriale, og i den forbindelse er kendt for alene at  

 være i stand til at absorbere hydrogengas, i et elektrisk kabel med ledere  

 isoleret med cellulosemateriale, og i den forbindelse har til formål at løse  

 de problemer, der forekommer i forbindelse med denne kabeltype, herunder  

 bl.a. at absorbere carbonmonoxid, carbondioxid og vanddamp.
Denne nye  

 anvendelse af den kendte væske i en anden kabeltype måtte da, i analogi med  

 ovennævnte afgørelse, anses for værende patenterbar, eftersom man ikke kunne  

 forudse eller forvente, at den kendte væske ud fra de hidtil foreliggende  

 oplysninger om den skulle være i stand til at udøve de nye funktioner i den  

 anden kabeltype.
Opfindelsen ifølge den foreliggende ansøgning er imidlertid endnu mere  

 forskellig fra den kendte teknik end ovennævnte parallel til opfindelsen  

 ifølge ans.nr. 1011/77, for hvilken der foreligger den retningsgivende  

 afgørelse, idet den ifølge den foreliggende opfindelsen benyttede  

 isoleringsvæske i sig selv er ny og blot er kemisk beslægtet med den kendte  

 væske.
Opfindelsen ifølge den foreliggende ansøgning må derfor nødvendigvis  

 anses for at adskille endnu mere fra den kendte teknik, end hvad der var  

 tilfældet for opfindelsen, som var genstand for ovennævnte afgørelser, og den  

 må derfor om muligt i endnu højere grad anses for at være patenterbar.
Vi har i nærværende klagebegrundelse indledningsvis angivet, at der sammen  

 med begrundelsen fremsendes forslag til nyt patentkravsæt og en hertil  

 tilpasset ny beskrivelsesindledning.
Grunden til det nye patentkravforslag er  

 i det væsentlige, at vi har opdaget, at der i det tidligere krav 5 af 29.  

 oktober 1990 er en formel fejl, idet kravet ikke henviser til krav 1, hvilket  

 naturligvis er en forudsætning for opretholdelse af opfinderisk enhed mellem  

 de selvstændige krav i ansøgningen og iøvrigt også for at tilkendegive den  

 specifikke anvendelse af den isolerende væske ifølge opfindelsen.
Herudover  

 har vi præciseret krav 1, således at den indledende del angiver det som  

 værende kendt, at den isolerende væske har et indhold af polydimethylsiloxan,  

 idet dette synes at fremgå af beskrivelsens indledning.
Endelig har vi  

 foretaget en mindre sproglig præcisering af krav 3, uden at dette dog  

 egentlig ændrer noget ved det heri angivne.
 Den nye beskrivelsesindledning er blevet tilpasset det rettede  

 patentkravsæt og derudover undergået visse ændringer af mere sproglig art.  

 Hherudover er forklaringen af det med opfindelsen opnåelige endvidere søgt  

 yderligere tydeliggjort i overensstemmelse med det ovenfor anførte.
 Efter vor opfattelse er der ved de foretagne ændringer af patentkrav og  

 beskrivelsesindledning ikke tilført ansøgningen noget materielt nyt, ud over  

 hvad der fremgik af ansøgningen som indleveret.
På baggrund af det ovenfor anførte skal vi henstille, at Patentankenævnet  

 tilkendegiver, at det af Direktoratet fremdragne US patentskrift nr.  

 3.108.153 ikke er til hinder for meddelelse af patent på opfindelsen, som den  

 er defineret i det hermed foreliggende patentkravsæt og forklaret i den  

 hertil hørende nye beskrivelsesindledning, hvorfor ansøgningen bør  

 tilbagesendes til Patentdirektoratet med henblik på fortsat behandling på  

 grundlag heraf.' De med klagebegrundelsen indleverede krav lød således:
 »1. Flammesikkert, oliefyldt elektrisk kabel med mindst en leder og  

 en lagdelt isolering, der er imprægneret med en isolerende væske indeholdende  

 polydimethylsiloxan, og som er dannet af bånd, der er viklet rundt om lederen  

 og udelukkende består af cellulosemateriale, samt et omsluttende hylster, der  

 omslutter den lagdelte isolering, kendetegnet ved, at den isolerende  

 væske omfatter en blanding af en polydimethylsiloxan med en viskositet på  

 over 5 cts ved 25 grader C og isopropyldiphenyl, hvorhos sidstnævnte  

 forekommer i blandingen i en mængde på ikke over 10 vægt% baseret blandingens  

 samlede vægt.
 2. Flammesikkert elektrisk kabel ifølge krav 1, kendetegnet ved, at  

 det omsluttende hylster er en kappe, at der kun er indesluttet en elektrisk  

 leder i kappen, og at en kanal, som løber inden i lederen koaksialt med  

 denne, er fyldt med den isolerende væske, som imprægnerer den lagdelte  

 isolering af cellulosemateriale, der er viklet omkring den elektriske leder.
 3. Flammesikkert elektrisk kabel ifølge krav 1, kendetegnet ved, at  

 det omsluttende hylster er et stift metalrør, og at en gruppe på tre  

 elektriske ledere, der hver især er isoleret med bånd af cellulosemateriale  

 viklet omkring lederen, er indesluttet i dette stive metalrør, som er fyldt  

 med isolerende væske.
 4. Flammesikkert elektrisk kabel ifølge et hvilket som helst af kravene 1  

 til 3, kendetegnet ved, at i blandingen af polydimethylsiloxan og  

 isopropyldiphenyl udgør sidstnævnte en mængde på mellem 3 og 7 vægt% af  

 blandingens samlede vægt.
 5. Isolerende væske til anvendelse i et elektrisk kabel ifølge krav 1,  

kendetegnet ved, at den omfatter en blanding af en  

 polydimethylsiloxan med en viskositet på over 5 cts ved 25 grader C og en  

 isopropyldiphenyl, hvorhos sidstnævnte forekommer i blandingen i en mængde på  

 ikke over 10 vægt% i forhold til blandingens totale vægt.
6. Isolerende væske ifølge krav 5, kendetegnet ved, at  

 isopropylhenylet forekommer i blandingen i en mængde på mellem 3 og 7 vægt%  

 af blandingens totale vægt.« Patentankenævnet har behandlet sagen på sit møde den 12. februar 1993.
For klageren mødte civ.ing.
Rudolf Nikolajsen, der forelagde sagen og  

 besvarede spørgsmål fra nævnets medlemmer.
 Klageren anførte navnlig, at det ansøgte havde ført til patentudstedelse i  

 en række lande med stort set tilsvarende patentkrav, og at det modholdte med  

 en undtagelse havde været fremdraget under sagsbehandlingen.
 Ankenævnet skal udtale:
Nævnet finder, at egenskaberne, herunder dielektrisk holdfasthed,  

 dielektriske tab, mekanisk styrke og termisk holdfasthed, hos en elektrisk  

 kabelisolation, som består af en fast isolation imprægneret med en  

 isolationsolie, må bestemmes på grundlag af den aktuelle sammensatte  

 isolation.
Den sammensatte isolation ifølge det ansøgte indeholder en fast  

 isolationsbestanddel, som findes at adskille sig væsentligt fra den faste  

 isolation ifølge det modholdte og en imprægneringsvæske med  

 tilsætningsstoffer, som afviger fra de modholdte.
Nævnet finder ikke, at  

 egenskaberne hos isolationen ifølge opfindelsen kan udledes af modholdet,  

 hvorfor bestemmes:
 Sagen tilbagesendes til direktoratet til fortsat behandling på basis af de  

 i klagebegrundelsen fremførte krav.
