 I medfør af § 9, stk. 4, i lov om folkeskolen, jfr. lovbekendtgørelse nr.  

 541 af 21. august 1986 fastsættes:
I.
Kredsen af valgfag § 1.  Der kan tilbydes eleverne på 8.-10. klassetrin  

 undervisning i følgende fag og emner: maskinskrivning, fotolære, drama,  

 filmkundskab, datalære, geografi, biologi, formning, musik, håndarbejde,  

 sløjd, hjemkundskab, motorlære samt kendskab til uddannelsesforhold og til  

 vilkårene i arbejdslivet  (arbejdskendskab). Der kan herudover tilbydes  

 eleverne i 10. klasse undervisning i historie og latin.
 Stk. 2.  Der kan endvidere tilbydes eleverne  

 undervisning i andre værkstedsfag, herunder i elektronik, under forudsætning  

 af, at undervisningen tilrettelægges som værkstedsundervisning med  

 overvejende vægt på fagets praktisk-tekniske sider.
 Stk. 3.  I faget arbejdskendskab indgår besøg og  

 praktikophold i virksomheder og institutioner efter de herom fastsatte  

 bestemmelser.
§ 2.  Undervisningsministeriet, Direktoratet for  

 Folkeskolen og Seminarier m.v., kan godkende, at der tilbydes eleverne  

 undervisning i andre fag eller emner  end de i § 1 nævnte.
For 8. og  

 9. klassetrin kan der dog kun godkendes fag eller emner, hvori hovedformålet  

 med undervisningen er, at eleverne tilegner sig praktiske (manuelle)  

 færdigheder eller kunstneriske udtryksformer, jfr. lovens § 9, stk. 4.
 Stk. 2.  Undervisning i barnepleje som særskilt emne  

 eller i tilknytning til faget hjemkundskab kræver ikke særlig godkendelse.
 Stk. 3.  Ansøgning om godkendelse efter stk. 1 indsendes  

 gennem amtsrådet.
II.
Formålet med undervisningen i de enkelte valgfag § 3.  Formålet med undervisningen i  

maskinskrivning  er, at eleverne bliver fortrolige med skrivemaskinens  

 brug og tilegner sig en sådan færdighed i blindskrift, at de bliver i stand  

 til at anvende skrivemaskine på en rationel måde som et praktisk  

 hjælpemiddel.
 § 4.  Formålet med undervisningen i fotolære  

  er, at eleverne erhverver viden om grundlæggende fotografiske processer og  

 materialer, og at de tilegner sig færdigheder i fotografisk teknik og  

 udtryksform.
 Stk. 2.  Undervisningen skal medvirke til, at eleverne  

 udvikler deres evne til at bedømme fotografiske billeders indhold og  

 komposition.
 § 5.  Formålet med undervisningen i drama  er,  

 at eleverne udvikler deres evne for ved tale, bevægelse og andre virkemidler  

 at give udtryk for oplevelser, tanker og følelser.
 Stk. 2.  Undervisningen skal fremme elevernes mulighed  

 for at erkende sig selv og for at indleve sig i andre menneskers situation.
 Stk. 3.  Undervisningen skal tillige medvirke til, at  

 eleverne udvider deres forståelse af sceniske udtryksformer og dermed deres  

 forudsætninger for at opleve og bedømme dramatisk kunst.
 § 6.  Formålet med undervisningen i  

filmkundskab  er, at eleverne erhverver viden om film- og TV-mediernes  

 udtryksmåder og om de særlige betingelser for produktion og modtagelse, der  

 er baggrunden for mediernes funktion som formidlere af oplevelser og  

 oplysninger.
 Stk. 2.  Det skal tilstræbes, at eleverne udvikler en  

 vurderende holdning over for den indflydelse, der gennem medierne kan øves  

 såvel på den enkelte som på samfundet som helhed.
 Stk. 3.  Undervisningen skal medvirke til, at eleverne  

 tilegner sig nogen færdighed i at udtrykke sig ved hjælp af medierne, og til,  

 at de udvider deres forudsætninger for at opleve og bedømme film og TV-kunst.
 § 7.  Formålet med undervisningen i historie,  

 geografi, biologi, formning, musik, håndarbejde, sløjd og hjemkundskab  

  er som angivet i §§ 6-10 og 12-14 i bekendtgørelse af 19. januar 1987 om  

 formålet med undervisningen i folkeskolens fag.
 Stk. 2.  Undervisningsministeriet, Direktoratet for  

 Folkeskolen og Seminarier m.v., kan dog godkende, at der fastsættes et  

 videregående eller supplerende formål med undervisningen på 8.-10.  

 klassetrin.
 Stk. 3.  Ansøgning om godkendelse efter stk. 2 indsendes  

 gennem amtsrådet.
 § 8.  Formålet med undervisningen i motorlære  

  er, at eleverne erhverver et praktisk og teoretisk kendskab til forskellige  

 motorers opbygning og virkemåde og et særligt kendskab til motorkøretøjers  

 konstruktion og hensigtsmæssige behandling.
 Stk. 2.  Det skal tilstræbes, at eleverne opnår nogen  

 færdighed i at justere og vedligeholde motorer og motorkøretøjer.
 § 9.  Formålet med undervisningen i  

arbejdskendskab  er, at eleverne erhverver viden og gør erfaringer,  

 som øger deres kendskab til arbejds- og samfundslivet, herunder til de  

 uddannelsesmuligheder, der kan føre til erhvervsarbejde.
 Stk. 2.  Det skal tilstræbes, at eleverne bliver i stand  

 til at bedømme de forhold, som betinger vilkårene på arbejdspladserne, og de  

 interesser, som varetages af arbejdsmarkedets parter og af offentlige  

 myndigheder.
 Stk. 3.  Undervisningen skal medvirke til, at eleverne  

 udvikler interesse for sociale og økonomiske problemer med tilknytning til  

 arbejdslivet og en åben holdning over for arbejds- og uddannelsesforhold.
 § 9 a.  Formålet med undervisningen i datalære  

  er, at eleverne erhverver sig indsigt i elektronisk databehandling og dennes  

 anvendelsesområder.
 Stk. 2.  Undervisningen skal give eleverne mulighed for  

 oplevelse af og erfaring med problemløsning gennem brug af datamater.
 Stk. 3.  Undervisningen skal medvirke til, at eleverne  

 får baggrund for at kunne vurdere og tage stilling til de muligheder,  

 påvirkninger og konsekvenser, der følger af brugen af datamater.
 § 9 b.  Formålet med undervisningen i latin  

  er, at eleverne opnår færdighed i at sætte sig ind i en let latinsk tekst og  

 tilegner sig et centralt ordforråd og en sproglig arbejdsmetode, der rækker  

 ud over selve sproget latin.
 § 10.  Formålet med undervisningen i elektronik  

  er, at eleverne erhverver viden om grundlæggende elektroniske kredsløb og  

 deres funktioner og et praktisk kendskab til fagets arbejdsmetoder.
 Stk. 2.  Det skal tilstræbes, at eleverne opnår nogen  

 færdighed i at konstruere og opbygge simple enheder, således at de får et  

 grundlag for selvstændigt at løse elektroniske opgaver og problemer.
 Stk. 3.  Undervisningen skal medvirke til, at eleverne  

 får forståelse for elektronikkens betydning i samfundet.
 § 11.  Formålet med undervisningen i barnepleje  

  er, at eleverne erhverver viden om småbørns pasning og pleje og om  

 samfundets støtte- og hjælpeforanstaltninger til familier med småbørn.
 Stk. 2.  Det skal tilstræbes, at eleverne tilegner sig  

 praktiske færdigheder, der gør dem egnede til at tage vare på småbørn.
 Stk. 3.  Undervisningen skal medvirke til, at eleverne  

 får kendskab til og forståelse for de forhold, der kan fremme børns  

 udvikling, og til, at eleverne kan blive sig det ansvar bevidst, som følger  

 med at have med børn at gøre.
III.
Tilbuddet om undervisning i valgfag § 12.  Alle valgfag kan tilbydes eleverne både på 8.,  

 9. og 10. klassetrin, jfr. dog § 1, stk. 1, 2. pkt. og § 2, stk. 1, og  

 undervisningen kan være fælles for elever fra to af disse klassetrin eller  

 fra alle tre klassetrin, jfr. lovens § 23, stk. 2.
 Stk. 2.  Undervisningen i det enkelte fag kan  

 tilrettelægges som et 1-årigt kursus, eller som et 2- eller 3-årigt kursus,  

 jfr. dog § 20, stk. 1. Der kan endvidere tilbydes kursus i det enkelte fag,  

 som er kortere end et helt skoleår.
Stk. 3.  Det fastsættes i undervisningsplanen, hvilke  

 valgfag den enkelte skole kan tilbyde eleverne, og på hvilke klassetrin,  

 herunder eventuelt ved henvisning til andre skoler eller til ungdomsskolen,  

 jfr. afsnit IV, samt i hvilket omfang undervisningen kan være fælles for  

 elever fra flere klassetrin.
Undervisningsplanen skal endvidere indeholde  

 bestemmelser om undervisningens indhold og om de enkelte fags timetal.
 § 13.  Tilbud om undervisning i valgfag fremsættes  

 hvert år samtidig med tilbuddet om undervisning i tilbudsfag.
 Stk. 2.  Tilbuddet skal for den enkelte elev omfatte  

 mindst to, i 10. klasse mindst tre valgfag, hvis samlede timetal ikke er  

 mindre end det, eleven kan anvende til tilbudsfag, jfr. lovens § 9, stk. 5.
 § 14.  Undervisningen i valgfag er frivillig for  

 eleverne, jfr. dog stk. 2 og 3.
 Stk. 2.  For elever, der er undergivet  

 forældremyndighed, træffes afgørelsen om deltagelse af forældrene efter  

 samråd mellem forældrene, eleven og skolen, jfr. lovens § 11, stk. 3.
Stk. 3.  Valget af fag og kurser er bindende for et  

 skoleår.
Skolens leder kan dog tillade, at omvalg finder sted i løbet af  

 skoleåret, hvis det er praktisk muligt.
Endvidere kan en elev med forældrenes  

 samtykke træde tilbage fra undervisningen.
 Stk. 4.  Er en elev henvist til undervisning i  

 ungdomsskolen, jfr. § 18, uden at forældrene ved valget af fag har givet  

 tilslutning hertil, er eleven berettiget til i stedet at deltage i den  

 undervisning i tilbudsfag eller valgfag, som gennemføres på elevens egen  

 skole eller eventuelt på en anden skole, jfr. lovens § 22, stk. 3.
 § 15.  På grundlag af de fremsatte tilbud og elevernes  

 tilmelding udarbejder skolerne forslag om, i hvilket omfang undervisningen i  

 de tilbudte fag skal gennemføres ved skolen, og om eventuel henvisning til  

 ungdomsskolen, jfr. § 18. Forslagene indsendes til skolekommissionen, der kan  

 fastsætte en frist for indsendelsen.
 Stk. 2.  Beslutning om oprettelse af undervisningshold i  

 valgfag træffes af kommunalbestyrelsen eller efter dennes bemyndigelse af  

 skolekommissionen, for ungdomsskolens vedkommende efter indstilling fra  

 ungdomsskolenævnet.
 § 16.  Skolenævnet kan efter indstilling fra  

 lærerrådet fastsætte nærmere regler om fremgangsmåden ved tilbud og valg af  

 fag, herunder om samrådet efter § 14, stk. 2.
 Stk.2.  Deltager skolen i et samarbejde med andre skoler  

 eller med ungdomsskolen, jfr. afsnit IV, kan kommunalbestyrelsen eller efter  

 dennes bemyndigelse skolekommissionen fastsætte regler, der sikrer den  

 indbyrdes koordinering af tilbuddene og den fælles planlægning af  

 undervisningen.
IV.
Samarbejde med andre skoler eller med ungdomsskolen § 17.  Undervisningen i valgfag kan være fælles for  

 elever fra flere skoler eller tilrettelægges i samarbejde med den kommunale  

 ungdomsskole, jfr. lovens § 22, stk. 2 og 3.
 Stk. 2.  Det fastsættes i skoleplanen, hvilke skoler der  

 kan være omfattet af et sådant samarbejde.
 Stk. 3.  Elever, der i henhold til skoleplanens  

 bestemmelser henvises til undervisning i andre skoler eller i ungdomsskolen,  

 er berettiget til befordring til og fra denne undervisning efter reglerne i  

 lovens § 25. Elevernes ret til vederlagsfri befordring i henhold til § 21 i  

 bekendtgørelse nr. 341 af 13. juli 1983 om ungdomsskolen kan dog ikke  

 begrænses.
§ 18.  Henvisning af elever til undervisning i et  

 valgfag i ungdomsskolen forudsætter, Stk. 2.  Henvisning forudsætter endvidere, at  

 ungdomsskolen kan modtage eleverne til undervisning i faget efter de i  

 undervisningsplanen fastsatte bestemmelser om fagets timetal og om  

 undervisningens indhold m.v., jfr. § 12, stk. 3.
 Stk. 3.  Reglerne i stk. 1 og 2 begrænser ikke  

 ungdomsskolens adgang til selvstændigt eller i samarbejde med skolerne at  

 tilbyde eleverne undervisning i folkeskolens fag efter reglerne i lov om  

 fritidsundervisning m.v.
 § 19.  De nærmere retningslinier for samarbejdet med  

 ungdomsskolen fastsættes af kommunalbestyrelsen efter forhandling med  

 skolekommissionen og ungdomsskolenævnet.
V.
Særlige bestemmelser om valgfag, hvori eleverne kan indstille sig til  

 afgangsprøve § 20.  Fagene håndarbejde, sløjd, hjemkundskab og  

 maskinskrivning skal så vidt muligt tilbydes hvert år som 1- eller 2-årigt  

 kursus, der afsluttes på 8. eller 9. klassetrin i maj-juni.
De kan ikke  

 udelukkende tilbydes som 3-årige kursus.
 Stk. 2.  Undervisningen i hvert af fagene håndarbejde,  

 sløjd og hjemkundskab skal for den enkelte elev kunne omfatte mindst 4  

 ugentlige timer i et helt skoleår eller et hertil svarende timetal i kursus  

 af anden varighed.
 Stk. 3.  Undervisningens indhold i de i stk. 1 omtalte  

 fag og i latin skal fastlægges således, at kravene ved Folkeskolens  

 afgangsprøve i faget kan opfyldes, jfr. lovens § 16, stk. 3.
VI.
Andre bestemmelser § 21.  Reglerne i afsnit I-IV omfatter ikke  

 folkeskolen i Københavns kommune.
 § 22.  Bekendtgørelsen træder i kraft den 15. februar  

 1987.
 Stk. 2.  Bekendtgørelsens bestemmelser om undervisning i  

 datalære har kun gyldighed indtil 31. juli 1990.
 Stk. 3.  Bekendtgørelse nr. 658 af 28. november 1975  

 ophæves.
Undervisningsministeriet, den 19. januar  

 1987 P. m. v.
