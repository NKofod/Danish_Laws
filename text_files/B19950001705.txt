 I medfør af § 3, stk. 2, i Sundhedsministeriets bekendtgørelse nr.
657 af 20. september 1990 om uddannelse til selvstændigt virke som læge fastsættes:
Turnusordningen § 1.  Turnusordningen omfatter et af Sundhedsstyrelsen  

 fastsat antal turnusstillinger, der anvises lægestuderende, der tilmelder sig  

 ordningen, jf. § 3.
Stk. 2.  Turnusstillingerne indgår i turnusblokke.
En  

 turnusblok omfatter et 18-måneders ansættelsesforløb med:
 Stk. 3.  De i stk. 2 nr. 1) og 2) nævnte  

 ansættelsesforløb foregår i særlige enkeltstillingsklassificerede  

 turnusstillinger.
 Stk. 4.  Turnusuddannelsen er det først tællende  

 kliniske uddannelseselement i den lægelige videreuddannelse.
 Stk. 5.  Det er en betingelse, at den pågældende på  

 tidspunktet for turnustiltrædelse har opnået autorisation som læge.
 Stk. 6.  Sundhedsstyrelsen kan optage personer med  

 udenlandsk lægeeksamen i turnusordningen.
 § 2.  Lægestuderende, der ønsker at deltage i  

 ordningen, skal tilmelde sig denne efter at have indstillet sig til eksamen i  

 12. semester inden en af Sundhedsstyrelsen fastsat frist.
 Stk. 2.  Lægestuderende, der ikke tilmelder sig  

 ordningen inden den fastsatte frist, kan ikke indtræde i denne, jf. dog § 5.
Tilmelding § 3.  Sundhedsstyrelsen sender enhver, der indstiller  

 sig til eksamen i 12. semester et tilmeldingsskema og en vejledning om  

 turnusordningen med angivelse af tilmeldingsfrist.
Stk. 2.  Turnustilmeldingen indsendes til  

 Sundhedsstyrelsen.
Tilmeldingen påføres ansøgerens personlige underskrift og  

 er herefter bindende for denne, når den er kommet Sundhedsstyrelsen i hænde.
Stk. 3.  Efter registrering af tilmeldingen  

 tilbagesendes denne til ansøgeren påført lodtrækningsnummer, jf. § 7, med  

 henblik på prioritering af sygehuskommune.
Ved den fornyede fremsendelse til  

 Sundhedsstyrelsen, skal i prioriteret rækkefølge anføres samtlige  

 sygehuskommuner.
Udfyldes tilmeldingen mangelfuldt eller tilbagesendes denne  

 ikke til Sundhedsstyrelse, fordeles den pågældende efter de ansøgere, der har  

 fremsendt korrekt udfyldte tilmeldinger.
 § 4.  Består den studerende embedseksamen i det  

 følgende semester, er pågældende tilmeldt turnusordningen i den tildelte  

 sygehuskommune, jf. § 8. Undlader den studerende at tilmelde sig til  

 embedseksamen eller bestås denne ikke, gælder turnustildelingen uændret ved  

 bestået eksamen næstfølgende semester.
 Stk. 2.  Lægestuderende, der efter at have tilmeldt sig  

 turnusordningen og bestået embedseksamen, ikke tager imod en anvist  

 turnusstilling, udgår af turnusordningen og kan ikke senere indgå i denne.
Udsættelse af tilmeldning § 5.  Udsættelse af tilmelding til turnusordningen kan  

 gives i indtil 1 år, hvor ønsket om udsættelse er begrundet i særlige forhold  

 af social eller familiemæssig art.
 Stk. 2.  Ansøgning herom indsendes til Sundhedsstyrelsen  

 inden udløb af den fastsatte tilmeldingsfrist.
 Stk. 3.  Imødekommes ansøgningen om udsættelse ikke,  

 anses den pågældende for tilmeldt ordningen, med mindre andet tilkendegives,  

 jf. § 2.
Fordeling § 6.  Efter tilmeldingsfristens udløb fastsætter  

 Sundhedsstyrelsen, hvor mange kandidater, der skal fordeles til hver  

 sygehuskommune.
 § 7.  De indkomne tilmeldinger ordnes i en rækkefølge  

 på baggrund af en fra Notarius Publicus modtaget lodtrækningsliste.
 § 8.  Efter udløb af tidsfristen for prioritering,  

 fordeler Sundhedsstyrelsen de tilmeldte lægestuderende således:
§ 9.  Gifte eller samlevende, der samtidig tilmelder  

 sig turnusordningen, kan indtræde på fælles plads i lodtrækningen, og dermed  

 opnå turnusblok i samme sygehuskommune.
Tilsvarende gælder såfremt  

 ægtefællen/samleveren består eksamen et semester senere end den anden.
I  

 dette tilfælde tilmeldes begge ægtefællerne turnusordningen for den  

 ægtefælle, der forventes at bestå eksamen først, medens turnusafviklingen  

 først finder sted, når den anden har bestået embedseksamen.
Ordningen gælder  

 også såfremt en ægtefælle/samlever er omfattet af bestemmelsen om særlige  

 hensyn, jf. § 10, eller bestemmelsen om lægetjeneste i forsvaret, jf. § 11.
 Stk. 2.  Endvidere kan to personer i forbindelse med  

 prioriteringen tilkendegive, at de ønsker fordeling til samme sygehuskommune.  

 De vil herefter blive fordelt på baggrund af det højeste lodtrækningsnummer.  

 Ordningen kan ikke kombineres med de nævnte ordninger om særlige hensyn eller  

 lægetjeneste i forsvaret.
Særlige hensyn § 10.  Såfremt det dokumenteres, at der hos ansøgeren  

 eller dennes nærmeste familie foreligger alvorlig sygdom og de behandlings-,  

 omsorgs- eller pasningsproblemer, som er forbundet med sygdommen nødvendiggør  

 særlig hensyntagen til den pågældendes ønske, kan denne efter ansøgning  

 tildeles sygehuskommune forud for de øvrige kandidater i  

 lodtrækningsrækkefølgen.
Samme hensyn kan tages, når det sandsynliggøres, at  

 turnusafviklingen vil medføre ganske særlige og meget alvorlige sociale  

 problemer for den pågældende.
 Stk. 2.  Det påhviler ansøgeren selv at fremskaffe den  

 fornødne dokumentation fra behandlende læger, relevante myndigheder eller  

 andre.
 Stk. 3.  Ansøgning om særlige hensyn indsendes til  

 Sundhedsstyrelsen i forbindelse med indsendelse af prioriteringsønsker, og  

 indenfor den herfor fastsatte tidsfrist.
Lægetjeneste i forsvaret § 11.  Mandlige læger, som bliver indkaldt til  

 værnepligt i forsvaret tildeles sygehuskommune blandt et af de 2 højst  

 prioriterede ønsker indenfor uddannelsesregion Nord og Syd, for  

 uddannelsesregion Øst blandt et af de 5 højst prioriterede ønsker.
Overflytning § 12.  Sundhedsstyrelsen kan under særlige  

 omstændigheder efter samråd med de berørte videreuddannelsesudvalg tillade,  

 at en læge i en sygehuskommune overflyttes til en anden sygehuskommune.
Udsættelse af turnusafvikling § 13.  Kvindelige kandidater, der er gravide samt  

 mandlige kandidater, der ønsker at udnytte en særlig hjemlet ret til frihed i  

 forbindelse med fødsel, har ret til midlertidig udsættelse af den tilbudte  

 turnusuddannelse i (barsels)perioden.
Tilsvarende gælder for særlig hjemlet  

 frihed i forbindelse med adoption.
 § 14.  Mandlige kandidater, der ønsker at aftjene  

 værnepligt uden at være omfattet af bestemmelsen i § 11, har ret til  

 midlertidig udsættelse af det tilbudte turnusforløb så længe værnepligten  

 varer.
 § 15.  Kandidater, ansat i Ph.D-stilling eller anden  

 forskerstilling, kan på baggrund af dokumentation fra vedkommende universitet  

 eller anden forskningsinstitution, gives udsættelse indtil udløb af  

 stillingen, dog maksimalt 4 år.
 § 16.  Udsættelse med henblik på afvikling af  

 værnepligt eller ansættelse i forskerstilling skal søges inden  

 turnusansættelse tiltrædes.
 Stk. 2.  Ansøgning om udsættelse indsendes til  

 videreuddannelsesudvalget i den sygehuskommune, hvor turnusafviklingen finder  

 sted.
Forskellige bestemmelser § 17.  Når Sundhedsstyrelsen har fordelt samtlige de i  

 turnusordningen optagne læger på sygehuskommuner, foretager det lokale  

 videreuddannelsesudvalg en fordeling af turnusblokke indenfor  

 sygehuskommunen.
Det lokale videreuddannelsesudvalg afgør  

 fordelingskriterierne for turnusblokke i sygehuskommunen.
Ikrafttræden § 18.  Bekendtgørelsen træder i kraft den 1. februar  

 1995, og har virkning for tilmeldinger til turnusordningen indgivet efter 1.  

 januar 1995.
 Stk. 2.  Bestemmelsen i § 1, stk. 4, gælder for  

 kandidater fra sommereksamen 1995 og senere.
 Stk. 3.  Samtidig ophæves Sundhedsstyrelsens  

 bekendtgørelse nr. 904 af 12. november 1992 om lægers adgang til at opnå  

 turnusstillinger.
