 Lediges tilmelding til AF, når deres uddannelsesorlov ophører.
 Ledige skal i perioder med uddannelsesorlov stå til rådighed for arbejde  

 formidlet af Arbejdsformidlingen, medmindre Arbejdsformidlingen har fraveget  

 denne bestemmelse, jf. § 6, stk. 1 i bekendtgørelse nr. 1169 af 21 december  

 1995 om orlov til uddannelse, sabbat og børnepasning.
Ledige, som skal stå til rådighed for formidlet arbejde under orloven,  

 forbliver tilmeldte AF-Match som ledige.
Når orlovensperioden ophører, ændrer  

 den ledige automatisk status i AF-Match fra »passivt ledig« til  

 »aktivt ledig«.
Ledige, der under uddannelsesorloven skal stå til rådighed for formidlet  

 arbejde, skal derfor ikke tilmelde sig AF ved orlovens udløb.
Dette  

 indebærer, at arbejdsløshedskasserne skal være opmærksomme på at registrere,  

 hvornår orloven ophører, således at kassen kan sende den ledige et  

 dagpengekort vedrørende dagpengeperioden, der ligger efter orlovens ophør.
Ledige, om hvem AF har besluttet, at de ikke behøver stå til rådighed for  

 formidlet arbejde under orloven, vil blive afmeldt.
Det vil fremgå af  

 Arbejdsformidlingens afgørelse til det ledige medlem, at pågældende skal  

 tilmelde sig, når orloven afsluttes.
Arbejdsformidlingen sender en kopi  

 afgørelsen til arbejdsløshedskassen.
