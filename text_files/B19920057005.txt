 I medfør af § 10, § 10 a, § 14, § 17 a, § 28, stk. 4, § 30, stk. 3, og §  

 35, stk. 2, i lov nr. 814 af 21. december 1988 om husdyrsygdomme, som ændret  

 ved lov nr. 189 af 23. marts 1992, og for så vidt angår § 10a, § 17a, § 28,  

 stk. 4 og § 30, stk. 3, efter bemyndigelse fra landbrugsministeren  

 fastsættes:
 § 1.  Kvæg, der føres fra en bedrift, skal før det  

 forlader bedriften, være mærket med et af Veterinærdirektoratet godkendt  

 øremærke, jf. dog stk. 2.
 Stk. 2.  Ungtyre, der leveres direkte til slagtning, er  

 undtaget fra mærkningskravet i stk. 1. Tyrene skal dog være entydigt  

 identificerbare ved anden mærkning eller ved ledsagende ejererklæring.
 § 2.  Svin, der føres fra en bedrift, skal før de  

 forlader bedriften, være mærket med et af Veterinærdirektoratet godkendt  

 øremærke, jf. dog stk. 2 og 3.
 Stk. 2.  Svin, der transporteres direkte fra  

 oprindelsesbesætningen til opfedning hos en dokumenteret fast aftager  

 (grisering) skal ikke mærkes.
Stk. 3.  Svin, der transporteres direkte til et slagteri  

 fra oprindelsesbedriften eller fra en bedrift, som er dokumenteret fast  

 aftager af svin til opfedning (grisering), kan i stedet for øremærkning  

 mærkes med en af Veterinærdirektoratet godkendt tatovering.
Dog skal svin med  

 levende vægt på over 140 kg, søer og orner, der har været brugt til  

 bedækning, være mærket i henhold til § 13 i bekendtgørelse nr. 434 af 3. juni  

 1991 om Aujeszky's sygdom, før de går til slagtning.
 § 3.  Indført kvæg og svin, bortset fra sådanne, der  

 indføres direkte til et slagteri eller et marked for slagtedyr, skal senest 5  

 hverdage efter indførslen mærkes med et af Veterinærdirektoratet godkendt  

 øremærke.
 § 4.  Mærkning i henhold til §§ 1 og 2 skal sikre en  

 entydig identifikation af den besætning, hvori dyret mærkes.
 Stk. 2.  Mærkning i henhold til § 3 skal sikre en  

 entydig identifikation af modtagerens besætning.
 § 5.  Øremærker og tatoveringsnumre til mærkning af  

 kvæg og svin udleveres af henholdsvis Landsudvalget for Kvæg, Udkærsvej 15,  

 Skejby, 8200 Århus N og Danske Slagterier, Axeltorv 3, 1609 København V.  

 Veterinærdirektoratet fastsætter prisen for øremærkerne efter forhandling med  

 de to nævnte organisationer.
 Stk. 2.  Veterinærdirektoratet fører tilsyn med de i  

 stk. 1 nævnte organisationers udlevering af øremærker og tildeling af  

 tatoveringsnumre og skal på forlangende have adgang til alle oplysninger, der  

 er nødvendige for udøvelsen af tilsynet.
 § 6.  Ejeren eller den ansvarlige bruger af en  

 besætning med kvæg eller svin skal ved isætning af øremærker gøre optegnelse  

 over de mærkede dyr med angivelse af nummer og dato for de enkelte dyrs  

 mærkning.
 Stk. 2.  De i stk. 1 nævnte optegnelser skal opbevares i  

 mindst 5 år og skal på begæring forevises Veterinærdirektoratet.
 § 7.  Isatte øremærker må ikke fjernes.
 Stk. 2.  Tabes eller ødelægges et øremærke, skal der  

 snarest isættes et nyt tilsvarende mærke, jf. § 5, stk. 1.  

 Erstatningsøremærkets nummer skal noteres i de i § 6, stk. 1, nævnte  

 optegnelser.
 § 8.  Veterinærdirektoratet opretter et register, der  

 for kvæg føres af Landsudvalget for Kvæg og for svin af Danske Slagterier.  

 Veterinærdirektoratet er ansvarlig for registeret.
 Stk. 2.  I registeret optages følgende oplysninger om  

 kvæg- og svinebesætninger, hvortil der er udleveret øremærker eller tildelt  

 tatoveringsnummer:
Stk. 3.  Enhver har adgang til at få meddelt oplysninger  

 fra registeret.
Veterinærdirektoratet kan fastsætte gebyr for udlevering af  

 oplysninger.
§ 9.  Enhver, der erhverver et dyr, som skal være  

 mærket i henhold til denne bekendtgørelse, skal påse, at dyret er behørigt  

 mærket.
Såfremt det erhvervede dyr ikke er behørigt mærket, skal erhververen  

 straks give meddelelse herom til kredsdyrlægen.
 § 10.  Den der som ansvarlig ejer eller bruger af en  

 kvæg- eller svinebesætning overtræder §§ 1, 2, 3, 6, 7 eller 9, straffes med  

 bøde.
§ 11.  For overtrædelser, der begås af et  

 aktieselskab, andelsselskab, anpartsselskab eller lignende, kan der i medfør  

 af § 36 i lov om husdyrsygdomme pålægges selskabet som sådant bødeansvar.
Er  

 overtrædelsen begået af en kommune eller et kommunalt fællesskab, jf. § 60 i  

 lov om kommunernes styrelse, kan der pålægges kommunen eller det kommunale  

 fællesskab bødeansvar.
 § 12.  Bekendtgørelsen træder i kraft den 1. juli  

 1992, dog træder § 2 først i kraft den 1. september 1992.
