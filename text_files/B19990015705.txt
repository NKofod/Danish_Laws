Bekendtgørelse om afgifter m.v. til  

 dækning af Ædelmetalkontrollens udgifter I medfør af § 7, stk. 9, § 16, stk. 3, § 17 og § 18, stk. 4, i lov  

 nr. 308 af 17. maj 1995 om kontrol med arbejder af ædle metaller m.v.  

 som ændret ved lov nr. 1051 af 11. december 1996, fastsættes:
 § 1. For hvert finansår (kalenderår)  

 opstiller Ædelmetalkontrollen i samråd med  

 Ædelmetalnævnet et budget for Ædelmetalkontrollens  

 virksomhed.
 Stk. 2. Udgifterne til Ædelmetalkontrollens  

 virksomhed efter loven dækkes af årlige afgifter og bidrag, der  

 pålignes virksomheder, der er indehavere af registreret navnestempel,  

 og virksomheder, der sælger ædle metaller i uforarbejdet stand,  

 samt ved gebyrer, der opkræves for rekvireret arbejde m.v.
 Stk. 3. Virksomheder, der eksporterer arbejder af  

 ædle metaller eller importerer konventionsstemplede arbejder, jf.  

 lovens § 7, stk. 5, eller arbejder, der efter reglerne i lovens §§ 6 og 7 er  

 kontrolleret og stemplet i et andet land i EU/EØS, skal ikke svare  

 bidrag for så vidt angår sådan eksport og import.
 § 2. Ved anmeldelse til registrering betales 300  

 kr. i anmeldelsesgebyr for hvert navnestempel.
Stk. 2. For hvert registreret navnestempel betaler  

 navnestempelindehavere en fast årlig afgift.
Afgiften udgør  

 1.750 kr. for 1 navnestempel.
For hvert registreret navnestempel herudover  

 betales 300 kr.
 Stk. 3. Afgiften forfalder til betaling hver 1.  

 januar.
Stk. 4. Afgiften dækker eet årligt  

 kontrolbesøg inklusive prøveudtagninger og prøvninger i  

 denne forbindelse.
For yderligere kontrolbesøg inklusive  

 prøveudtagninger og prøvninger i denne forbindelse  

 opkræves et gebyr på 1.000 kr. pr. besøg.
Stk. 5. Ved kontrolbesøg, der gennemføres  

 som følge af fund af underholdige arbejder ved et tidligere  

 kontrolbesøg, opkræves yderligere gebyrer for prøvning af  

 samtlige udtagne arbejder, såfremt et eller flere arbejder ved  

 prøvningen findes underholdige.
Der opkræves gebyrer for  

 prøvning som følger:
 1)	Sølvprøver	250 kr.
 2)	Guldprøver	500 kr.
 3)	Platinprøver	900 kr.
 4)	Palladiumprøver	800 kr.
Stk. 6. Virksomheder, der erhvervsmæssigt  

 sælger eller formidler salg af arbejder af ædle metaller uden at  

 have et registreret navnestempel, og virksomheder, der sælger  

 ædle metaller i uforarbejdet stand, betaler ikke gebyr for et  

 ordinært kontrolbesøg og prøveudtagninger i denne  

 forbindelse.
For yderligere kontrolbesøg som følge af  

 underholdige prøver opkræves et gebyr på 2.000 kr. pr.  

 besøg, som også dækker omkostninger i forbindelse med  

 ekstra prøveudtagninger.
 Stk. 7. Prøveudtagninger sker efter vedtagne  

 principper.
 Stk. 8. For en udskrift af navnestempelregisteret betales  

 et gebyr på 400 kr.
 § 3. Den del af udgifterne, der ikke kan forventes  

 dækket af de afgifter og gebyrer, der er nævnt i § 2, af de  

 gebyrer for rekvireret undersøgelse og stempling, der er nævnt i  

 § 6, samt af visse andre indtægter, dækkes ved bidrag, der  

 pålignes virksomheder, der er indehavere af registreret navnestempel,  

 og virksomheder, der sælger ædle metaller i uforarbejdet  

 stand.
 Påligningen sker efter en bedømmelse, som  

 Ædelmetalkontrollen foretager, under hensyn til virksomhedens  

 størrelse, således som denne kan fastslås efter  

 vægten af virksomhedens forbrug af ædle metaller i produktion af  

 ædelmetalarbejder, vægten af ædle metaller i importerede  

 færdigvarer og vægten af importerede ædle metaller i  

 uforarbejdet stand og halvfabrikata til videresalg.
 Stk. 2. Vægten af henholdsvis guld, platin og  

 palladium og vægten af sølv indgår i beregningen af de  

 bidragspligtige virksomheders bidrag i forholdet 50:1.
 Stk. 3. Ædelmetalnævnet fastsætter i  

 samråd med Foreningen af Grossister i Ædelmetalbranchen forholdet  

 mellem det bidrag, der skal svares af henholdsvis navnestempelindehavere og  

 ædelmetalgrossister.
§ 4. Påligningen af de enkelte virksomheders  

 bidrag sker på grundlag af spørgeskemaer, der i januar  

 måned udsendes til samtlige indehavere af registrerede navnestempler og  

 samtlige virksomheder, der sælger ædle metaller i uforarbejdet  

 stand.
Ved spørgeskemaernes tilbagesendelse senest 15. februar skal  

 produktionsvirksomheder, ædelmetalvaregrossister og importvirksomheder  

 oplyse vægten af ædle metaller anvendt i produktionen og/eller  

 vægten af ædle metaller i importerede færdigvarer i det  

 forudgående kalenderår. Ædelmetalgrossister skal oplyse  

 vægten af ædle metaller i uforarbejdet stand og halvfabrikata af  

 ædle metaller, der i det forudgående kalenderår er solgt  

 til de virksomheder, der er omfattet af kontrollen.
Stk. 2. Indehavere af registrerede navnestempler, der i  

 det forudgående kalenderår har eksporteret arbejder af ædle  

 metaller eller har importeret konventionsstemplede arbejder af ædle  

 metaller eller har importeret arbejder fra et andet land i EU/EØS, der  

 kontrolmæssigt og stemplingsmæssigt kan sidestilles med danske  

 arbejder, jf. lovens §§ 6 og 7, skal opgive vægten af  

 ædelmetaller.
Dette kvantum kommer til fradrag i den samlede  

 ædelmetalvægt, der lægges til grund ved beregningen af  

 vedkommende virksomheds bidrag.
Stk. 3. Virksomheder, der lader varer fremstille hos  

 andre, eventuelt som lønarbejde, men med påførelse af  

 eget navnestempel, skal medregne dette forbrug af ædle metaller i den  

 metalvægt, der opgives til Ædelmetalkontrollen, og specificere  

 sådanne leverancer.
Virksomheder, der forarbejder varer for andre,  

 eventuelt som lønarbejde, uden påførelse af eget  

 navnestempel, skal ikke medregne dette forbrug af ædle metaller i den  

 metalvægt, der opgives til Ædelmetalkontrollen, men skal  

 specificere sådanne leverancer.
Stk. 4. Med henblik på kontrol af de oplysninger,  

 der afgives af de bidragspligtige, kan Ædelmetalkontrollen hos andre  

 myndigheder indhente oplysninger til belysning af bidragspligtiges forbrug af  

 ædle metaller i uforarbejdet stand og af halvfabrikata af ædle  

 metaller.
Leverandører af ædle metaller eller  

 ædelmetalarbejder er pligtige til efter anmodning fra  

 Ædelmetalkontrollen at give denne tilsvarende oplysninger.
§ 5. De bidrag, der omhandles i § 4,  

 pålignes for finansåret på baggrund af oplysninger fra  

 foregående finansår, jf. § 4, og forfalder til betaling forud i  

 tre rater, 1. maj, 1. august og 1. november.
Betales et bidrag ikke senest  

 én måned efter forfaldsdagen, er hele det resterende bidrag  

 forfaldent til betaling.
 Stk. 2. Bidragspligtige virksomheder, der anmoder om af  

 få navnestemplet slettet eller afgiver erklæring om, at  

 virksomheden er ophørt, skal betale en forholdsmæssig andel af  

 det bidrag, der er pålignet virksomheden for finansåret.
Stk. 3. Ædelmetalkontrollen kan efter samråd  

 med Ædelmetalnævnet fastsætte nærmere retningslinier  

 for påligningen af de bidrag, som påhviler de virksomheder, der  

 er omfattet af kontrollen.
Det kan herunder bestemmes, at virksomheder i det  

 år, hvor tilmelding til navnestempelregisteret foretages, eller hvor  

 ædle metaller i uforarbejdet stand sælges eller udbydes til salg  

 første gang, skal bidrage med et a conto-beløb på  

 baggrund af eget skøn over forbruget af ædle metaller i resten  

 af kalenderåret.
På baggrund af opgørelsen for  

 tilmeldingsåret reguleres a conto-beløbet i op- eller  

 nedadgående retning i forbindelse med påligning for det  

 efterfølgende finansår.
 § 6. Gebyrer for rekvireret undersøgelse og  

 stempling for navnestempelindehavere og ædelmetalgrossisterer er  

 fastsat som angivet nedenfor.
 Stk. 2. Undersøgelse af holdighed.
 1)	Sølvprøver	120 kr.
 2)	Guldprøver	220 kr.
 3)	Platinprøver	650 kr.
 4)	Palladiumprøver	600 kr.
 Stk. 3. Undersøgelse og stempling af  

 barrer.
 1)	Sølv	220 kr.
 2)	Guld	360 kr.
 3)	Platin	725 kr.
 4)	Palladium	650 kr.
 For undersøgelse af flere metaller i samme barre  

 betales den for hvert enkelt metal fastsatte afgift med et fradrag på  

 25%.
 Stk. 4. Kontrolstempling og stempling i henhold til  

 Konventionen.
Gebyrerne er sammensat af et vægtgebyr og et  

 stemplingsgebyr.
Ved indsendelse af et vareparti skal rekvirenten opgive  

 vægten og antal enheder.
 1)	Vægtgebyret beregnes for hvert ensartede vareparti som  

 følger:
a)	Sølv	0,20 kr. pr. g b)	Guld	1,40 kr. pr. g c)	Platin	5,00 kr. pr. g d)	Palladium	5,00 kr. pr. g Vægtgebyret udgør dog mindst 140 kr. for  

 sølv- og guldvarer og mindst 400 kr. for platin- og  

 palladiumvarer.
2)	Stemplingsgebyret beregnes af antallet af enheder, der forsynes med  

 stempel.
Kontrolstempling betales med 2,00 kr. pr. enhed.  

 Konventionsstempling betales med 4,00 kr. pr. enhed.
 3)	Viser undersøgelsen, at et vareparti ikke kan stemples,  

 betales kun vægtgebyret. Ædelmetalkontrollen træffer  

 foranstaltninger til at sikre, at et vareparti, der ikke opfylder  

 betingelserne for stempling, ikke bringes i handelen.
 Stk. 5. Øvrige undersøgelser og stempling  

 faktureres efter anvendt tid.
 § 7. Afgifter, bidrag og gebyrer efter denne  

 bekendtgørelse tillægges udpantningsret.
 § 8. Undlader nogen, der er bidragspligtig i  

 henhold til denne bekendtgørelse, rettidigt og i den foreskrevne form  

 at indsende de oplysninger, der er nødvendige til fastsættelse  

 af bidragsgrundlaget, kan Ædelmetalkontrollen som tvangsmiddel  

 pålægge de pågældende daglige eller ugentlige  

 bøder.
 § 9. Denne bekendtgørelse træder i  

 kraft den 1. april 1999.
 Stk. 2. Samtidig ophæves bekendtgørelse nr.  

 1089 af 12. december 1996 om afgifter m.v. til dækning af  

 Ædelmetalkontrollens udgifter.
