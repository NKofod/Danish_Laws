Bekendtgørelse om forretningsorden for  

 Radio- og tv-nævnet I medfør af § 33 a, stk. 3, i lov om radio- og  

 fjernsynsvirksomhed, jf. lovbekendtgørelse nr. 701 af 15. juli 2001,  

 fastsættes:
Radio- og tv-nævnets organisation § 1. Radio- og tv-nævnet består af 7  

 medlemmer, der udpeges af kulturministeren.
Nævnet nedsættes for  

 4 år ad gangen.
 Stk. 2. Medlemmerne skal repræsentere juridisk,  

 økonomisk/administrativ, erhvervsmæssig og  

 mediemæssig/kulturel sagkundskab.
 § 2. Radio- og tv-nævnet opretter  

 sagsforberedende underudvalg vedrørende nævnets opgaver på  

 lokal radio- og tv-området samt på reklame- og  

 sponsorområdet.
 Stk. 2. Nævnet kan beslutte at oprette yderligere  

 sagsforberedende underudvalg vedrørende andre dele af nævnets  

 opgaver.
 § 3. Radio- og tv-nævnet kan beslutte at  

 knytte tilforordnede med særlig sagkundskab til sig eller til de  

 nævnte underudvalg.
 Stk. 2. Tilforordnede har ikke stemmeret.
Radio- og tv-nævnets overordnede opgaver § 4. Radio- og tv-nævnet har følgende  

 overordnede opgaver:
1)	behandle ansøgninger om tilladelse til programvirksomhed ved  

 hjælp af satellit eller ved hjælp af kabelanlæg til  

 områder, der går ud over ét lokalt område, at  

 udstede sådanne tilladelser og at føre tilsyn med  

 programvirksomheden, jf. § 5, 2)	behandle ansøgninger om tilladelse til landsdækkende og  

 regional programvirksomhed ved hjælp af jordbaserede sendemuligheder,  

 at udstede sådanne tilladelser og at føre tilsyn med  

 programvirksomheden, jf. §§ 6 og 7, 3)	træffe afgørelse m.v. i en række sager på  

 lokal radio- og tv-området, jf. § 8, 4)	træffe afgørelse m.v. i en række sager på  

 reklame og sponsorområdet, jf. § 9, 5)	i tilfælde af uenighed mellem programforetagender, der  

 får rådighed over digital sendekapacitet, om forvaltningen af den  

 pågældende multipleks at træffe afgørelse i sagen,  

 medmindre parterne har aftalt en opmandsløsning, 6)	opkræve afgifter, jf. lovens §§ 42 c og 60 a, og 7)	rådgive kulturministeren om radio- og  

 tv-spørgsmål.
 Stk. 2. Radio- og tv-nævnets afgørelser efter  

 stk. 1 kan ikke indbringes for anden administrativ myndighed.
Opgaver vedrørende programvirksomhed ved  

 hjælp af satellit eller kabelanlæg § 5. Radio- og tv-nævnet har  

 følgende opgaver vedrørende programvirksomhed ved hjælp  

 af satellit eller kabelanlæg:
 1)	Nævnet træffer afgørelse om udstedelse af  

 tilladelse til spredning af programmer ved hjælp af satellit eller ved  

 hjælp af fællesantenneanlæg i områder, der går  

 ud over ét lokalt område, som foranstaltes af et radio- eller  

 fjernsynsforetagende, der hører under dansk myndighed.
 2)	Nævnet træffer afgørelse om inddragelse eller  

 bortfald af tilladelse til programvirksomhed og påtaler  

 overtrædelser af loven og bestemmelser fastsat efter loven samt  

 vilkår fastsat i forbindelse med udstedelse af tilladelse til  

 programvirksomhed.
 Stk. 2. Radio- og tv-nævnet kan afkræve en  

 tilladelses indehaver oplysninger om virksomhedens drift.
Opgaver vedrørende sager om landsdækkende  

 og regional jordbaseret programvirksomhed med særlig tilladelse § 6. Radio- og tv-nævnet meddeler tilladelse  

 til spredning af landsdækkende og regionale programmer ved hjælp  

 af jordbaserede sendernet, jf. lovens § 1, stk. 1, nr. 4, og  

 § 2. Dette gælder dog ikke DR s og TV 2 s public service  

 virksomhed, jf. lovens § 6 b og anden virksomhed ved hjælp af  

 analoge sendernet efter lovens § 6 e, stk. 2.
Stk. 2. Tilladelse meddeles af Radio- og tv-nævnet efter  

 udbud.
Kulturministeren fastsætter nærmere regler om  

 tilrettelæggelse og gennemførelse af udbudsforretninger.
 Stk. 3. Nævnet kan i forbindelse med udstedelse af  

 tilladelser fastsætte vilkår for programvirksomheden m.v.
 § 7. Radio- og tv-nævnet træffer  

 afgørelse om inddragelse eller bortfald af tilladelse til  

 programvirksomhed og påtaler overtrædelser af loven og  

 bestemmelser fastsat efter loven samt vilkår fastsat i forbindelse med  

 udstedelse af tilladelse til programvirksomhed.
Stk. 2. Nævnet træffer afgørelse i sager om  

 DR s og TV 2 s programvirksomhed udøvet ved hjælp af  

 jordbaserede sendernet i henhold til lovens § 6 e, stk. 2, 2. pkt.  

 Nævnet kan i den forbindelse påtale overtrædelser af loven  

 og bestemmelser fastsat efter loven.
Nævnet kan endvidere kræve  

 programvirksomheden indstillet midlertidigt eller endeligt, hvis en  

 overtrædelse er grov eller overtrædelser er ofte gentagne.
Opgaver vedrørende lokal radio- og  

 tv-området § 8. Radio- og tv-nævnet har følgende  

 opgaver på lokal radio- og tv-området:
1)	Nævnet træffer afgørelse i klagesager om lokale  

 nævns a)	afslag på ansøgning om tilladelse til lokal  

 programvirksomhed, jf. lovens § 49, stk. 3, og b)	inddragelse af tilladelse til lokal programvirksomhed, jf. lovens  

 § 55, stk. 4.
2)	Nævnet træffer afgørelse om en tilladelses  

 indehavers selvstændige udøvelse af programvirksomheden, jf.  

 lovens § 50, hvis sagen a)	omfatter flere lokale områder eller b)	vedrører radio- eller fjernsynsforetagender, som  

 udøver programvirksomhed på et andet grundlag end en tilladelse  

 til lokal radio- eller fjernsynsvirksomhed.
 3)	Nævnet træffer afgørelse i sager om programmer,  

 der udsendes samtidig af flere tilladelseshavere eller udsendes i  

 medfør af et fast samarbejdsforhold med andre radio- og  

 fjernsynsforetagender om programvirksomheden, jf. lovens § 50,  

 stk. 4 og 5.
 4)	Nævnet fordeler tilskud til ikke-kommercielle lokale radio- og  

 tv-stationer, jf. lovens § 60 b, samt tilskud til  

 medieskoletjenestevirksomhed, jf. lovens § 60 c.
 5)	Nævnet godkender nedsættelse af fælles nævn  

 omfattende kommuner med tilsammen flere end 300.000 indbyggere, jf. lovens  

 § 56, stk. 2.
 6)	Nævnet træffer efter forhandling med Telestyrelsen  

 afgørelse om fordelingen af sendestationer på lokale  

 områder under hensyn til de frekvensmæssige muligheder.
7)	Nævnet kan endvidere uanset lovens § 57, stk. 2,  

 på eget initiativ tage en sag op til behandling.
Nævnet kan i den  

 forbindelse a)	pålægge et lokalt nævn at tage en ikke tidligere  

 behandlet sag op til afgørelse, b)	pålægge et lokalt nævn at tage en tidligere  

 behandlet sag op igen, og c)	i særlige tilfælde selv træffe afgørelse i  

 sagen.
Såfremt der er tale om en sag, som tidligere har været  

 behandlet af et lokalt nævn, kan nævnet i påkommende  

 tilfælde træffe afgørelser, der er mere bebyrdende end den  

 afgørelse, som det lokale nævn måtte have truffet i  

 sagen.
Stk. 2. Nævnet kan afkræve  

 lokale nævn og tilladelseshavere enhver oplysning, som er af betydning  

 for nævnets sager.
Nævnet kan fastsætte en frist for  

 afgivelsen af oplysninger.
Opgaver vedrørende reklamer og tilskud til  

 programmer § 9. Radio- og tv-nævnet har følgende  

 opgaver vedrørende reklamer og tilskud til programmer:
1)	Nævnet træffer afgørelse om radio- og  

 fjernsynsreklamers indhold.
I sager om overholdelse af lov om  

 lægemidler indhenter nævnet forinden en udtalelse hos  

 Lægemiddelstyrelsen.
Nævnet kan påtale overtrædelser  

 af reglerne og kan pålægge TV 2 eller indehaveren af en  

 tilladelse til radio- eller fjernsynsvirksomhed at offentliggøre  

 afgørelsen.
Nævnet kan bestemme, på hvilken måde og  

 i hvilken form dette skal ske.
2)	Nævnet træffer afgørelse om genmæle over  

 for oplysninger af faktisk karakter, som er udsendt i reklameindslag.
Retten  

 til genmæle forudsætter, at oplysningerne er egnede til at  

 påføre nogen økonomisk eller anden skade af betydning, og  

 at deres rigtighed ikke er utvivlsom.
Nævnet kan pålægge TV  

 2 eller indehaveren af en tilladelse til radio- eller fjernsynsvirksomhed at  

 udsende et genmæle.
Nævnet kan træffe afgørelse om  

 genmælets form og indhold.
 3)	Nævnet kan afgive udtalelser om overtrædelser af lovens  

 § 64 samt i sager om overtrædelse af bestemmelser fastsat efter  

 lovens § 73, stk. 8, om tilskyndelse til køb eller leje af  

 produkter eller tjenesteydelser.
Stk. 2. Kulturministeren kan beslutte at delegere andre  

 opgaver vedrørende reklamer og tilskud til programmer til Radio- og  

 tv-nævnet.
Det kan i den forbindelse besluttes, at Radio- og  

 tv-nævnets afgørelser i sådanne sager ikke kan indbringes  

 for anden administrativ myndighed.
 Indgivelse og behandling af  

 sager m.v.
 § 10. Ansøgninger, anmodninger og klager  

 skal indsendes til Radio- og tv-nævnet, Nybrogade 10, 1203  

 København K.
 Stk. 2. DR, TV 2 eller vedkommende tilladelseshaver skal  

 stille optagelser til rådighed for nævnet af de reklamer eller  

 udsendelser m.v., som sagen vedrører.
 Stk. 3. Nævnet kan om fornødent opfordre  

 repræsentanter for DR, TV 2 eller vedkommende tilladelseshaver til at  

 møde for nævnet til nærmere redegørelse.
 § 11. Før Radio- og tv-nævnet  

 træffer afgørelser eller afgiver udtalelse i henhold til  

 §§ 5, 8 og 9 skal DR, TV 2, vedkommende tilladelseshaver,  

 ansøgeren eller det pågældende lokale nævn have  

 adgang til at gøre sig bekendt med det foreliggende materiale og til  

 at udtale sig om sagen.
 Stk. 2. Nævnet fastsætter en frist for indsendelse  

 af svar, der normalt ikke bør overstige 14 dage.
 Stk. 3. Afgørelser skal ledsages af en begrundelse, der  

 skal indeholde oplysning om eventuelle forskellige meninger under  

 afstemningen vedrørende såvel afgørelsen som begrundelsen  

 for denne.
 Stk. 4. Åbenbart grundløse klager, anmodninger,  

 ansøgninger el. lign. kan nævnet afvise uden at inddrage DR, TV  

 2 eller vedkommende tilladelseshaver.
 § 12. Radio- og tv-nævnets formand  

 sørger for, at afgørelser og udtalelser snarest bringes til  

 adressatens kundskab, samt for at principielle afgørelser og  

 udtalelser offentliggøres.
 Stk. 2. Ved afgørelser rettet mod indehavere af en  

 tilladelse til lokal radio- og fjernsynsvirksomhed underrettes det lokale  

 radio- eller tv-nævn om afgørelsen.
 § 13. Klager over de lokale nævns afslag  

 på ansøgninger om tilladelse til lokal programvirksomhed, jf.  

 § 8, stk. 1, nr. 1, litra a, skal være modtaget skriftligt i  

 nævnet senest 4 uger efter, at det lokale nævns afgørelse  

 er meddelt ansøgeren skriftligt.
 Stk. 2. Klager over lokale nævns inddragelse af  

 tilladelse til programvirksomhed, jf. § 8, stk. 1, nr. 1, litra b,  

 skal være skriftlige og modtaget i nævnet senest 4 uger efter, at  

 det lokale nævns afgørelse er meddelt indehaveren af  

 tilladelsen.
§ 14. Ved udøvelsen af  

 beføjelserne i henhold til § 9, stk. 1, nr. 1 og 2, kan  

 nævnet behandle klager over udsendte reklameindslag og tage sager op  

 på eget initiativ.
Ved udøvelsen af beføjelserne i  

 henhold til § 9, stk. 1, nr. 3, kan nævnet behandle anmodninger om  

 udtalelse og tage sager op på eget initiativ.
 Stk. 2. Klager over indholdet af reklameindslag jf. § 9,  

 stk. 1, nr. 1 og 2, samt anmodninger om udtalelse efter § 9,  

 stk. 1, nr. 3, skal være skriftlige og modtaget i nævnet  

 senest 4 uger efter, at indslaget eller programmet er udsendt.
§ 15. Ved udtalelser, jf. § 9, stk. 1,  

 nr. 3, sender Radio- og tv-nævnet en begrundet udtalelse til DR, TV 2  

 eller de lokale radio- og fjernsynsnævn, som herefter træffer  

 afgørelse i sagen.
Udtalelsen skal indeholde oplysning om eventuelle  

 forskellige meninger i forbindelse med dens afgivelse.
 Stk. 2. Nævnet skal have meddelelse om den trufne  

 afgørelse i sager, hvor nævnet har afgivet udtalelse.
 Nævnets møder m.v.
§ 16. Radio- og tv-nævnets formand  

 tilrettelægger nævnets arbejde og leder forhandlingerne på  

 nævnets møder.
Han fastsætter tid og sted for  

 møderne og påser, at de for nævnet forelagte sager fremmes  

 med tilbørlig hurtighed.
Stk. 2. Medie- og Tilskudssekretariatet yder  

 sekretariatsbistand til nævnet.
Sekretariatet indkalder og udsender  

 materiale til nævnsmøderne senest 1 uge før  

 mødernes afholdelse.
 Stk. 3. Formanden kan træffe beslutning om, at sager af  

 rutinemæssig karakter behandles skriftligt.
§ 17. Radio- og tv-nævnet er  

 beslutningsdygtig, når mindst 4 medlemmer er til stede.  

 Afgørelser træffes ved almindelig stemmeflerhed.
Ved  

 stemmelighed er formandens stemme udslagsgivende.
 Stk. 2. Såfremt et eller flere medlemmer er uenig i en  

 afgørelse, skal dette fremgå af afgørelsen.
 Stk. 3. I sager, der ikke tåler opsættelse, kan  

 formanden træffe afgørelse på nævnets vegne,  

 såfremt det ikke er praktisk muligt at indkalde  

 nævnsmedlemmerne.
 § 18. Hvis nævnet har besluttet, at et  

 medlem på grund af inhabilitet ikke kan deltage i en sags behandling,  

 behandles sagen af de øvrige medlemmer.
§ 19. Formanden sørger for, at der tages  

 referat af de stedfundne forhandlinger og de trufne beslutninger.
Et medlem,  

 der ikke er enig i en beslutning, har ret til at få sin mening  

 tilført referatet.
Stk. 2. Kopi af referatet udsendes til medlemmerne i  

 forbindelse med indkaldelse til det efterfølgende  

 nævnsmøde.
Hvis der ikke på dette møde fremkommer  

 indsigelser mod referatets indhold, betragtes dette som godkendt.
§ 20. Ved udgangen af hvert finansår  

 udarbejder nævnet en beretning om nævnets virksomhed i det  

 forløbne år.
Beretningen sendes til kulturministeren.
 § 21. Der påhviler nævnets medlemmer,  

 sekretariat og eventuelle andre medhjælpere tavshedspligt, jf.  

 forvaltningslovens § 27.
 § 22. Bekendtgørelsen træder i kraft  

 den 15. september 2001 og har virkning fra den 1. januar 2001.
 Stk. 2. Bekendtgørelse nr. 127 af 5. marts 1999 om  

 forretningsorden for Radio- og TV-Reklamenævnet ophæves.
 Stk. 3. Bekendtgørelse nr. 492 af 11. juni 1997 om  

 forretningsorden for Satellit- og Kabelnævnet ophæves.
Stk. 4. Bekendtgørelse nr. 609 af 18. august 1998 om  

 forretningsorden for Udvalget vedr.
Lokal Radio og TV ophæves.
