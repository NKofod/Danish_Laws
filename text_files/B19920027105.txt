I henhold til § 1, stk. 4, § 2, stk. 4, og § 18, stk. 2 i lov om frigørelsesafgift m.v. af fast ejendom, jf. lovbekendtgørelse nr.
 549 af 9. juli 1991, bestemmes:
Almindelige bestemmelser § 1 .  Pligt til at svare frigørelsesafgift efter  

 frigørelsesafgiftslovens § 1, stk. 1 anses for indtrådt fra og med datoen for  

 kommunens første bekendtgørelse af en endeligt vedtaget lokalplan i lokale  

 dagblade eller ugeaviser, der har almindelig udbredelse i kommunen.
 § 2 .  Ansættelse af frigørelsesafgift foretages af  

 den kommunale skattemyndighed i den kommune, hvor den afgiftspligtige ejendom  

 ligger.
Stk. 2 .  I de tilfælde, hvor en ejendom ligger i flere  

 kommuner, ansættes frigørelsesafgiften af den kommunale skattemyndighed i den  

 kommune, hvor inddragelse under en byzone eller et sommerhusområde finder  

 sted.
Sker inddragelse af arealer fra en ejendom til byzone eller  

 sommerhusområde i flere kommuner, ansættes frigørelsesafgiften af den  

 kommunale skattemyndighed i den kommune, hvor det største areal inddrages.
§ 3 .  Snarest efter, at en vurderingsmyndighed har  

 foretaget en vurdering af en afgiftspligtig ejendom, jf. vurderingslovens § 4  

 A, giver vurderingsmyndigheden den kommunale skattemyndighed i den kommune,  

 hvor ansættelse af frigørelsesafgift efter § 2 skal foretages, meddelelse  

 herom.
Den kommunale skattemyndighed giver herefter uden ufornødent ophold  

 meddelelse om afgiftspligten til den, der ifølge tingbogen havde adkomst til  

 ejendommen på tidspunktet for afgiftspligtens indtræden, og vedlægger et  

 særligt skema til brug for beregning af frigørelsesafgiften.
Stk. 2 .  Den, der har modtaget den i stk. 1 omtalte  

 meddelelse, skal, hvis ejendommen på tidspunktet for afgiftspligtens  

 indtræden var afstået til en anden, snarest muligt tilbagesende skemaet til  

 den kommunale skattemyndighed og samtidig oplyse, hvem der har erhvervet  

 ejendommen.
Den kommunale skattemyndighed skal herefter give erhververen den  

 i stk. 1, 2. pkt., nævnte meddelelse.
 Stk. 3 .  Den afgiftspligtige skal i skemaet redegøre  

 for, hvornår den afgiftspligtige ejendom er erhvervet, hvilke af de i lovens  

 § 2 omtalte basisbeløb, der ønskes anvendt, hvilke udgifter til forbedringer,  

 der efter lovens § 3, stk. 1, 1. pkt., ønskes taget i betragtning, samt om  

 der begæres fradrag for værditab på bygninger efter lovens § 3, stk. 2.
 Stk. 4 .  Senest en måned efter skemaets modtagelse skal  

 den afgiftspligtige tilbagesende skemaet i udfyldt stand til den kommunale  

 skattemyndighed.
 § 4 .  Bestemmelserne i skattestyrelsesloven om  

 skatteansættelse, klage, revision m.m. finder tilsvarende anvendelse på  

 ansættelse af frigørelsesafgift, for så vidt bestemmelserne er forenelige med  

 frigørelsesafgiftsloven og de i denne bekendtgørelse givne bestemmelser.
Stk. 2 .  Ligningsfristen efter skattestyrelseslovens §  

 3, stk. 4 gælder ikke ved ansættelse af frigørelsesafgift.
Den kommunale  

 skattemyndighed skal have foretaget ansættelsen af frigørelsesværdi og  

 beregning af frigørelsesafgift så tidligt, at meddelelse om afgiften er  

 afsendt til den afgiftspligtige senest 6 måneder efter udløbet af den i § 3,  

 stk. 4 nævnte frist.
Stk. 3 .  Underretning om frigørelsesafgiften gives ved  

 anbefalet brev.
Underretningen skal oplyse den afgiftspligtige om  

 frigørelsesværdien og om den afgift, der skal betales.
En udskrift af  

 afgiftsberegningen skal vedlægges.
Der skal samtidig gives den  

 afgiftspligtige oplysning om mulighederne og betingelserne for at opnå  

 henstand med betaling af frigørelsesafgiften.
 Stk. 4 .  Et skatteankenævns afgørelse af en klage over  

 frigørelsesafgift skal foreligge senest 2 måneder efter udløbet af fristen  

 for den afgiftspligtiges indgivelse af klagen, jf. skattestyrelseslovens §  

 21.
 § 5 .  Opkrævning og inddrivelse af frigørelsesafgift  

 foretages af den kommune, hvis skattemyndighed har foretaget ansættelsen.
 § 6 .  I øvrigt finder de for den almindelige  

 indkomstskat til staten gældende bestemmelser anvendelse på  

 frigørelsesafgiften, for så vidt de er forenelige med frigørelsesafgiftsloven  

 og de i denne bekendtgørelse givne bestemmelser.
Særlige bestemmelser for ejendomme, der har  

 fået afløst § 7 .  Hvis afløsningsummen efter § 21, stk. 1 eller §  

 22, stk. 1 i bekendtgørelse nr. 471 af 22. juni 1990 om statshusmandsbrug  

 m.m. og jordrente er fastsat til kontantgrundværdien efter fradrag for  

 forbedringer ved den på tidspunktet for afløsningsbegæringens indgivelse  

 sidst udsendte offentlige ejendomsvurdering (almindelige vurdring,  

 årsomvurdering, årsregulering), er bygningsværdien den kontante forskelsværdi  

 ved denne vurdering.
 § 8.  Hvis afløsningssummen efter § 21, stk. 2 i den  

 ovenfor i § 7 nævnte bekendtgørelse er fastsat til et mindstebeløb med tillæg  

 af 25 pct., eller hvis Hypotekbanken efter § 22, stk. 2 har forlangt  

 afløsningssummen fastsat til grundværdien under hensyntagen til muligheden  

 for en økonomisk bedre anvendelse af jorden end landbrug, gartneri eller  

 lignende, ansætter den kommunale skattemyndighed bygningsværdien.
Stk. 2 .  Bygningsværdien ansættes efter de kontante  

 prisforhold pr. 1. januar i det kalenderår, hvor afløsningsbegæringen er  

 indgivet, og efter bygningernes tilstand på tidspunktet for den seneste  

 vurdering.
Ved ansættelsen af bygningsværdien tages hensyn til størrelsen af  

 det værditab, der skønnes at ville indtræde i tilfælde af ejendommens  

 overgang til anden anvendelse end anvendelsen forud for afløsningsbegæringens  

 indgivelse.
 § 9 .  Såfremt ejeren efter § 23, stk. 1 i den ovenfor  

 i § 7 nævnte bekendtgørelse har anmodet vurderingsmyndighederne om at  

 foretage en vurdering til brug ved afløsningssummens fastsættelse, ansætter  

 den kommunale skattemyndighed bygningsværdien efter bestemmelsen i § 8, stk.  

 2.
 § 10 .  Når bygningsværdien er ansat af den kommunale  

 skattemyndighed, kan den påklages i forbindelse med klage over ansættelsen af  

 frigørelsesafgiften efter de herom gældende bestemmelser, jf. § 4.
 Ikrafttrædelsesbestemmelser m.v.
 § 11 .  Bekendtgørelsen træder i kraft den 2. maj  

 1992.
 Stk. 2 .  Samtidig ophæves:
