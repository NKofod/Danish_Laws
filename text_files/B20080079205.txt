Bekendtgørelse om ændring af bekendtgørelse om kørekort (Frist for aflæggelse af køreprøve, der kan træde i stedet for kontrollerende køreprøve, særligt hjælpeudstyr i køretøjer til øvelseskørsel og praktisk prøve og henlæggelse af beføjelser til Rigspolitichefen) § 1 I bekendtgørelse nr. 1004 af 6. oktober 2006 om kørekort, som ændret ved bekendtgørelse nr. 359 af 19. april 2007 og bekendtgørelse nr. 899 af 11. juli 2007, foretages følgende ændringer:
 1. Efter § 23 indsættes:
»Langsomtkørende invalidekøretøjer § 23 a.
Rigspolitichefen kan tillade, at kørekort til langsomtkørende invalidekøretøj udstedes til en person, der er fyldt 15 år.« 2. § 25, stk. 3, affattes således:
»Stk. 3. Rigspolitichefen udsteder bekendtgørelser om undervisningsplan for køreuddannelsen til de enkelte kategorier, og undervisningen skal gennemføres i overensstemmelse hermed.« 3. I § 75, stk. 2, udgår », og før afgørelsen er endelig«.
 4. I § 75 indsættes som stk. 3:
»Stk. 3. Den i stk. 2 nævnte køreprøve skal være aflagt inden for fristen for aflæggelse af kontrollerende køreprøve, jf. § 51, stk. 2. Aflægges køreprøven ikke inden for fristen, eller bestås prøven ikke, kan politiet straks inddrage førerretten. §§ 80-84 finder herefter tilsvarende anvendelse.« 5. I § 77, stk. 2, 1. pkt., udgår », og før afgørelsen herom er endelig«.
 6. I § 77 indsættes efter stk. 2 som nyt stykke:
»Stk. 3. Den i stk. 2 nævnte køreprøve skal være aflagt inden for fristen for aflæggelse af kontrollerende køreprøve, jf. § 51, stk. 2. Aflægges køreprøven ikke inden for fristen, eller bestås prøven ikke, kan politiet straks inddrage førerretten. §§ 80-84 finder herefter tilsvarende anvendelse.« 7. I § 102, stk. 3, indsættes efter »stk. 2«: »og § 23 a«.
 8. I bilag 5, afsnit III, indsættes før  Manuel/automatisk transmission:
»Særligt hjælpeudstyr 9. I bilag 7, afsnit I, underafsnittet Praktisk prøve, indsættes efter »Den prøvesagkyndige skal bedømme, om aspiranten kan udføre disse færdigheder i tilstrækkeligt omfang.«: »Den prøvesagkyndige skal i den forbindelse påse, at eventuelt særligt hjælpeudstyr som nævnt i bilag 5, afsnit III, er frakoblet.« § 2 Stk. 1. Bekendtgørelsen træder i kraft den 27. juli 2008.
 Stk. 2. Ansøgninger om kørekort til langsomtkørende invalidekøretøj, som er indgivet før den 27. juli 2008, færdigbehandles af justitsministeren.
