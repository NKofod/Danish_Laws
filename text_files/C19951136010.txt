(Til samtlige statsamter, Københavns  

 Overpræsidium og de godkendte forvaltningsafdelinger) Efter arvelovens § 58, stk. 2 kan justitsministeren eller den, han  

 bemyndiger dertil, fritages for opfyldelse af en arveladers bestemmelse om  

 båndlæggelse, når arven er af ringe værdi.
Dette gælder for både tvangsarv og  

 friarv.
Efter praksis anvendes "ringe værdi" begrebet endvidere i  

 tilfælde af efterfølgende frigivelse.
 Ved Familieretsdirektoratets cirkulæreskrivelse af 23. november 1987 er  

 statsamterne bemyndiget til at træffe afgørelse om fritagelse for  

 båndlæggelse efter arvelovens § 58, stk. 2. Statsamterne kan endvidere træffe  

 afgørelse om efterfølgende frigivelse.
Siden 1986 har det i praksis været udgangspunktet, at der kan fritages for  

 båndlæggelse eller ske efterfølgende frigivelse, når arven ikke overstiger  

 75.000 kr.
Under hensyn til den økonomiske udvikling har  

 Civilretsdirektoratet overvejet en justering af denne beløbsgrænse.
 Civilretsdirektoratet finder, at ansøgninger om fritagelse for  

 båndlæggelse eller om frigivelse af båndlagt arv fremover kan imødekommes,  

 når arven efter fradrag af skifteomkostninger og afgifter ikke overstiger  

 100.000 kr., og særlige omstændigheder ikke taler imod dette.
