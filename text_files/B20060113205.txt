Bekendtgørelse  

 om information om livsforsikringsaftaler  

1) I medfør af § 56 og § 373, stk. 4 og 5, i lov om finansiel  

 virksomhed, jf. lovbekendtgørelse nr. 286 af 4. april 2006, fastsættes:
 Anvendelsesområde m.v.
 § 1.  

  

 Bekendtgørelsen  

 finder anvendelse på danske livsforsikringsselskaber og tværgående  

 pensionskasser,  

 som driver virksomhed her i landet samt på filialer af  

 livsforsikringsselskaber, der er meddelt tilladelse i et land uden for Den  

 Europæiske Union, som Fællesskabet ikke har indgået aftale med på det  

 finansielle område, som driver virksomhed her i landet.
 § 2.  

  

 Ved  

 en forsikringstager forstås den, der ønsker at indgå eller der har indgået  

 aftale med et forsikringsselskab om tegning af en forsikring.
Oplysninger i forbindelse med aftalens indgåelse § 3.  

  

 I  

 forbindelse med indgåelse af en livsforsikringsaftale skal  

 forsikringsselskabet  

 på papir eller andet varigt medium oplyse forsikringstageren om følgende, jf.  

 dog §§ 5 og 8:
 1)  

 	  

 Adressen på  

 selskabets hovedsæde samt adressen på filialen, såfremt aftalen indgås med  

 denne.
 2)  

 	  

 Beskrivelse af de  

 enkelte forsikringsydelser og oplysninger om eventuelle valgmuligheder.
 3)  

 	  

 Forsikringsydelsernes  

 størrelse.
 4)  

 	  

 Præmien for ydelserne  

 og betingelser for indbetaling heraf.
 5)  

 	  

 Forsikringsaftalens  

 løbetid.
 6)  

 	  

 De omkostninger til  

 administrationen af ordningen, der opkræves hos kunden.
7)  

 	  

 Angivelse af i  

 hvilket omfang ydelser, præmier, omkostninger m.v. er garanteret.
I tilfælde  

 af  

 at ydelsen, præmien, omkostningerne m.v. ikke er garanteret, skal de nærmere  

 vilkår for ændringer angives.
Er ydelsen afhængig af udsving på  

 kapitalmarkedet, skal der oplyses om de investeringsmæssige forudsætninger  

 for  

 de oplyste ydelser.
 8)  

 	  

 Personspecifikke  

 oplysninger om betydningen af bonus for aftalen.
 9)  

 	  

 Personspecifikke angivelser  

 vedrørende den skatteordning, der gælder for de valgte ydelser.
 10)  

 	  

 Den lovgivning, der  

 skal finde anvendelse på aftalen, hvis det er aftalt, at der skal anvendes  

 anden lovgivning end dansk.
 11)  

 	  

 Betingelser for  

 eventuel opsigelse af forsikringen.
 12)  

 	  

 Oplysninger om, at der  

 kan klages over forsikringsselskabet.
 Stk. 2.  

  

 De i stk. 1, nr.  

 2, 3, 4, 6-9 og 11, nævnte oplysninger skal gives i et omfang, der er  

 tilstrækkeligt  

 til at give kunden et overblik over forhold af væsentlig betydning for  

 aftalen.
Oplysninger under aftalens løbetid og ved ændringer § 4.  

  

 Under  

 forsikringsaftalens løbetid kan væsentlige ændringer til ugunst for  

 forsikringstageren i de i § 3, stk. 1, nævnte forhold ikke finde sted uden  

 varsel til forsikringstageren herom på papir eller andet varigt medium.
Dette  

 gælder dog ikke, hvis ændringen er begrundet i udefrakommende forhold, som  

 forsikringsselskabet ikke har indflydelse på.
 Stk. 2.  

  

 Såfremt  

 forsikringsaftalen er etableret som led i et ansættelsesforhold, et  

 organisationsforhold eller forhold af lignende karakter kan oplysningerne dog  

 gives i forbindelse med, at ændringerne træder i kraft.
 § 5.  

  

 Forsikringsselskabet  

 skal årligt oplyse forsikringstageren om:
 1)  

 	  

 Størrelsen af  

 forsikringsydelserne og om bonussituationen samt, i hvilket omfang bonus er  

 garanteret.
 2)  

 	  

 Forsikringstagerens  

 samlede forrentning for året.
3)  

 	  

 Tilbagekøbsværdien,  

 såfremt forsikringen giver adgang hertil, samt fripoliceværdien.
Det vil være  

 tilstrækkeligt at angive værdien af den pågældende forsikring samt generelle  

 angivelser vedrørende beregningen af fripoliceværdi og tilbagekøbsværdi.
 4)  

 	  

 Mindre væsentlige  

 ændringer i de i § 3, stk. 1, nævnte forhold.
 Stk. 2.  

  

 Såfremt forsikringen er under udbetaling skal  

 der dog kun gives oplysninger efter stk. 1, nr. 1 og 4.
 Stk. 3.  

  

 Stk. 1 og 2,  

 gælder dog ikke, hvis forsikringsselskabet løbende på papir, andet varigt  

 medium  

 eller på en passwordbeskyttet hjemmeside tilegnet den enkelte kunde giver  

 forsikringstageren adgang til oplysninger om de stk. 1 nævnte forhold.
Generelle bestemmelser § 6.  

  

 Giver  

 forsikringsselskabet forsikringstageren prognoser om fremtidig bonus m.v.,  

 skal  

 det tydeligt fremgå, at prognoserne ikke er garanterede.
 § 7.  

  

 Oplysningerne  

 til forsikringstageren skal være klart og præcist formuleret og skal gives på  

 dansk.
 Stk. 2.  

  

 Oplysningerne  

 kan efter aftale affattes på et andet sprog.
 § 8.  

  

 Træder  

 forsikringsaftalen i kraft straks, kan den information, der efter denne  

 bekendtgørelse skal gives i forbindelse med forsikringsaftalens indgåelse,  

 gives, når forsikringstagerens identitet er kendt, og forsikringsaftalen  

 endeligt er etableret.
 § 9.  

  

 Har  

 forsikringsselskabet ikke kendskab til forsikringstagerens identitet, eller i  

 det omfang der i forsikringsordningen er en bemyndiget, kan de i § 3, stk. 1,  

 og §§ 4-6, nævnte oplysninger udleveres til eller gøres tilgængelige for den  

 fysiske eller juridiske person, der er bemyndiget til at modtage dette  

 materiale.
 § 10.  

  

 Finanstilsynet  

 kan dispensere fra bestemmelserne i denne bekendtgørelse for præmiebetalte  

 forsikringer, hvor den årlige præmieindbetaling ikke overstiger 2.000 kr.,  

 samt  

 for præmiefri forsikringer, hvor fripoliceværdien ikke overstiger 20.000 kr.  

 For aktuelle forsikringer skal der dog altid gives information ved ændring i  

 de  

 udbetalte ydelser.
Straffebestemmelser § 11.  

  

 Overtrædelse  

 af bestemmelserne i §§ 3-7 straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Ikrafttræden § 12.  

  

 Bekendtgørelsen  

 træder i kraft den 1. januar 2007 og gælder for information, der gives fra  

 denne dato, jf. dog stk. 2.
 Stk. 2.  

  

 §§ 4 og 5 finder  

 først anvendelse på information, der gives efter 1. juli 2007.
 Stk. 3.  

  

 Bekendtgørelse  

 nr. 609 af 14. juli 1995 om information fra forsikringsselskabet til  

 forsikringstager  

 ved indgåelse af en livsforsikringsaftale ophæves den 1. januar 2007, dog  

 ophæves § 5 først den 1. juli 2007.
Finanstilsynet, den 17. november  

 2006 Henrik Bjerre-Nielsen /Annette Bjaaland Andersen 1)  

 Bekendtgørelsen indeholder bestemmelser, der gennemfører dele af  

 Europa-Parlamentets og Rådets direktiv 200/83/EF af 5. november 2002 om  

 livsforsikring,  

 (  

 EU-Tidende  

 2002  

 nr.  

 L 345, side 1) (3. livsforsikringsdirektiv).
