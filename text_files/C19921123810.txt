 Justitsministeriet har fra Rigsrevisionen modtaget et forløbigt udkast til  

 beretning om opkrævning af gebyrer og formålsbestemte afgifter.  

 Rigsrevisionens undersøgelse omfatter hele det statslige område.
 På Justitsministeriets område giver Rigsrevisionen udtryk for betænklighed  

 med hensyn kalkulations- og hjemmelsgrundlaget for en række  

 betalingsordninger, der hidtil har været reguleret i bekendtgørelsesform.
 Justitsministeren har på denne baggrund tilkendegivet overfor Folketinget,  

 at der - i overensstemmelse med Rigsrevisionens forslag - vil blive fremsat  

 lovforslag, som dækker de områder, der er peget på i beretningsudkastet.  

 Lovforslag forventes fremsat umiddelbart efter påske med virkning fra  

 fremsættelsen.
Justitsministeriet har endvidere anmodet Kammeradvokaten om at vurdere de  

 hidtidige ordninger og klarlægge, om og i givet fald i hvilke omfang der bør  

 ske tilbagebetaling af en del af de gebyrer og afgifter, som er blevet  

 opkrævet.
Kammeradvokatens responsum forventes at foreligge snarest efter  

 påske.
 Indtil spørgsmålet om eventuel tilbagebetaling er klarlagt har  

 Justitsministeriet besluttet midlertidigt at suspendere betalingsordningerne  

 på en række områder.
 Det betyder, at der fra mandag den 13. april 1992 foreløbig ikke skal  

 opkræves betaling for bl.a. følgende ydelser:
 Pasudstedelse, herunder pas udstedt i medfør af  

 udlændingebekendtgørelsen.
 Køreprøver, kørekort m.v.
 Syn og godkendelse af motorkøretøjer m.v.
 Nummerplader.
 Registrering af ejerskifte.
 Benyttelse af prøveskilte.
 Vagtvirksomhed.
 Tilladelse til handel med brugte genstande.
 Der henvises i øvrigt til Justitsninisteriets bekendtgørelse af 12. april  

 1992.
 Betaling på disse områder skal herefter ske ved efterfølgende opkrævning,  

 når der på baggrund af Kammeradvokatens redegørelse er taget stilling til  

 spørgsmåleet om eventuel tilbagebetaling af allerede erlagte gebyrer og  

 afgifter.
De enkelte ekspeditioner skal udføres som hidtil, og embederne må  

 tilrettelægge sådanne arbejdsgange og kontrollere, at man bliver i stand til  

 efterfølgende at opkræve betaling.
Beløbet vil ikke kunne overstige de  

 hidtidige satser.
Hvis ansøgere ønsker frivilligt at betale for ydelsen efter de gælder  

 satser, vil dette kunne ske.
Kontering skal ske efter de hidtidige regler, og  

 der foretages fornøden påtegning på ansøgningsblanket el.lign. vedrørende  

 betalingens erlæggelse.
 Under hensyn til lovgrundlaget skal der på følgende områder fortsat  

 opkræves betaling efter de hidtidige regler:
 Ombytning af kørekort til kørekort af EF-model.
 Udstedelse af våbentilladelser.
 Parkeringsafgift.
For så vidt angår ønskenummerplader skal der foreløbig alene opkræves 6.200 kr., idet det samtidig skal  

 tilkendegives overfor ansøgeren, at spørgsmål om betaling af yderligere 800  

 kr. (400 kr. pr. plade) udskydes til senere opkrævning på lige fod med  

 betaling med andre nummerplader.
 Med hensyn til gennemførelse af syn bemærkes, at disse med virkning fra  

 mandag den 13. april 1992 kan ske uden forevisning af gyldig girokvittering.  

 Efter aftale med rigspolitichefen vil politiet ligeledes skulle forestå den  

 eferfølgende opkrævning af betaling, hvorfor der forudsættes tilrettelagt  

 sådanne arbejdsgange, at dette bliver muligt.
 Justitsministeriet vil senere vende tilbage til spørgsmålet om den nærmere  

 tilrettelæggelse af den efterfølgende opkrævningsordning.
P.M.V.
E.B.
