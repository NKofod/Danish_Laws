Nr LSF 212 Forslag til Lov om ændring af lov om individuel boligstøtte Fremsat af Lissa Mathiasen (S) Svend Andersen (S) Bakholt (S) Baadsgaard  

 (S) Knud Damgaard (S) Torben Lund (S) den 3. marts 1987 I lov om individuel boligstøtte, jf. lovbekendtgørelse nr. 670 af 23.
september 1986, som ændret ved lov nr. 929 af 19. december 1986 og § 6 i lov nr. 948 af 23. december 1986, foretages følgende ændringer:
1. I § 17 A INDSæTTES EFTER »5 åR«: », JF.
DOG § 23  

 A«.
2. I § 23 A INDSæTTES EFTER »KAPITEL 4«: » OG ANSøGERE,  

 OMFATTET AF KAPITEL 4, DER ANMODER HEROM«.
BEMÆRKNINGER TIL LOVFORSLAGET Det har i praksis vist sig, at nogle boligstøttemodtagere, der i dag modtager støtte efter de indtil 1. januar 1987 gældende regler i lovens kapitel 4, ville kunne opnå højere boligstøtte, såfremt de i stedet kunne få beregnet boligstøtte efter de pr. 1. januar 1987 ikrafttrådte arealnormer i lovens kapitel 4 a.
Med den gældende lov kan det kun lade sig gøre at få beregnet støtten efter de nye regler, såfremt boligstøttemodtageren frasiger sig støtten en måned og derefter ansøger om boligstøtte på ny.
Dette forekommer ikke alene usmidigt, men også urimeligt og uretfærdigt.
Det foreslås derfor, at der åbnes adgang til, at boligstøttemodtagere, der får beregnet boligstøtten efter kapitel 4, skal have beregnet boligstøtten efter kapitel 4 a, såfremt de anmoder herom.
Da det må forventes, at kun boligstøttemodtagere, der får økonomisk fordel heraf, vil anmode om at få beregnet støtten efter kapitel 4 a, vil forslaget medføre merudgifter for stat og kommune.
Disse må dog på baggrund af Boligministeriets beregning i forbindelse med arealnormernes gennemførelse formodes at blive endog yderst begrænsede og vil i øvrigt ikke overstige merudgifterne, såfremt de samme lejligheder - alt andet lige - blev genudlejet.
