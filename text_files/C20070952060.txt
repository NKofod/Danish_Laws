Vejledning  

 om processuel skadevirkning i sager om børnebidrag og ægtefællebidrag 1. Indledning Familiestyrelsen har tidligere ved flere lejligheder orienteret  

 om processuel skadevirkning i bidragssager  bl.a. i Nyhedsbrev nr. 19  

 fra  

 november 2002 og TFA 2005. I forbindelse med en konkret klagesag har  

 Folketingets Ombudsmand udtalt sig om anvendelsen af processuel  

 skadevirkning,  

 og på den baggrund har styrelsen udarbejdet denne vejledning til brug for  

 statsforvaltningernes behandling af bidragssager.
Vejledningen erstatter alle  

 tidligere udmeldte opfattelser om anvendelsen af processuel skadevirkning i  

 disse sager.
Af det grundlæggende princip i forvaltningsretten   

 officialprincippet  følger det, at myndighederne skal indhente de  

 oplysninger,  

 der er nødvendige for at afgøre bl.a. bidragssager.
Statsforvaltningerne og  

 Familiestyrelsen har således pligt til at tilvejebringe et tilstrækkeligt  

 fyldestgørende  retligt og faktisk  grundlag til, at der kan  

 træffes en fuldt  

 forsvarlig og lovlig bidragsafgørelse.
Statsforvaltningernes og Familiestyrelsens afgørelser om  

 størrelsen af børnebidrag og ægtefællebidrag træffes bl.a. ud fra en konkret  

 vurdering af parternes økonomiske bidragsevne og bidragsbehov.
Dette betyder,  

 at der i forbindelse med behandlingen af en bidragssag skal foreligge  

 oplysninger  

 om parternes indtægter.
Parternes udgifter har normalt ikke stor betydning  

 ved  

 fastsættelse af børnebidrag og ægtefællebidrag.
 Lovgivningen på bidragsområdet giver imidlertid hverken  

 statsforvaltningerne eller Familiestyrelsen ret til at kræve de relevante  

 oplysninger fra hverken private arbejdsgivere eller offentlige myndigheder.  

 Det  

 er altså forvaltningslovens regler om sagsoplysning, der gælder i disse  

 sager.
Oplysningerne om parternes indtægtsforhold indhentes derfor  

 normalt hos parterne selv, også hos den part, som ikke har ansøgt  

 statsforvaltningen om fastsættelse eller ændring af et bidrag.
Kravene til  

 oplysningerne, som parterne skal fremkomme med, må dog ikke være usædvanlige  

 eller urimelige.
 Det forekommer imidlertid, at en part undlader at medvirke til  

 oplysningen af sagen.
 Denne vejledning giver retningslinier for, hvordan  

 statsforvaltningen skal forholde sig i sådanne situationer.
2. Processuel skadevirkning over for ansøgeren Ansøgeren i en bidragssag har en særlig tilskyndelse til at  

 bidrage til sagens oplysning, og det er derfor sjældent forekommende, at  

 ansøgeren nægter at medvirke.
Sker det alligevel, er statsforvaltningen  

 berettiget til at tillægge den manglende eller utilstrækkelige medvirken  

 processuel skadevirkning.
Dette betyder, at det kan meddeles ansøgeren, at  

 sagen afsluttes på det foreliggende grundlag.
3. Processuel skadevirkning over for modparten Anderledes forholder det sig, hvis det er modparten, der  

 undlader at medvirke til sagens oplysning, idet en modpart  

  

 normalt  

  

 ikke vil kunne blive mødt med processuel skadevirkning.
 Efter omstændighederne vil processuel skadevirkning dog også  

 kunne anvendes over for modparten, idet en part i en bidragssag ikke bør have  

 fordel af at undlade at fremlægge de oplysninger, som statsforvaltningen har  

 brug for til afgørelse af sagen, og som statsforvaltningen ikke selv har  

 mulighed  

 for at fremskaffe.
 Forekommer det således, at en modpart undlader eller ikke  

 ønsker at indsende fuldstændige oplysninger om sine aktuelle indtægts- eller  

 formueforhold, skal statsforvaltningen først  som følge af  

 officialprincippet  

  forsøge at oplyse sagen af egen drift ved at rette henvendelse til  

 f.eks.  

 SKAT og/eller til modpartens arbejdsgiver.
 Som nævnt har private arbejdsgivere dog ikke pligt til at  

 meddele oplysninger om den pågældende parts lønindtægt.
Oplysninger fra SKAT eller arbejdsgivere er heller ikke altid  

 fyldestgørende.
Indtægtsoplysninger fra en arbejdsgiver indeholder f.eks.  

 ikke  

 oplysninger om renteindtægter eller løn fra andre arbejdsgivere, og  

 årsopgørelser giver ikke altid et retvisende billede af partens aktuelle  

 økonomiske forhold.
Endvidere kan en part være skattepligtig i et andet land  

 end Danmark.
Derfor bør både ansøgeren og modparten partshøres over de  

 indhentede  

 oplysninger.
Hvis ansøgeren herefter anfører, at modparten f.eks. har  

 yderligere indtægter eller har fået nyt job, høres modparten herover, og der  

 skal efter endt partshøring, kontrahøring og eventuelle yderligere sagsskridt  

 foretages en sædvanlig bevisvurdering for at vurdere, hvad der kan lægges til  

 grund ved afgørelsen.
 Dette betyder altså, at statsforvaltningen i nogle situationer  

 kan anvende processuel skadevirkning over for en modpart, hvis  

 statsforvaltningen har udtømt mulighederne for selv at oplyse sagen, og  

 modparten fortsat undlader at medvirke til at belyse relevante forhold.  

 Sandsynliggør ansøger f.eks., at modparten har økonomisk evne til at betale  

 et  

 vist bidrag, kan ansøgers oplysninger efter omstændighederne lægges til grund  

 ved afgørelsen om bidrag.
4. Generelle betragtninger Forud for anvendelse af processuel skadevirkning gælder altid   

 dvs. både over for ansøgeren og modparten  at det skal præciseres,  

 hvilke  

 oplysninger, der ønskes, og at parten eventuelt også skal vejledes om,  

 hvordan  

 oplysningerne kan fremskaffes, og hvilke konsekvenser manglende medvirken til  

 sagsoplysningen kan føre til.
 Hvis det må anses at være særligt belastende, besværligt eller  

 omkostningskrævende for parten at fremskaffe oplysningerne, bør processuel  

 skadevirkning  

 ikke anvendes.
Ved vurderingen af hvorvidt en part kan pålægges processuel  

 skadevirkning, bør der også tages hensyn til statsforvaltningens mulighed for  

 på anden måde at tilvejebringe de oplysninger, som parten ikke følger en  

 opfordring til at fremkomme med.
Dette indebærer særligt, at  

 statsforvaltningens vanskeligheder ved på anden måde at søge oplysninger  

 indhentet må afvejes over for den betydning, de pågældende oplysninger må  

 formodes at have for partens retsstilling.
