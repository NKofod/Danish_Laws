 Pressenævnet fandt ikke, at der var en sådan sammenhæng  

 mellem artiklen og det bragte billede   et arkivbillede fra en begravelse  

 at læserne måtte forledes til at tro, at klager var den i  

 artiklen og billedteksten nævnte Bandidos-kammerat, der sammen med den  

 dømte Bandidos-rocker blev idømt fængsel for narkohandel.  

 Nævnet bemærkede, at klagers navn ikke fremgik af billedteksten.  

 God presseskik var ikke overtrådt.  

 Nævnet fandt endvidere ikke, at bladet havde bragt faktisk forkerte  

 oplysninger, der kunne berettige til genmæle.
Kendelse fra Pressenævnet i sag nr.  

 72/2002 En mand [K] har klaget til Pressenævnet over en  

 artikel bragt i Ekstra Bladet den 25. maj 2002, idet han mener, at god  

 presseskik er tilsidesat.
Der er endvidere klaget over, at bladet  har afvist  

 at bringe et genmæle.
 I artiklen, der bar overskriften "Rockere i  

 fængsel for speed", fremgik følgende af en  

 underoverskrift:
"Bandidos-gangstere fra Horsens knaldet i omfattende  

 amfetamin-sag." I artiklen hed det:
 "En af top-folkene fra Bandidos i Horsens  

 eks-"krigsminister" [A], 34, også kaldet  

 "[udeladt]"   er blevet idømt tre år og ni  

 måneders fængsel for narkohandel.
 Et andet fuldgyldigt Bandidos-medlem fra Horsens,  

 30-årige [B], "[udeladt]", har fået samme  

 fængselsstraf i sagen, der drejer sig om to kg "speed", dvs.  

 amfetamin.
 [A], der var med til at stifte gangstergruppen i Horsens i  

 1996, lever ligesom resten af Bandidos-slænget i fjordbyen af  

 socialhjælp, men ved anholdelsen i februar konfiskerede politiet 85.000  

 kr. hos de to rygmærke-forbrydere.
 I over et år har Rigspolitiets Rejsehold i  

 samarbejde med politiet i Horsens og Odense efterforsket amfetamin-ligaen,  

 der bl.a. også tæller to danskere i Holland   begge  

 fængslet og på vej til udlevering for at blive stillet for retten  

 i Odense.
- Sagen er større og omfatter flere end de  

 dømte.
Mange sidder allerede fængslet, også folk uden for  

 rockerkredse, siger vicekriminalinspektør  Ole  Madsen, der dog ikke  

 kan afsløre mere, fordi sagen er delvis mørkelagt.
 I retten i Odense har den hele vejen igennem kørt  

 for lukkede døre, og under selve domsforhandlingen blev der nedlagt  

 referatforbud.
AL CAPONE De to rygmærke-gangstere fra Horsens har fra juli  

 sidste år kørt til Odense fire gange for at købe  

 amfetamin til videresalg.
Hver gang hentede de et halvt kilo og betalte  

 27.500 kr. for varerne.
 På gadeplan er stoffet ca. det fire-dobbelte  

 værd.
 Ifølge  Ole  Madsen er domfældelsen af de to  

 Bandidos-folk resultat af en forstærket indsats mod rockerne i Horsens.  

 En indsats, der både omfatter øgede ressourcer og et  

 stærkere samarbejde mellem politiafdelinger, herunder Rejseholdet.
Horsens er desuden én af de syv jyske byer, der  

 netop har indledt et intensivt samarbejde i kampen mod den stigende  

 rockerkriminalitet.
De seks andre byer er Randers, Esbjerg, Århus,  

 Aalborg, Kolding og Haderslev.
Et nyt våben i kampen mod rygmærke-gangsterne  

   der stort set alle forsørges af det offentlige   er den  

 såkaldte Al Capone-metode.
Dvs. et forsøg på at  

 sammenkøre stribevis af registeroplysninger på de enkelte  

 rockere i håb om at kunne knalde dem på skattesager, socialt  

 bedrageri o.l.
 Det er misforholdet mellem rockernes forbrug og  

 levestandard på den ene side og deres officielle indtægter  

 på den anden, der ifølge politiet virker højst  

 mistænkelig.
Al Capone blev som bekendt sendt bag tremmer i USA   ikke  

 på grund af ulovlig spruthandel, vold eller drab, men på grund af  

 skatteunddragelser." Artiklen var ledsaget af et billede af to rockere, hvortil  

 der knyttet følgende tekst:
"34-årige [A] (til højre) skal i  

 fængsel sammen med Bandidos-kammerat for handel med to kilo  

 amfetamin." Ved brev af 11. juni 2002 anmodede klager bladet om at  

 bringe et genmæle.
 Ved brev af 12. juni 2002 afviste bladet at bringe et  

 genmæle.
 Klager er den person, der afbilledet ved siden af [A].
Klageren har anført, at således som  

 billedteksten er formuleret og sammenholdt med artiklen i øvrigt, kan  

 læserne alene bibringes den opfattelse, at han er den omtalte kammerat.  

 Klager har intet at gøre med den i artiklen omtalte sag.
Artiklen  

 sammenholdt med billedet   fremstår på en sådan måde,  

 at der foreligger en uretmæssig og retsstridig krænkelse af  

 klagers fred og ære.
Endvidere indeholder såvel artikel som  

 billedtekst efter klagers opfattelse en strafbar sigtelse.
Klageren har i den forbindelse gjort opmærksom  

 på, at bladet sidste efterår bragte en større  

 artikelserie, blandt andet om Bandidos i Horsens, og i den forbindelse blev  

 det i en af artiklerne oplyst, at klager var udmeldt af Bandidos.
Det  

 må derfor lægges til grund, at bladet udmærket var bekendt  

 med, at klager ikke længere var medlem.
 Klageren har yderligere anført, at den af bladet  

 fremførte kendelse i sag nr. 89/2001 ikke kan sammenlignes med  

 nærværende sag, da de konkrete omstændigheder i de to sager  

 ikke er sammenlignelige.
 Klageren har endelig anført, at han har et  

 berettiget krav om genmæle, hvorfor bladets afvisning heraf ligeledes  

 må betragtes som værende i strid med god presseskik.
Bladet har anført, at der er tale om et arkivfoto,  

 som stammer fra en rockerbegravelse, hvor klageren optrådte  

 iført den kriminelle bandes uniform og dermed udsatte sig for at blive  

 fotograferet.
Fotografiet blev bragt i to versioner den 25. maj 2002, idet  

 bladet som følge af sene nyheder blev omredigeret under trykprocessen.  

 Uanset om den ene eller anden version lægges til grund, er billedet  

 bragt retmæssigt.
I begge billedtekster er det nøje beskrevet,  

 hvem der er idømt fængselsstraffen.
Klagerens tolkning af  

 artiklen og billedet som værende krænkende for ham bæres af  

 fri fantasi, idet det på ingen måde er angivet, at han skulle  

 være en af de dømte.
I så fald havde bladet naturligvis  

 skrevet det.
Bladet har samtidig henvist til nævnets kendelse i  

 sag nr. 89/2001, idet denne afgørelse er en pendant til den  

 foreliggende klage.
I denne sag fandt nævnet ikke grundlag for at  

 kritisere bladet for at have gengivet et foto, der forestillede en person,  

 som havde stillet sig op sammen med nogle kriminelle elementer.
 Bladet må således afvise klagers krav om  

 genmæle, ligesom bladet ikke har forbrudt sig mod reglerne for god  

 presseskik.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Kirsten Dyregaard.
 Pressenævnet udtaler:
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning og som er bragt i et massemedie, skal tages  

 til følge, medmindre oplysningernes rigtighed er utvivlsom.
Pressenævnet finder ikke, at der en sådan  

 sammenhæng mellem artiklen og det bragte billede   et arkivbillede fra  

 en begravelse   at læserne må forledes til at tro, at klager er  

 den i artiklen og billedteksten nævnte Bandidos-kammerat, der sammen  

 med [A] blev idømt fængsel for narkohandel.
Nævnet  

 bemærker i den forbindelse, at mens begge dømte rockere er  

 nævnt ved navn i artiklen, er det alene [A]s navn   og ikke klagers   ,  

 der er angivet i billedteksten.
 Nævnet finder således ikke, at bladet har  

 bragt faktisk forkerte oplysninger, der kan berettige til genmæle,  

 ligesom nævnet ikke finder grundlag for at udtale kritik af bladet for  

 tilsidesættelse af god presseskik.
 Afsagt den 14. august 2002.
