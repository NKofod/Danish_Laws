Vejledning om registrering af faderskab i  

 forbindelse med anmeldelse af barnets fødsel og om  

 forældremyndighed (børneloven) (Til folkekirkens ministerialbogsførere i Danmark  

 uden for de sønderjyske landsdele) 1. Børnelovens formål Ved lov nr. 460 af 7. juni 2001, (børneloven),  

 indføres mere tidssvarende og enklere faderskabsregler fra 1. juli  

 2002. Børneloven afløser faderskabsreglerne i lov nr. 200 af  

 18. maj 1960 om børns retsstilling.
Umiddelbart konstaterbare faderskaber kan ifølge  

 børnelovens §§ 1-3 registreres af ministerialbogsføreren i  

 forbindelse med barnets fødselsregistrering.
Formålet er at  

 forenkle faderskabsregistreringen, så ministerialbogsføreren  

 samtidig med fødselsregistreringen kan registrere faderskabet i de  

 tilfælde, hvor den forelagte dokumentation opfylder børnelovens  

 betingelser.
Såfremt ministerialbogsføreren ikke finder, at  

 betingelserne er opfyldt, henvises faderskabsanerkendelsen til statsamtet.  

 Statsamterne/Overpræsidiet vejleder i fornødent omfang om  

 reglerne om faderskab, jf. § 32 i børneloven.  

 Ministerialbogsføreren kan også selv rette henvendelse til  

 statsamtet, hvis der opstår spørgsmål om lovens anvendelse  

 m.v.
Børnelovens bestemmelser gælder for  

 børn, der fødes i Danmark den 1. juli 2002 eller senere.
For  

 børn født før 1. juli 2002 anvendes alene reglerne i  

 cirkulære nr. 258 af 12. december 1960 om registrering af  

 fødselsanmeldelser m.m. uden for de sønderjyske landsdele og  

 cirkulæreskrivelse af 1. oktober 1982 om den administrative behandling  

 af faderskabssager.
Børnelovens bestemmelser finder anvendelse  

 både på børn, der fødselsregistreres i folkekirkens  

 ministerialbøger uden for de sønderjyske landsdele, jf.  

 § 1 i bekendtgørelse nr. 562 af 15. november 1977 om anmeldelse  

 af fødsler og dødsfald (bopælsregistrering), og på  

 børn, der fødselsregistreres i de sønderjyske  

 personregistre.
Justitsministeriet har udsendt vejledning nr. 57 af 13. juni  

 2002 om registrering af faderskabet i forbindelse med anmeldelse af barnets  

 fødsel (Til personregisterførerne i de sønderjyske  

 landsdele).
Hovedsynspunktet i børneloven er, at registrering  

 af faderskab i forbindelse med fødslen så vidt muligt bør  

 løses ens for gifte og ugifte forældre.
Faderskabet kan  

 også registreres på grundlag af en anerkendelse inden  

 fødselen.
Faderskabet til barn af forældre, der ikke er gift med  

 hinanden, registreres på grundlag af parternes erklæring om i  

 fællesskab at varetage omsorgen og ansvaret for barnet.
Omsorgs- og  

 ansvarserklæring er vedlagt som bilag 3.
Registreringen af faderskab til børn af gifte og  

 ugifte forældre er dog foreløbig i 6 måneder efter, at  

 barnet er født.
Inden for denne periode kan moderen, faderen eller en  

 særlig værge for barnet rejse en faderskabssag ved statsamtet,  

 jf. børnelovens § 5, stk. 1. En mand, som har haft seksuelt  

 forhold til moderen i den periode, hvor hun blev gravid, kan også i  

 visse tilfælde rejse en faderskabssag, jf. børnelovens  

 § 6.
Registrering af et faderskab, der foretages, efter at  

 barnets fødsel er registreret i ministerialbøgerne, er ikke  

 omfattet af denne vejledning.
Det samme gælder ændringer af  

 allerede registrerede faderskaber.
2. Registrering af faderskab til barn af en  

 kvinde, der på fødselstidspunktet er gift 2.1. Ifølge børnelovens § 1,  

 stk. 1, anses ægtemanden som udgangspunkt som barnets fader.  

 "Pater est reglen", dvs. at moderens ægtefælle i  

 barnets konceptionsperiode formodes at være faderen, opretholdes i  

 princippet.
Ministerialbogsføreren skal alene sikre sig, at  

 ægteskabet består på det tidspunkt, hvor barnet  

 fødes.
Forholdene i konceptionsperioden (avlingstiden) kan dog  

 udelukke, at ægtemanden på fødselstidspunktet registreres  

 som barnets fader.
Dette kan være tilfældet, hvis moderen inden  

 for de sidste 10 måneder før barnets fødsel har  

 været gift med en anden mand uden at være separeret, jf.  

 nærmere neden for pkt. 2.2.1. og 2.2.2..
 Registrering af ægtemandens faderskab finder  

 herefter sted i forbindelse med registrering af barnets fødsel.
 Dåbs-/navneattester for forældrene samt deres  

 vielsesattest vedlægges i original.
 2.2. Ministerialbogsføreren kan ikke registrere  

 ægtemanden som fader i følgende tilfælde, jf.  

 børnelovens § 1, stk. 2.
 2.2.1. Såfremt ægtefællerne på  

 tidspunktet for barnets fødsel er separerede, må sagen henvises  

 til statsamtet/Overpræsidiet, jf. pkt. 5. De fraseparerede  

 ægtefæller kan ikke afgive omsorgs- og ansvarserklæring  

 over for ministerialbogsføreren.
2.2.2. Såfremt moderen inden for de sidste 10  

 måneder før barnets fødsel har været gift - uden at  

 være separeret i hele perioden - med en anden mand end den, som hun  

 på fødselstidspunktet er gift med, kan den nye ægtemand  

 ikke registreres som barnets fader.
Sagen skal henvises til  

 statsamtet/Overpræsidiet, jf. pkt. 5. Har moderen derimod været  

 separeret, og er hun senere blevet skilt inden for 10-måneders  

 perioden, kan den nye ægtemand registreres som barnets fader.
2.2.3. Såfremt begge ægtefæller  

 anmoder om, at der rejses faderskabssag, kan ægtemanden ikke  

 registreres som barnets fader.
Det er ikke tilstrækkeligt, at den ene  

 af ægtefællerne anmoder om, at der rejses faderskabssag.
I  

 sådanne tilfælde skal ægtemanden registreres som barnets  

 fader, og den, der har rejst indsigelse, må henvises til  

 efterfølgende at rejse sag ved statsamtet/Overpræsidiet, jf.  

 børnelovens § 5, stk. 1.
 2.3. I tilfælde, hvor moderen har været gift,  

 men hvor ægtemanden er død inden for de seneste 10  

 måneder før fødslen, kan den afdøde ægtemand  

 registreres som barnets fader, med mindre ægtefællerne  

 på dødstidspunktet var separerede, moderen inden for de sidste  

 10 måneder før barnets fødsel har været gift med en  

 anden mand uden at være separeret i hele perioden, eller moderen  

 anmoder om, at der rejses faderskabssag, jf. reglerne omtalt i 2.2.1   2.2.3.  

 Der henvises til børnelovens § 1, stk. 3 og 4.
 3. Registrering af faderskab til barn af en  

 kvinde, der på fødselstidspunktet ikke er gift Omsorgs- og  

 ansvarserklæring.
 3.1.1. Fødes et barn af en ugift kvinde,  

 anses en mand som fader til barnet, hvis han og moderen skriftligt  

 erklærer, at de sammen vil varetage omsorgen og ansvaret for barnet  

 (omsorgs- og ansvarserklæring).
Ved ugift kvinde forstås en kvinde, der aldrig har  

 været gift, er fraskilt eller enke.
Er kvinden derimod separeret  

 på fødselstidspunktet, kan der ikke afgives omsorgs- og  

 ansvarserklæring over for ministerialbogsføreren.
Hvis moderen inden for de sidste 10 måneder  

 før barnets fødsel har været gift med en anden mand uden  

 at være separeret, kan faderskab ikke registreres på grundlag af  

 en omsorgs- og ansvarserklæring afgivet af forældrene over for  

 ministerialbogsføreren.
Registrering kan ske, selvom moderen i  

 perioden har boet sammen med en anden mand.
Det afgørende er, at de  

 ikke har været gift.
Der henvises til børnelovens § 2,  

 stk. 1.
Forældrene skal afgive erklæring om, at de  

 sammen vil varetage omsorgen og ansvaret for barnet på  

 Justitsministeriets blanket, omsorgs- og ansvarserklæring,  

 (vejledning på bagsiden og med kopi til forældrene). Jordemoderen  

 udleverer omsorgs- og ansvarserklæringen til den ugifte moder, jf.  

 § 4, stk. 1, i bekendtgørelse nr. 451 af 13. juni 2002 om  

 registrering af faderskabet i forbindelse med anmeldelse af barnets  

 fødsel.
Der stilles ikke krav om, at forældrene er samboende,  

 eller at de har bopæl i Danmark.
Der stilles heller ikke krav om dansk  

 statsborgerskab.
Forældrenes underskrift på erklæringen og  

 dateringens rigtighed, skal være attesteret af en advokat eller 2  

 vitterlighedsvidner, med mindre erklæringen afgives samtidig af begge  

 forældre i overværelse af ministerialbogsføreren (se i  

 øvrigt 3.2.3.).
 3.1.2. Omsorgs- og ansvarserklæringen skal  

 vedlægges fødselsanmeldelsen for barnet, for at  

 faderskabet kan noteres ved registrering i ministerialbøgerne.  

 Fremkommer erklæringen, efter at barnets fødsel er anmeldt og  

 registreret i ministerialbogen, må anerkendelsen af faderskab henvises  

 til statsamtet/Overpræsidiet, jf. pkt. 5.
3.1.3. Foreligger der ved fødselsanmeldelsen en  

 korrekt udfyldt omsorgs- og ansvarserklæring, registreres faderskab  

 herefter på grundlag af oplysningerne i fødselspapirerne,  

 herunder jordemoderanmeldelsen, samt originale attester for forældrene.  

 Registrering af faderskab noteres samtidig med, at barnets fødsel  

 indføres i ministerialbogen.
Kopi af omsorgs- og  

 ansvarserklæring udleveres til forældrene.
Der henvises til  

 afsnit 7.
 3.2. Ministerialbogsføreren kan ikke  

 registrere faderskabet på grundlag af omsorgs- og  

 ansvarserklæring efter 3.1.1. i følgende tilfælde, jf.  

 børnelovens § 2, stk. 2:
3.2.1. Hvis moderen inden for de sidste 10 måneder  

 før barnets fødsel har været gift med en anden mand uden  

 at være separeret.
Har moderen derimod været separeret, og er hun  

 senere blevet skilt inden for 10-måneders fristen fra denne mand, kan  

 der afgives en omsorgs- og ansvarserklæring over for  

 ministerialbogsføreren, jf. 3.1.1.
 3.2.2. Hvis én eller begge parter på  

 tidspunktet for erklæringens afgivelse er umyndig eller under  

 værgemål.
 3.2.3. Hvis én eller begge parter er i tvivl eller  

 uenige om retsvirkningerne af at underskrive en omsorgs- og  

 ansvarserklæring for barnet.
 Vejledning af parterne om retsvirkninger af faderskab skal  

 ministerialbogsføreren altid henvise til  

 statsamtet/Overpræsidiet, jf. § 32 i børneloven.
4. Faderskab anerkendt før barnets  

 fødsel Faderskaber, der er anerkendt over for  

 statsamtet/Overpræsidiet før barnets fødsel, registreres  

 i ministerialbogen i forbindelse med anmeldelsen af barnets fødsel,  

 jf. børnelovens § 3.
 Før barnets fødsel kan en mand sammen med  

 moderen afgive en omsorgs- og ansvarserklæring over for  

 statsamtet/Overpræsidiet, eller han kan som hidtil anerkende  

 faderskabet til barnet over for statsamtet/Overpræsidiet, jf.  

 børnelovens § 14, stk. 1 og 2, nr. 1.
 Forældrene vil fra statsamtet/Overpræsidiet  

 have fået udleveret dokumentation for anerkendelsen af faderskabet, som  

 skal vedlægges, når fødslen senere anmeldes til  

 ministerialbogsføreren.
 Ministerialbogsføreren kan ikke før barnets  

 fødsel modtage en omsorgs- og ansvarserklæring fra  

 forældrene og skal i et sådant tilfælde henvise  

 forældrene til statsamtet/Overpræsidiet.
5. Faderskab kan ikke registreres Såfremt ministerialbogsføreren ikke finder,  

 at betingelserne for registrering af faderskab i forbindelse med  

 fødslen efter pkt. 2, 3 og 4 er opfyldt, skal  

 ministerialbogsføreren straks sende meddelelse herom med begrundelse  

 for den manglende registrering til statsamtet/Overpræsidiet.
Der  

 vedlægges en kopi af fødselsanmeldelsen, den modtagne omsorgs-  

 og ansvarserklæring for ugift moder, samt barnets fødselsattest  

 og parternes dåbs-/navneattester og eventuelt vielsesattest.
Moderen og  

 manden underrettes herom.
Statsamtet/Overpræsidiet vil herefter rejse  

 faderskabssag efter reglerne i kapitel 2 i børneloven.
Der henvises  

 til § 6 i Justitsministeriets bekendtgørelse om registrering af  

 faderskab i forbindelse med anmeldelse af barnets fødsel.
 Der foretages ikke notering om faderskab i  

 ministerialbogen.
6. Forældremyndighed 6.1. Er forældrene gift med hinanden ved  

 barnets fødsel, eller indgår de senere ægteskab, har de  

 fælles forældremyndighed.
 6.2. Forældre, der ikke er gift med hinanden,  

 har fælles forældremyndighed, hvis de efter børnelovens  

 § 2, stk. 1, jf. pkt. 3.1., har afgivet erklæring om, at de  

 sammen vil varetage omsorgen og ansvaret for barnet.
6.3. Hvis faderskabet er fastslået på en anden  

 måde end ved en omsorgs- og ansvarserklæring, har moderen  

 forældremyndigheden alene.
Forældrene kan dog indgå aftale  

 om fælles forældremyndighed.
 Dåb og navngivning af barnet kræver samtykke  

 fra begge indehavere af forældremyndigheden, når de har  

 fælles forældremyndighed.
 Der henvises til §§ 4 og 5 i lov nr. 387 af 14. juni  

 1995 om forældremyndighed og samvær.
7. Registreringen Ved registreringen af faderskab efter punkterne 2-4  

 foretages der notering herom i ministerialbogen, eventuelt i  

 anmærkningsrubrikken.
Dato for ministerialbogsførerens  

 modtagelse af omsorgs- og ansvarserklæringen anføres.
Omsorgs-  

 og ansvarserklæringen og øvrig dokumentation opbevares i  

 embedsarkivet i 30 år.
Der udstedes fødselsattest for barnet med  

 begge forældre i forældrerubrikken.
8. Ny blanket til  

 fødselsanmeldelse Fra 1. juli 2002 skal moderen udfylde og underskrive en ny  

 fødselsanmeldelse (Ki 11/DNK 51 i). Der er indføjet en rubrik  

 til omsorgs- og ansvarserklæringen, samt en rubrik
hvori der indføres, hvorvidt moderen inden for de sidste 10  

 måneder før barnets fødsel har været gift med en  

 anden mand uden at være separeret (jf. børnelovens § 1,  

 stk. 2, pkt. 2).  Afleveres omsorgs- og ansvarserklæring
skal faderens dåbs-/navneattest vedlægges og rubrik  

 "Faderen" i fødselsanmeldelsen udfyldes.
 Ny fødselsanmeldelse er vedlagt som bilag 4.
Kirkeministeriet, den 20. juni 2002 Rasmus Paaske Larsen Bilag 1 Børnelov Bilag 1 indeholder lov nr. 460 af 7. juni 2001 om  

 Børnelov.
 Loven er udeladt her, da den har været  

 offentliggjort i Lovtidende A, samt forefindes i Retsinformation.
Bilag 2 Bekendtgørelse om registrering af  

 faderskabet i forbindelse med anmeldelse af barnets fødsel Bilag 2 indeholder bekendtgørelse nr. 451 af 13.  

 juni 2002 om registrering af faderskabet i forbindelse med anmeldelse af  

 barnets fødsel.
 Bekendtgørelsen er udeladt her, da den har  

 været offentliggjort i Lovtidende A, samt forefindes i  

 Retsinformation.
Bilag 3 J.nr.
Faderskabsblanket 1 Omsorgs- og ansvarserklæring (Medfører fælles forældremyndighed) Far Udfyldes med blokbogstaver Fulde navn Cpr-nummer Adresse, postnr., by, land og tlf. (evt. e-mail adresse) og Mor Fulde navn Cpr-nummer Adresse, postnr., by, land og tlf. (evt. e-mail adresse) erklærer herved, at vi sammen vil varetage omsorgen og  

 ansvaret for vores barn, som er født den
(cpr-nummer anføres evt.) /forventes født den
.
 Vi erklærer endvidere, at vi er bekendt med retsvirkningerne af at  

 afgive denne erklæring om faderskabet til vores barn (der henvises til  

 blankettens bagside).
 Vi oplyser, at ingen af os er under værgemål.
 Moderen erklærer samtidig ved sin underskrift, at hun ikke inden for  

 de sidste 10 måneder før barnets fødsel har været  

 gift (uden at være separeret).
Dato og faderens underskrift Dato og moderens underskrift Det bevidnes, at underskrifterne er ægte, og at  

 dateringen er rigtig.
Blanketten underskrives af en advokat eller to  

 vitterlighedsvidner.
Hvis erklæringen underskrives ved personligt  

 møde for ministerialbogsføreren (personregisterføreren),  

 statsamtet, retten eller en dansk repræsentation, er  

 vitterlighedsvidner ikke nødvendige.
Fulde navn Fulde navn Adresse, postnr., by, land og tlf. (evt. e-mail adresse) Adresse, postnr., by, land og tlf. (evt. e-mail adresse) Udfyldes af myndigheden:
 Erklæringen er:
o o Myndighedens kvittering (stempel) for modtagelsen (dato +  

 underskrift):
Godkendt af Civilretsdirektoratet Vejledning om omsorgs- og ansvarserklæring Blanketten udfyldes kun, hvis forældrene ikke er gift med hinanden.
 Forældre, som sammen vil varetage omsorgen og  

 ansvaret for deres barn, kan udfylde denne omsorgs- og  

 ansvarserklæring.
Omsorgs- og ansvarserklæringen afleveres sammen  

 med fødselsanmeldelsen for barnet og forældrenes  

 fødsels- og navneattester/dåbsattester til  

 ministerialbogsføreren i det sogn, hvor I bor.
Er barnet født i  

 Sønderjylland, skal papirerne afleveres til  

 personregisterføreren i kommunen.
Bor I ikke sammen, sker  

 registreringen dér, hvor moderen bor.
Herved fastslås  

 faderskabet til barnet, og forældrene får fælles  

 forældremyndighed over barnet (se om øvrige  

 retsvirkninger nedenfor).
 Omsorgs- og ansvarserklæringen kan ikke afgives  

 for ministerialbogsføreren (personregisterføreren):
hvis moderen inden for de sidste 10 måneder før barnets  

 fødsel har været gift (uden at være separeret) med en  

 anden mand, eller hvis en eller begge forældre er under 18 år eller under  

 værgemål.
 I disse situationer skal faderskabssagen i stedet  

 behandles af statsamtet (i Københavns Kommune:  

 Overpræsidiet).
Afleveres omsorgs- og ansvarserklæringen ikke  

 til ministerialbogsføreren (personregisterføreren) sammen med  

 fødselsanmeldelsen, kan erklæringen i stedet afgives for  

 statsamtet.
Faderskabet bliver herved anerkendt, og forældrene  

 får fælles forældremyndighed.
Omsorgs- og ansvarserklæring kan også afgives  

 for statsamtet før barnets fødsel.
Faderskabet kan herefter  

 på dette grundlag registreres i forbindelse med barnets fødsel.  

 Faderskabet registreres i ministerialbogen (personregistret) i forbindelse  

 med registreringen af barnets fødsel.
 Hvis I ikke ønsker fælles  

 forældremyndighed, kan denne blanket ikke anvendes.
Retsvirkningerne af faderskab Når faderskabet er fastslået, medfører  

 dette bl.a. følgende:
faderen har forsørgelsespligt over for barnet, barnet og faderen har arveret efter hinanden, faderen kan få samvær med barnet, faderen kan få del i forældremyndigheden, barnet kan få faderens efternavn, og barnet kan få samme indfødsret som faderen, hvis  

 betingelserne herfor er til stede.
Anerkendelse af faderskabet er bindende Hvis faderskabet er anerkendt, kan det i almindelighed  

 ikke ændres.
Kun i særlige situationer kan sagen blive behandlet  

 igen.
Yderligere vejledning I statsamtet kan De få yderligere vejledning om  

 reglerne og retsvirkningerne af faderskab samt om udfyldelse af denne  

 blanket.
Der kan endvidere søges information på statsamtets  

 hjemmeside www.statsamt.dk og Civilretsdirektoratets hjemmeside www.civildir.dk.
