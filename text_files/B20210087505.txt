Bekendtgørelse om ændring af bekendtgørelse om fritidsfartøjer og personlige fartøjer § 1 I bekendtgørelse nr. 1689 af 15. december 2015 om fritidsfartøjer og personlige fartøjer, som ændret ved bekendtgørelse nr. 1290 af 20. november 2018 foretages følgende ændringer:
 1. Indledningen affattes således:
»I medfør af § 1, stk. 2 og 3, § 3, stk. 1, nr. 1, § 4, stk. 1, § 17, stk. 9, og § 32, stk. 9, i lov om sikkerhed til søs, jf. lovbekendtgørelse nr. 1629 af 17. december 2018, og § 1, stk. 2 og 3, § 3, stk. 1, nr. 1, § 4, stk. 1, § 17, stk. 8, og § 32, stk. 2, i anordning om ikrafttræden for Grønland af lov om sikkerhed til søs, jf. anordningsbekendtgørelse nr. 1674 af 16. december 2015, fastsættes efter bemyndigelse i henhold til § 1, stk. 1, nr. 3, i bekendtgørelse nr. 261 af 23. marts 2020 om henlæggelse af visse beføjelser til Søfartsstyrelsen og om klageadgang m.v., og § 1, stk. 1, nr. 2, i bekendtgørelse nr. 279 af 23. marts 2020 for Grønland om henlæggelse af visse beføjelser til Søfartsstyrelsen og om klageadgang m.v.« 2. I § 56 indsættes efter stk. 1 som nyt stykke:
»Stk. 2. Med bøde eller fængsel i indtil 1 år straffes tillige den, der 1) ikke opfylder de forpligtelser, der fremgår af artikel 4, stk. 1, 3 eller 4, i Europa-Parlamentets og Rådets forordning (EU) 2019/1020 af 20. juni 2019 om markedsovervågning og produktoverensstemmelse og om ændring af direktiv 2004/42/EF og forordning (EF) nr. 765/2008 og (EU) nr. 305/2011 (markedsovervågningsforordningen), der er pålagt de i markedsovervågningsforordningens artikel 4, stk. 2, nævnte erhvervsdrivende, 2) ikke har en bemyndiget repræsentant, hvor dette er krævet, jf. markedsovervågningsforordningens artikel 4, stk. 1, eller ikke har givet den bemyndigede repræsentant de fornødne beføjelser eller midler til at udføre opgaven, jf. markedsovervågningsforordningens artikel 4, stk. 3, og artikel 5, eller 3) som bemyndiget repræsentant undlader at udlevere kopi af fuldmagten, jf. markedsovervågningsforordningens artikel 5, stk. 2.« Stk. 2-4 bliver herefter stk. 3-5.
 3. I § 57, stk. 2, ændres »§ 56, stk. 2« til: »§ 56, stk. 3«.
§ 2 Bekendtgørelsen træder i kraft den 16. juli 2021.
