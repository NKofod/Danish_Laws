Nr LSF 249 Forslag til Lov om afgift af spildevand Fremsat af skatteministeren (Carstten Koch) den 17. april 1996 Vedtaget ved tredjebehandling den 31. maj 1996 Lov nr. 490 af 12/06/1996 Afgiftspligtigt område og afgiftens størrelse § 1. Efter bestemmelserne i denne lov betales en afgift til  

 statskassen af spildevand, der udledes her i landet til søer, vandløb eller  

 havet.
Endvidere betales der afgift af spildevand, der nedsives eller udledes  

 på marker og lignende med henblik på nedsivning.
 Stk. 2. Spildevand, der udspredes på marker med andre formål end  

 nedsivning, er ikke afgiftspligtigt.
 § 2. Afgift betales af spildevandsanlæg, hvortil der er tilsluttet  

 mere end en ejendom.
 Stk. 2. Afgift betales endvidere af ejeren af en ejendom med  

 afløb, der udleder spildevand uden om de i stk. 1 nævnte spildevandsanlæg.
 Stk. 3. Udledning til samletank, der tømmes i de i stk. 1 nævnte  

 spildevandsanlæg, ligestilles med tilslutning til disse anlæg.
 § 3. Afgiften udgør for følgende stoffer indeholdt i spildevandet:
Registrerede spildevandsudledere § 4. Spildevandsanlæg, der skal betale afgift efter § 2, stk. 1,  

 skal anmelde sig til registrering hos de statslige told- og  

 skattemyndigheder.
 Stk. 2. Den, der er omfattet af § 2, stk. 2, og som betaler afgift  

 på grundlag af det faktisk målte antal m3 udledt vand eller efter den faktisk  

 målte koncentration af totalnitrogen, totalfosfor og BI5 (modificeret), skal  

 anmelde sig til registrering hos de statslige told- og skattemyndigheder.
 Stk. 3. Den, der betaler afgift efter en til de statslige told- og  

 skattemyndigheder anmeldt koncentration, jf. § 8, stk. 5, eller § 10, stk. 3,  

 skal anmelde sig til registrering hos de statslige told- og  

 skattemyndigheder.
 Stk. 4. Til de registrerede spildevandsudledere udstedes et bevis  

 for registreringen.
Afgiftsperiode og opgørelse af den afgiftspligtige mængde § 5. For de registrerede spildevandsudledere er afgiftsperioden  

 kvartalet.
 § 6. Den afgiftspligtige mængde beregnes som udledningen af vand i  

 afgiftsperioden ganget med koncentrationen af de enkelte stoffer i  

 udledningen.
§ 7. For den, hvis udledningstilladelse indebærer pligt til måling  

 af den udledte mængde vand, opgøres den udledte mængde vand efter måler.
Den,  

 der er afgiftspligtig efter § 2, stk. 2, opgør dog altid udledningen efter  

 måler, såfremt den årlige udledning overstiger 50.000 m3.
 Stk. 2. Andre opgør den udledte mængde efter måler eller på  

 baggrund af de tilknyttede ejendommes vandforbrug, jf. stk. 3-6.
Stk. 3. Vandforbruget opgøres efter måler eller som et skønnet  

 forbrug, der dog mindst skal svare til den mængde vand, hvoraf der betales  

 afgift efter lov om afgift af ledningsført vand.
For ejendomme, der forbruger  

 vand, der ikke er omfattet af lov om afgift af ledningsført vand, opgøres  

 forbruget efter målere, såfremt forbruget overstiger 1.000 m3 årligt.
For  

 vandforbrug under 1.000 m3 årligt, som ikke er omfattet af lov om afgift af  

 ledningsført vand, kan vandforbruget opgøres efter måler eller fastsættes til  

 mindst 170 m3 årligt pr. ejendom, dog mindst 170 m3 pr. helårsboligenhed og  

 mindst 70 m3 pr. boligenhed, der ikke er helårsbolig.
For erhvervsejendomme  

 kan der foretages fradrag for vand, der medgår i produktionen eller af anden  

 grund ikke afledes til det pågældende spildevandsanlæg.
Fradraget kan  

 foretages i samme omfang, som der ikke opkræves bidrag til driften af  

 spildevandsanlægget af den pågældende mængde.
Ejere af erhvervsejendomme, der  

 betaler afgift efter § 2, stk. 2, kan kun foretage fradrag for den del, der  

 overstiger 1.000 m3.
Stk. 4. Spildevandsudledere, der ikke opkræver årlige driftsbidrag  

 efter tilknyttede ejendommes vandforbrug, kan fastsætte vandforbruget til 170  

 m3 pr. ejendom, dog mindst 170 m3 pr. helårsboligenhed og mindst 70 m3 pr.  

 boligenhed, der ikke er helårsbolig.
Det er en forudsætning, at mindre end  

 halvdelen af den enkelte ejendoms vandforbrug udledes som afgiftspligtigt  

 spildevand og ikke overstiger 1.000 m3.
 Stk. 5. For ejendomme, hvor der kun afledes spildevand fra  

 boligenheder, fastsættes vandforbruget uanset bestemmelserne i stk. 4 efter  

 måler eller som et skønnet forbrug, der mindst svarer til den mængde vand,  

 hvoraf der for boligenheden betales vandafgift efter lov om afgift af  

 ledningsført vand.
 Stk. 6. For spildevandsudledere med mere end 10 tilknyttede  

 ejendomme, som opgør den udledte mængde på baggrund af de tilknyttede  

 ejendommes vandforbrug, tillægges 50 pct. til den opgjorte mængde.
Stk. 7. Spildevandsanlæg omfattet af § 2, stk. 1, som betaler  

 afgift af den målte udledning, og som indeholder fælles kloaknet, kan  

 fratrække en mængde svarende til 2,5 gange bassinvolumen i det  

 fælleskloakerede net pr. afgiftsperiode.
Er der flere afgiftspligtige  

 udledninger eller udledninger til andre registrerede spildevandsudledere,  

 fordeles fradraget efter de udledte mængder.
 Stk. 8. Såfremt fradraget efter stk. 7 overstiger den målte  

 udledning, overføres uudnyttet fradrag til den næste afgiftsperiode.
 Stk. 9. For ejendomme med samletank for toiletvand anses 25 pct.  

 af vandforbruget for tilledt samletanken.
 § 8.  Spildevandsanlæg, hvor husholdningsspildevand udgør mindst  

 15 pct. af tilledningen af spildevand, opgør koncentrationen i det udledte  

 vand efter måling eller betaler efter de i stk. 2 nævnte standarder, jf. dog  

 stk. 5. Såfremt der betales efter de nævnte standarder, anvendes disse for en  

 periode på mindst 1 år.
Stk. 2. For spildevandsanlæg, hvor husholdningsspildevand udgør  

 mindst 15 pct. af tilledningen af spildevand, udgør standardbetalingen for  

 udledninger ved 1) nedsivning efter en kommunal tilladelse eller både mekanisk og  

 biologisk rensning, nitrifikation, denitrifikation, kemisk Stk. 3. Spildevandsanlæg, hvor husholdningsspildevand udgør mindre  

 end 15 pct. af tilledningen af spildevand, opgør koncentrationen i det  

 udledte vand efter måling, jf. dog stk. 5. Spildevandsanlæg, der udleder  

 mindre end 50.000 m3 pr. år, kan dog vælge at betale en afgift på 3,80 kr.  

 pr. m3. For anlæg med tilladelse til nedsivning kan der dog betales 50 øre  

 pr. m3.
Stk. 4. Ved betaling efter standarder, jf. stk. 2, ligestilles  

 rodzoneanlæg og biologiske sandfiltre med anlæg, der både har mekanisk og  

 biologisk rensning.
Efterbehandling med ophold i lagune ligestilles med  

 filtrering.
Udsprøjtning med kommunal tilladelse ligestilles med nedsivning.
Stk. 5. Den, der betaler afgift efter § 2, kan vælge at opgøre  

 koncentrationen af forurenende stoffer som den maksimale koncentration, der  

 forekommer i udledningen.
Den maksimale koncentration skal anmeldes til de  

 statslige told- og skattemyndigheder.
Afgiftsfritagelse og afgiftsgodtgørelse § 9. Fritaget for afgift er processpildevand, der udledes fra  

 hav-, salt- og ferskvandsdambrug.
 Stk. 2. Fritaget for afgift er vand, der udledes fra de dele af  

 flerstrengede spildevandsanlæg, der primært er indrettet til bortledning af  

 overfladevand (separatsystemer), spildevand, der udledes fra  

 overløbsbygværker, samt direkte udledninger i forbindelse med afværgeboringer  

 og grundvandssænkninger og andre selvstændige udledninger af grund- eller  

 overfladevand, hvor mængden af afgiftspligtige stoffer ikke er større i  

 udledningen end ved tilførslen fra den pågældende vandforsyning, når vandet  

 bortledes uden om de i § 2, stk. 1, nævnte anlæg.
 § 10. I det omfang, der er sammenfald mellem vandforsyningskilden  

 og modtageren af spildevandet (recipienten), ydes der efter ansøgning til de  

 statslige told- og skattemyndigheder godtgørelse for den mængde  

 afgiftspligtige stoffer, som tilføres spildevandsudlederen fra  

 vandforsyningskilden.
 Stk. 2. I det omfang, der er sammenfald mellem  

 vandforsyningskilden og modtageren af spildevandet (recipienten), er  

 udledning af vand fra muslingerenserier fritaget for afgift.
 Stk. 3. I de i stk. 1 nævnte tilfælde kan godtgørelsen fastsættes  

 til 5 øre pr. m3 eller beregnes på grundlag af en til de statslige told- og  

 skattemyndigheder anmeldt mindste koncentration, såfremt der ikke foretages  

 måling af det faktiske indhold.
 Stk. 4. Godtgørelsen efter stk. 1 kan ikke overstige den betalte  

 afgift af den pågældende udledning.
§ 11 . Virksomheder, der er registreret efter  

 merværdiafgiftsloven, kan få godtgjort 97 pct. af den del af afgiften, der  

 årligt overstiger 20.000 kr., og som vedrører virksomhedens afgiftspligtige  

 udledning af spildevand efter § 2, stk. 2, eller afledning af spildevand til  

 spildevandsanlæg omfattet af § 2, stk. 1, når mindst 80 pct. af afgiften kan  

 henføres til 1) forarbejdningen af fisk, krebsdyr, bløddyr og andre hvirvelløse havdyr  

 eller dele heraf eller 2) fremstillingen af cellulose eller 3) fremstillingen af rør- og roesukker på baggrund af sukkerroer og  

 sukkerrør.
Stk. 2. Virksomheder, der er registreret efter  

 merværdiafgiftsloven, kan få godtgjort 70 pct. af den del af afgiften, der  

 årligt overstiger 20.000 kr., og som vedrører virksomhedens afgiftspligtige  

 udledning af spildevand efter § 2, stk. 2, eller afledning af spildevand til  

 spildevandsanlæg omfattet af § 2, stk. 1, når mindst 80 pct. af afgiften kan  

 henføres til fremstillingen af 1) organiske pigmenter og præparater i forbindelse hermed eller 2) pektinstoffer, pektinater og pektater samt planteslimer og  

 gelateringsmidler, også modificerede, udvundet af vegetabilske stoffer  

 henhørende under position 1302.20 til og med position 1302.39 i EU's  

 kombinerede nomenklatur eller 3) vitaminer.
 § 12. Til dokumentation af godtgørelsen efter §§ 10 og 11 skal  

 virksomheder, der afleder spildevand til spildevandsanlæg omfattet af § 2,  

 stk. 1, kunne fremlægge fakturaer eller særskilte opgørelser, hvoraf  

 størrelsen af afgiften fremgår, jf. stk. 4.
 Stk. 2. Tilbagebetalingsbeløbet efter stk. 1 udbetales efter hvert  

 kvartal efter de i merværdiafgiftslovens § 63 anførte regler.
 Stk. 3. De statslige told- og skattemyndigheder fastsætter de  

 nærmere regler for afgiftsgodtgørelsen efter §§ 10 og 11.
 Stk. 4. Spildevandsudledere omfattet af § 2, stk. 1, skal efter  

 anmodning fra de i § 10, stk. 1, og § 11 omfattede virksomheder mindst en  

 gang årligt afgive de oplysninger, der er nødvendige ved opgørelsen af  

 afgiften efter stk. 1. Skatteministeren kan fastsætte regler herom.
Regnskabsbestemmelser § 13. Registrerede spildevandsudledere skal føre et regnskab over  

 den udledte mængde spildevand eller de tilknyttede ejendommes samlede  

 vandforbrug, der kan danne grundlag for opgørelse af det i hver  

 afgiftsperiode opkrævede afgiftsbeløb og for kontrollen med afgiftens rigtige  

 erlæggelse.
 Stk. 2. Den, der opgør koncentrationen af totalnitrogen,  

 totalfosfor og BI5(modificeret) efter måling, skal føre et regnskab over  

 målinger, der kan danne grundlag for opgørelse af det i hver afgiftsperiode  

 opkrævede afgiftsbeløb og for kontrollen med afgiftens rigtige erlæggelse.
 Stk. 3. Registrerede spildevandsudledere, der betaler afgift på  

 grundlag af anmeldte maksimale eller minimale koncentrationer, skal kunne  

 fremlægge dokumentation, der kan danne grundlag for kontrollen med de  

 anmeldte koncentrationer.
 Stk. 4. Skatteministeren kan fastsætte nærmere regler for  

 spildevandsudledernes regnskabsførelse, måleudstyr og regler for måling m.v.
 Stk. 5. De statslige told- og skattemyndigheder kan fastsætte  

 nærmere krav til dokumentationen efter stk. 3.
Afregning af afgiften § 14. Registrerede spildevandsudledere skal efter udgangen af hver  

 afgiftsperiode og senest den 15. i den måned, der følger efter  

 afgiftsperioden, til de statslige told- og skattemyndigheder angive  

 størrelsen af de i periodens løb stedfundne afgiftspligtige udledninger af  

 spildevand m.v.
Angivelsen skal være underskrevet af udlederens ansvarlige  

 ledelse.
§ 15. Registrerede spildevandsudledere skal indbetale afgiften for  

 en afgiftsperiode til de statslige told- og skattemyndigheder senest den 15.  

 i den måned, der følger efter afgiftsperioden.
Udgør afgiften mindre end 50  

 kr., kan indbetaling af beløbet undlades.
Skatteministeren fastsætter de  

 nærmere regler for afgiftens indbetaling.
 Stk. 2. Registrerede spildevandsudledere skal ikke indbetale den  

 del af afgiften, som virksomheden er berettiget til at få tilbagebetalt efter  

 § 10 eller § 11.
 Stk. 3. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af den registrerede spildevandsudleder, dog mindst 50  

 kr.
Stk. 4. Afgift, der skal betales efter § 2, stk. 2, af andre end  

 registrerede spildevandsudledere, opkræves af den kommune, hvori ejendommen  

 er beliggende.
Kommunerne fastsætter de nærmere regler for indbetalingen af  

 afgiften.
Sker betaling ikke senest på en af kommunen fastsat dato efter  

 forfaldsdagen, er kommunen berettiget til at fordre afgiftsbeløbet forrentet  

 fra forfaldsdagen med indtil 1,3 pct. månedlig for hver påbegyndt måned,  

 indtil betaling sker.
Kommunerne kan fastsætte et minimumsgebyr på indtil 50  

 kr. ved forsinket indbetaling.
 Stk. 5. Skatteministeren kan fastsætte regler for kommunernes  

 afregning til Told- og Skattestyrelsen af afgift opkrævet efter stk. 4.
 § 16. Såfremt det konstateres, at en spildevandsudleder har  

 afgivet urigtig angivelse til de statslige told- og skattemyndigheder,  

 således at der er betalt for lidt i afgift, afkræves udlederen det skyldige  

 beløb til betaling senest 14 dage efter påkrav.
Stk. 2. Kan størrelsen af det afgiftsbeløb, som påhviler  

 spildevandsudlederen, ikke opgøres på grundlag af dennes regnskaber, kan de  

 statslige told- og skattemyndigheder foretage en skønsmæssig ansættelse af  

 afgiftsbeløbet.
Afgørelsen skal indeholde oplysning om den i stk. 3 nævnte  

 klageadgang.
 Stk. 3. En afgørelse efter stk. 2 kan af den afgiftspligtige  

 indbringes for det i merværdiafgiftslovens § 79 omhandlede nævn.
 Stk. 4. Er der efter § 8, stk. 5, eller § 10, stk. 3, anmeldt en  

 lavere maksimal henholdsvis højere minimal koncentration end den faktisk  

 konstaterede, fastsættes koncentrationen til den konstaterede koncentration.
 Stk. 5. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af den afgiftspligtige, dog mindst 50 kr.
 § 17. Der betales et gebyr på 65 kr. for erindringsskrivelser  

 vedrørende betaling af afgift.
Kontrolbestemmelser § 18. De statslige told- og skattemyndigheder har, hvis det  

 skønnes nødvendigt, til enhver tid mod behørig legitimation uden retskendelse  

 adgang til at foretage eftersyn af spildevandsanlæg og i lokaler, der  

 benyttes i forbindelse med driften af registreringspligtige virksomheder, og  

 til at efterse virksomhedernes forretningsbøger, øvrige regnskabsmateriale  

 samt korrespondance m.v.
 Stk. 2. Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i stk. 1 omhandlede  

 eftersyn.
 Stk. 3. Det i stk. 1 nævnte materiale skal på de statslige told-  

 og skattemyndigheders anmodning udleveres eller indsendes til disse.
 Stk. 4. Bestemmelserne i stk. 1-3 finder tilsvarende anvendelse på  

 kommunernes kontrol af spildevandsanlæg omfattet af § 15, stk. 4.
 § 19. Offentlige myndigheder skal på begæring meddele de statslige  

 told- og skattemyndigheder enhver oplysning til brug ved registrering af  

 spildevandsudledere og kontrollen med afgiftens betaling eller godtgørelse af  

 afgift.
 § 20. Skatteministeren kan fastsætte bestemmelser om  

 kontrolforanstaltninger, der er nødvendige til lovens gennemførelse.
Straffebestemmelser § 21. Med bøde straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for afgiftskontrollen eller 2) overtræder § 4, stk. 1, 2 eller 3, § 12, stk. 1 eller 4, § 13, stk. 1,  

 2 eller 3, § 14 eller § 18, stk. 2, 3 eller 4.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3. Den, der begår en af de nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel i  

 indtil 2 år.
Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 § 22. Skønnes en overtrædelse ikke at ville medføre højere straf  

 end bøde, kan skatteministeren eller den, ministeren bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt den pågældende erkender sig skyldig i overtrædelsen og erklærer sig  

 rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 Stk. 4. Ransagning i sager om overtrædelse af bestemmelser i denne  

 lov sker i overensstemmelse med retsplejelovens regler om ransagning i sager,  

 som efter loven kan medføre frihedsstraf.
Andre bestemmelser § 23. Det efter § 79 i merværdiafgiftsloven nedsatte nævn har den  

 endelige administrative afgørelse af:
 1) Spørgsmål om afgiftspligt.
 2) Spørgsmål om den afgiftspligtige mængde.
 3) Spørgsmål om, hvilken type renseanlæg der foreligger efter § 8, stk. 2.
 4) Klager over de af de statslige told- og skattemyndigheder efter § 16,  

 stk. 2, trufne afgørelser.
 Stk. 2. Reglerne i merværdiafgiftslovens § 79, stk. 5, hvorefter  

 spørgsmål af principiel karakter kan indbringes direkte for nævnet, finder  

 tilsvarende anvendelse på de i stk. 1, nr. 1-3, omhandlede spørgsmål.
Stk. 3. Anmodning om indbringelse for nævnet af de statslige told-  

 og skattemyndigheders afgørelser af de i stk. 1, nr. 1-3, nævnte spørgsmål  

 skal være fremsat over for nævnet senest 3 måneder efter, at der er truffet  

 afgørelse.
Anmodning om indbringelse for nævnet af de i stk. 1, nr. 4, nævnte  

 skønsmæssige ansættelser skal være fremsat over for nævnet senest 4 uger  

 efter, at der er truffet afgørelse.
Nævnet kan dog se bort fra en  

 overskridelse af fristerne, hvis særlige forhold taler herfor.
 § 24. Afgift efter loven kan inddrives ved udpantning.
 Stk. 2. For betaling af afgiften hæfter den, der som ejer,  

 forpagter eller lignende driver virksomheden for egen regning.
 § 25. Skatteministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Ministeren kan bestemme, at afgørelser, der er truffet af  

 Told- og Skattestyrelsen, ikke kan indbringes for højere administrativ  

 myndighed, jf. dog § 23.
§ 26. Reglerne om eftergivelse og henstand i merværdiafgiftslovens  

 § 83 finder tilsvarende anvendelse på afgift, renter, gebyrer og  

 administrative bøder efter denne lov.
Reglerne finder ligeledes anvendelse på  

 beløb, som personer er pligtige at betale som erstatning for selskabers  

 manglende betaling af afgiften.
 § 27. Skatteministeren kan fastsætte nærmere regler om henstand  

 med betaling af afgift i forbindelse med klager over de statslige told- og  

 skattemyndigheders afgørelser.
 Stk. 2. Reglerne i merværdiafgiftslovens § 80, stk. 2-5, om  

 indbringelse af klager m.v. finder tilsvarende anvendelse på klager m.v. over  

 afgørelser efter denne lov.
Overgangs- og ikrafttrædelsesbestemmelser § 28. Tidspunktet for lovens ikrafttræden fastsættes af  

 skatteministeren.
Skatteministeren kan bestemme, at § 4 skal træde i kraft  

 forud for lovens øvrige bestemmelser.
 § 29. Loven finder anvendelse på udledninger, der sker efter  

 lovens ikrafttræden.
Stk. 2. For opgørelser af udledninger, der påbegyndes inden lovens  

 ikrafttræden og afsluttes efter dette tidspunkt, beregnes afgiften af så stor  

 en del af udledningen, som tidsrummet fra lovens ikrafttræden til  

 afregningsperiodens slutning udgør i forhold til den samlede  

 afregningsperiode.
Med de statslige told- og skattemyndigheders tilladelse  

 kan der foretages afrunding ved opgørelse af den brøkdel af udledningerne,  

 hvoraf der skal betales afgift.
 Stk. 3. Afgiften efter § 3 udgør i perioden 1. januar 1997 til 31.  

 december 1997 følgende:
 Stk. 4. Standardbetalingen efter § 8, stk. 2 og 3, udgør i  

 perioden 1. januar 1997 til 31. december 1997 halvdelen af de i bestemmelsen  

 nævnte beløb pr. m3.
Stk. 5. For opgørelser, for hvilke afregningsperioden påbegyndes  

 inden 1. januar 1998 og afsluttes efter dette tidspunkt, beregnes afgiften  

 med de i § 3 nævnte satser af så stor en del af udledningen, som tidsrummet  

 fra 1. januar 1998 til afregningsperiodens slutning udgør i forhold til den  

 samlede afregningsperiode.
Den resterende del af afgiften beregnes efter de i  

 stk. 3 nævnte satser.
Stk. 2, 2. pkt., finder tilsvarende anvendelse.
 § 30. Loven gælder ikke for Færøerne og Grønland.
Oprindeligt fremsat forslag Afgiftspligtigt område og afgiftens størrelse § 1. Efter bestemmelserne i denne lov betales en afgift til  

 statskassen af spildevand, der udledes her i landet til søer, vandløb eller  

 havet.
Endvidere betales der afgift af spildevand, der nedsives eller udledes  

 på marker og lignende med henblik på nedsivning.
 Stk. 2. Spildevand, der udspredes på marker med andre formål end  

 nedsivning, er ikke afgiftspligtigt.
 § 2. Afgift betales af spildevandsanlæg, hvortil der er tilsluttet  

 mere end en ejendom.
 Stk. 2. Afgift betales endvidere af ejeren af en ejendom med  

 afløb, der udleder spildevand uden om de i stk. 1 nævnte spildevandsanlæg.
 Stk. 3. Udledning til samletank, der tømmes i de i stk. 1 nævnte  

 spildevandsanlæg, ligestilles med tilslutning til disse anlæg.
 § 3. Afgiften udgør for følgende stoffer indeholdt i spildevandet:
Registrerede spildevandsudledere § 4. Spildevandsanlæg, der skal betale afgift efter § 2, stk. 1,  

 skal anmelde sig til registrering hos de statslige told- og  

 skattemyndigheder.
 Stk. 2. Den, der er omfattet af § 2, stk. 2, og som betaler afgift  

 på grundlag af det faktisk målte antal (m3) udledt vand eller efter den  

 faktisk målte koncentration af total-nitrogen, total-fosfor og BI5  

 (modificeret), skal anmelde sig til registrering hos de statslige told- og  

 skattemyndigheder.
 Stk. 3. Den, der betaler afgift efter en til de statslige told- og  

 skattemyndigheder anmeldt koncentration, jf. § 8, stk. 5, eller § 10, stk. 4,  

 skal anmelde sig til registrering hos de statslige told- og  

 skattemyndigheder.
 Stk. 4. Til de registrerede spildevandsudledere udstedes et bevis  

 for registreringen.
Afgiftsperiode og opgørelse af den afgiftspligtige mængde § 5. For de registrerede spildevandsudledere er afgiftsperioden  

 kvartalet.
 § 6. Den afgiftspligtige mængde beregnes som udledningen af vand i  

 afgiftsperioden ganget med koncentrationen af de enkelte stoffer i  

 udledningen.
§ 7. For den, hvis udledningstilladelse indebærer pligt til måling  

 af den udledte mængde vand, opgøres den udledte mængde vand efter måler.
Den,  

 der er afgiftspligtig efter § 2, stk. 2, opgør dog altid udledningen efter  

 måler, såfremt den årlige udledning overstiger 50.000 (m3).
 Stk. 2. Andre opgør den udledte mængde efter måler eller på  

 baggrund af de tilknyttede ejendommes vandforbrug, jf. stk. 3 og 4.
Stk. 3. Vandforbruget opgøres efter måler eller som et skønnet  

 forbrug, der dog mindst skal svare til den mængde vand, hvoraf der betales  

 afgift efter lov om afgift af ledningsført vand.
For ejendomme, der forbruger  

 vand, der ikke er omfattet af lov om afgift af ledningsført vand, opgøres  

 forbruget efter målere, såfremt forbruget overstiger 1000 (m3) årligt.
For  

 vandforbrug under 1000 (m3) årligt, som ikke er omfattet af lov om afgift af  

 ledningsført vand, kan vandforbruget opgøres efter måler eller fastsættes til  

 mindst 170 (m3) årligt pr. ejendom.
For erhvervsejendomme kan der foretages  

 fradrag for vand, der medgår i produktionen eller af anden grund ikke afledes  

 til det pågældende spildevandsanlæg.
Fradraget kan foretages i samme omfang,  

 som der ikke opkræves bidrag til driften af spildevandsanlægget af den  

 pågældende mængde.
Ejere af erhvervsejendomme, der betaler afgift efter § 2,  

 stk. 2, kan kun foretage fradrag for den del, der overstiger 1000 (m3).
 Stk. 4. For spildevandsudledere med mere end 10 tilknyttede  

 ejendomme, som opgør den udledte mængde på baggrund af de tilknyttede  

 ejendommes vandforbrug, tillægges 50 pct. til den opgjorte mængde.
Stk. 5. Spildevandsanlæg omfattet af § 2, stk. 1, som betaler  

 afgift af den målte udledning, og som indeholder fælles kloaknet, kan  

 fratrække en mængde svarende til 2,5 gange bassinvolumen i det  

 fælleskloakerede net pr. afgiftsperiode.
Er der flere afgiftspligtige  

 udledninger eller udledninger til andre registrerede spildevandsudledere,  

 fordeles fradraget efter de udledte mængder.
 Stk. 6. Såfremt fradraget efter stk. 5 overstiger den målte  

 udledning, overføres uudnyttet fradrag til den næste afgiftsperiode.
 Stk. 7. For ejendomme med samletank for toiletvand anses 25 pct.  

 af vandforbruget for tilledt samletanken.
 § 8.  Spildevandsanlæg, hvor husholdningsspildevand udgør mindst  

 15 pct. af tilledningen af spildevand, opgør koncentrationen i det udledte  

 vand efter måling eller betaler efter de i stk. 2 nævnte standarder, jf. dog  

 stk. 5. Såfremt der betales efter de nævnte standarder, anvendes disse for en  

 periode på mindst 1 år.
 Stk. 2. For spildevandsanlæg, hvor husholdningsspildevand udgør  

 mindst 15 pct. af tilledningen af spildevand, udgør standardbetalingen for  

 udledninger ved:
1) nedsivning efter en kommunal tilladelse eller både mekanisk og  

 biologisk rensning, nitrifikation, denitrifikation, kemisk Stk. 3. Spildevandsanlæg, hvor husholdningsspildevand udgør mindre  

 end 15 pct. af tilledningen af spildevand, opgør koncentrationen i det  

 udledte vand efter måling, jf. dog stk. 5. Spildevandsanlæg, der udleder  

 mindre end 50.000 (m3) pr. år, kan dog vælge at betale en afgift på 3,80 kr.  

 pr. (m3). For anlæg med tilladelse til nedsivning kan der dog betales 50 øre  

 pr. (m3).
Stk. 4. Ved betaling efter standarder, jf. stk. 2, ligestilles  

 rodzoneanlæg og biologiske sandfiltre med anlæg, der både har mekanisk og  

 biologisk rensning.
Efterbehandling med ophold i lagune ligestilles med  

 filtrering.
Udsprøjtning med kommunal tilladelse ligestilles med nedsivning.
Stk. 5. Den, der betaler afgift efter § 2, kan vælge at opgøre  

 koncentrationen af forurenende stoffer som den maksimale koncentration, der  

 forekommer i udledningen.
Den maksimale koncentration skal anmeldes til de  

 statslige told- og skattemyndigheder.
Afgiftsfritagelse og afgiftsgodtgørelse § 9. Fritaget for afgift er processpildevand, der udledes fra  

 hav-, salt- og ferskvandsdambrug.
 Stk. 2. Fritaget for afgift er vand, der udledes fra de dele af  

 flerstrengede spildevandsanlæg, der primært er indrettet til bortledning af  

 overfladevand (separatsystemer), og spildevand, der udledes fra  

 overløbsbygværker, samt direkte udledninger i forbindelse med afværgeboringer  

 og grundvandssænkninger, når vandet bortledes udenom de i § 2, stk. 1, nævnte  

 anlæg.
 § 10. I det omfang, der er sammenfald mellem vandforsyningskilden  

 og modtageren af spildevandet (recipienten), ydes der efter ansøgning til de  

 statslige told- og skattemyndigheder godtgørelse for den mængde  

 afgiftspligtige stoffer, som tilføres spildevandsudlederen fra  

 vandforsyningskilden.
 Stk. 2. Fritaget for afgift er udledning af vand, der er omfattet  

 af stk. 1, når den udledte mængde afgiftspligtige stoffer ikke er større end  

 tilførslen fra vandforsyningskilden.
 Stk. 3. I det omfang, der er sammenfald mellem  

 vandforsyningskilden og modtageren af spildevandet (recipienten), er  

 udledning af vand fra muslingerenserier fritaget for afgift.
 Stk. 4. I de i stk. 1 nævnte tilfælde kan godtgørelsen fastsættes  

 til 5 øre pr. (m3) eller beregnes på grundlag af en til de statslige told- og  

 skattemyndigheder anmeldt mindste koncentration, såfremt der ikke foretages  

 måling af det faktiske indhold.
 Stk. 5. Godtgørelsen efter stk. 1 kan ikke overstige den betalte  

 afgift af den pågældende udledning.
§ 11 . Virksomheder, der er registreret efter  

 merværdiafgiftsloven, kan få godtgjort 97 pct. af den del af afgiften, der  

 årligt overstiger 20.000 kr., og som vedrører virksomhedens afgiftspligtige  

 udledning af spildevand efter § 2, stk. 2, eller afledning af spildevand til  

 spildevandsanlæg omfattet af § 2, stk. 1, når mindst 80 pct. af afgiften kan  

 henføres til 1) forarbejdningen af fisk, krebsdyr, bløddyr og andre hvirvelløse havdyr  

 eller dele heraf eller 2) fremstillingen af cellulose eller 3) fremstillingen af rør- og roesukker på baggrund af sukkerroer og  

 sukkerrør.
Stk. 2. Virksomheder, der er registreret efter  

 merværdiafgiftsloven, kan få godtgjort 70 pct. af den del af afgiften, der  

 årligt overstiger 20.000 kr., og som vedrører virksomhedens afgiftspligtige  

 udledning af spildevand efter § 2, stk. 2, eller afledning af spildevand til  

 spildevandsanlæg omfattet af § 2, stk. 1, når mindst 80 pct. af afgiften kan  

 henføres til fremstillingen af 1) organiske pigmenter og præparater i forbindelse hermed eller 2) pectinstoffer, pectinater og pectater samt planteslimer og  

 gelateringsmidler, også modificerede, udvundet af vegetabilske stoffer  

 henhørende under position 1302.20 til og med position 1302.39 i EU's  

 kombinerede nomenklatur eller 3) vitaminer.
 § 12. Til dokumentation af godtgørelsen efter §§ 10 og 11 skal  

 virksomheder, der afleder spildevand til spildevandsanlæg omfattet af § 2,  

 stk. 1, kunne fremlægge fakturaer eller særskilte opgørelser, hvoraf  

 størrelsen af afgiften fremgår, jf. stk. 4.
 Stk. 2. Tilbagebetalingsbeløbet efter stk. 1 udbetales efter hvert  

 kvartal efter de i merværdiafgiftslovens § 63 anførte regler.
 Stk. 3. De statslige told- og skattemyndigheder fastsætter de  

 nærmere regler for afgiftsgodtgørelsen efter §§ 10 og 11.
 Stk. 4. Spildevandsudledere omfattet af § 2, stk. 1, skal efter  

 anmodning fra de i § 10, stk. 1, og § 11 omfattede virksomheder, mindst en  

 gang årligt afgive de oplysninger, der er nødvendige ved opgørelsen af  

 afgiften efter stk. 1. Skatteministeren kan fastsætte regler herom.
Regnskabsbestemmelser § 13. Registrerede spildevandsudledere skal føre et regnskab over  

 den udledte mængde spildevand eller de tilknyttede ejendommes samlede  

 vandforbrug, der kan danne grundlag for opgørelse af det i hver  

 afgiftsperiode opkrævede afgiftsbeløb og for kontrollen med afgiftens rigtige  

 erlæggelse.
 Stk. 2. Den, der opgør koncentrationen af total-nitrogen,  

 total-fosfor og BI5(modificeret) efter måling, skal føre et regnskab over  

 målinger, der kan danne grundlag for opgørelse af det i hver afgiftsperiode  

 opkrævede afgiftsbeløb og for kontrollen med afgiftens rigtige erlæggelse.
 Stk. 3. Registrerede spildevandsudledere, der betaler afgift på  

 grundlag af anmeldte maksimale eller minimale koncentrationer, skal kunne  

 fremlægge dokumentation, der kan danne grundlag for kontrollen med de  

 anmeldte koncentrationer.
 Stk. 4. Skatteministeren kan fastsætte nærmere regler for  

 spildevandsudledernes regnskabsførelse, måleudstyr og regler for måling m.v.
 Stk. 5. De statslige told- og skattemyndigheder kan fastsætte  

 nærmere krav til dokumentationen efter stk. 3.
Afregning af afgiften § 14. Registrerede spildevandsudledere skal efter udgangen af hver  

 afgiftsperiode og senest den 15. i den måned, der følger efter  

 afgiftsperioden, til de statslige told- og skattemyndigheder angive  

 størrelsen af de i periodens løb stedfundne afgiftspligtige udledninger af  

 spildevand m.v.
Angivelsen skal være underskrevet af udlederens ansvarlige  

 ledelse.
§ 15. Registrerede spildevandsudledere skal indbetale afgiften for  

 en afgiftsperiode til de statslige told- og skattemyndigheder senest den 15.  

 i den måned, der følger efter afgiftsperioden.
Udgør afgiften mindre end 50  

 kr., kan indbetaling af beløbet undlades.
Skatteministeren fastsætter de  

 nærmere regler for afgiftens indbetaling.
 Stk. 2. Registrerede spildevandsudledere skal ikke indbetale den  

 del af afgiften, som virksomheden er berettiget til at få tilbagebetalt efter  

 § 10 eller § 11.
 Stk. 3. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af den registrerede spildevandsudleder, dog mindst 50  

 kr.
Stk. 4. Afgift, der skal betales efter § 2, stk. 2, af andre end  

 registrerede spildevandsudledere, opkræves af den kommune, hvori ejendommen  

 er beliggende.
Kommunerne fastsætter de nærmere regler for indbetalingen af  

 afgiften.
Sker betaling ikke senest på en af kommunen fastsat dato efter  

 forfaldsdagen, er kommunen berettiget til at fordre afgiftsbeløbet forrentet  

 fra forfaldsdagen med indtil 1,3 pct. månedlig for hver påbegyndt måned,  

 indtil betaling sker.
Kommunerne kan fastsætte et minimumsgebyr på indtil 50  

 kr. ved forsinket indbetaling.
 Stk. 5. Skatteministeren kan fastsætte regler for kommunernes  

 afregning til Told- og Skattestyrelsen af afgift opkrævet efter stk. 4.
 § 16. Såfremt det konstateres, at en spildevandsudleder har  

 afgivet urigtig angivelse til de statslige told- og skattemyndigheder,  

 således at der er betalt for lidt i afgift, afkræves udlederen det skyldige  

 beløb til betaling senest 14 dage efter påkrav.
Stk. 2. Kan størrelsen af det afgiftsbeløb, som påhviler  

 spildevandsudlederen, ikke opgøres på grundlag af dennes regnskaber, kan de  

 statslige told- og skattemyndigheder foretage en skønsmæssig ansættelse af  

 afgiftsbeløbet.
Afgørelsen skal indeholde oplysning om den i stk. 3 nævnte  

 klageadgang.
 Stk. 3. En afgørelse efter stk. 2 kan af den afgiftspligtige  

 indbringes for det i merværdiafgiftslovens § 79 omhandlede nævn.
 Stk. 4. Er der efter § 8, stk. 5, eller § 10, stk. 4, anmeldt en  

 lavere maksimal henholdsvis højere minimal koncentration end den faktisk  

 konstaterede, fastsættes koncentrationen til den konstaterede koncentration.
 Stk. 5. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af den afgiftspligtige, dog mindst 50 kr.
 § 17. Der betales et gebyr på 65 kr. for erindringsskrivelser  

 vedrørende betaling af afgift.
Kontrolbestemmelser § 18. De statslige told- og skattemyndigheder har, hvis det  

 skønnes nødvendigt, til enhver tid mod behørig legitimation uden retskendelse  

 adgang til at foretage eftersyn af spildevandsanlæg og i lokaler, der  

 benyttes i forbindelse med driften af registreringspligtige virksomheder, og  

 til at efterse virksomhedernes forretningsbøger, øvrige regnskabsmateriale  

 samt korrespondance m.v.
 Stk. 2. Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i stk. 1 omhandlede  

 eftersyn.
 Stk. 3. Det i stk. 1 nævnte materiale skal på de statslige told-  

 og skattemyndigheders anmodning udleveres eller indsendes til disse.
 Stk. 4. Bestemmelserne i stk. 1-3 finder tilsvarende anvendelse  

 for kommunernes kontrol af spildevandsanlæg omfattet af § 15, stk. 4.
 § 19. Offentlige myndigheder skal på begæring meddele de statslige  

 told- og skattemyndigheder enhver oplysning til brug ved registrering af  

 spildevandsudledere og kontrollen med afgiftens betaling eller godtgørelse af  

 afgift.
 § 20. Skatteministeren kan fastsætte bestemmelser om  

 kontrolforanstaltninger, der er nødvendige til lovens gennemførelse.
Straffebestemmelser § 21. Med bøde straffes den, der forsætligt eller groft uagtsomt:
1) afgiver urigtige eller vildledende oplysninger eller fortier  

 oplysninger til brug for afgiftskontrollen, eller 2) overtræder § 4, stk. 1, 2 eller 3, § 12, stk. 1 eller 4, § 13, stk. 1,  

 2 eller 3, § 14 eller § 18, stk. 2, 3 eller 4.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3. Den, der begår en af de nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel i  

 indtil 2 år.
Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 § 22. Skønnes en overtrædelse ikke at ville medføre højere straf  

 end bøde, kan skatteministeren eller den, ministeren bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt den pågældende erkender sig skyldig i overtrædelsen og erklærer sig  

 rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 Stk. 4. Ransagning i sager om overtrædelse af bestemmelser i denne  

 lov sker i overensstemmelse med retsplejelovens regler om ransagning i sager,  

 som efter loven kan medføre frihedsstraf.
Andre bestemmelser § 23. Det efter § 79 i merværdiafgiftsloven nedsatte nævn har den  

 endelige administrative afgørelse af:
 1) Spørgsmål om afgiftspligt.
 2) Spørgsmål om den afgiftspligtige mængde.
 3) Spørgsmål om, hvilken type renseanlæg, der foreligger efter § 8, stk.  

 2.
 4) Klager over de af de statslige told- og skattemyndigheder efter § 16,  

 stk. 2, trufne afgørelser.
 Stk. 2. Reglerne i merværdiafgiftslovens § 79, stk. 5, hvorefter  

 spørgsmål af principiel karakter kan indbringes direkte for nævnet, finder  

 tilsvarende anvendelse på de i stk. 1, nr. 1-3, omhandlede spørgsmål.
Stk. 3. Anmodning om indbringelse for nævnet af de statslige told-  

 og skattemyndigheders afgørelser af de i stk. 1, nr. 1-3, nævnte spørgsmål  

 skal være fremsat over for nævnet senest 3 måneder efter, at der er truffet  

 afgørelse.
Anmodning om indbringelse for nævnet af de i stk. 1, nr. 4, nævnte  

 skønsmæssige ansættelser skal være fremsat over for nævnet senest 4 uger  

 efter, at der er truffet afgørelse.
Nævnet kan dog se bort fra en  

 overskridelse af fristerne, hvis særlige forhold taler herfor.
 § 24. Afgift efter loven kan inddrives ved udpantning.
 Stk. 2. For betaling af afgiften hæfter den, der som ejer,  

 forpagter eller lignende driver virksomheden for egen regning.
 § 25. Skatteministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Ministeren kan bestemme, at afgørelser, der er truffet af  

 Told- og Skattestyrelsen, ikke kan indbringes for højere administrativ  

 myndighed, jf. dog § 23.
§ 26. Reglerne om eftergivelse og henstand i merværdiafgiftslovens  

 § 83 finder tilsvarende anvendelse på afgift, renter, gebyrer og  

 administrative bøder efter denne lov.
Reglerne finder ligeledes anvendelse på  

 beløb, som personer er pligtige at betale som erstatning for selskabers  

 manglende betaling af afgiften.
 § 27. Skatteministeren kan fastsætte nærmere regler om henstand  

 med betaling af afgift i forbindelse med klager over de statslige told- og  

 skattemyndigheders afgørelser.
 Stk. 2. Reglerne i merværdiafgiftslovens § 80, stk. 2-5, om  

 indbringelse af klager m.v. finder tilsvarende anvendelse på klager m.v. over  

 afgørelser efter denne lov.
Overgangs- og ikrafttrædelsesbestemmelser § 28. Tidspunktet for lovens ikrafttræden fastsættes af  

 skatteministeren.
Skatteministeren kan bestemme, at § 4 skal træde i kraft  

 forud for lovens øvrige bestemmelser.
 § 29. Loven finder anvendelse på udledninger, der sker efter  

 lovens ikrafttræden.
Stk. 2. For opgørelser af udledninger, der påbegyndes inden lovens  

 ikrafttræden og afsluttes efter dette tidspunkt, beregnes afgiften af så stor  

 en del af udledningen, som tidsrummet fra lovens ikrafttræden til  

 afregningsperiodens slutning udgør i forhold til den samlede  

 afregningsperiode.
Med de statslige told- og skattemyndigheders tilladelse  

 kan der foretages afrunding ved opgørelse af den brøkdel af udledningerne,  

 hvoraf der skal betales afgift.
 Stk. 3. Afgiften efter § 3 udgør i perioden 1. januar 1997 til 31.  

 december 1997 følgende:
Total-nitrogen ................................... 10 kr. pr. kg Total-fosfor ..................................... 55 kr. pr. kg BI5(modificeret) ............................... 5,50 kr. pr. kg Stk. 4. Standardbetalingen efter § 8, stk. 2 og 3, udgør i  

 perioden 1. januar 1997 til 31. december 1997 halvdelen af de i bestemmelsen  

 nævnte beløb pr. (m3).
Stk. 5. For opgørelser, for hvilke afregningsperioden påbegyndes  

 inden 1. januar 1998 og afsluttes efter dette tidspunkt, beregnes afgiften  

 med de i § 3 nævnte satser af så stor en del af udledningen, som tidsrummet  

 fra 1. januar til afregningsperiodens slutning udgør i forhold til den  

 samlede afregningsperiode.
Den resterende del af afgiften beregnes efter de i  

 stk. 3 nævnte satser.
Stk. 2, 2. pkt., finder tilsvarende anvendelse.
 § 30. Loven gælder ikke for Færøerne og Grønland.
Bemærkninger til lovforslaget Almindelige bemærkninger En spildevandsafgift opkrævet på grundlag af mængden af forurenende  

 stoffer er et led i skatteomlægningen fra 1993 og indgår således i  

 finansieringen af denne.
Det foreslås, at der lægges en afgift på udledningen  

 af nitrogen opgjort som total-nitrogen, fosfor opgjort som total-fosfor og  

 organisk stof opgjort som BI5(modificeret) (biologisk iltforbrug efter 5  

 dage) fra renseanlæg, spredt bebyggelse og industrielle egenudledere.
Det danske spildevandssystem er karakteriseret ved, at hovedparten af  

 spildevandet renses på fælles renseanlæg.
Hertil kommer de øvrige  

 punktkildeudledninger, dvs. udledning fra den spredte bebyggelse uden for  

 kloakopland, industrier med egen udledning, udledninger fra dambrug og  

 regnvandsbetingede udløb.
Afledning og rensning af spildevand er i dag fuldt brugerfinansieret, men  

 der betales ikke for miljøbelastningen, som udledningen af forurenende  

 stoffer efter rensning påfører de ferske og marine vandområder.
I forbindelse  

 med vandmiljøplanen er der sket en væsentlig forbedring af  

 spildevandsrensningen, idet der er opsat krav om maksimale koncentrationer  

 for de større fælles renseanlæg.
De brugerfinansierede bidrag til fælles  

 renseanlæg udgør ca. 5 mia. kr.
Afgiften forventes på den baggrund for de  

 fælles renseanlæg at give anledning til en gennemsnitlig stigning i  

 afledningsafgifterne på under 10 pct.
Afgiften giver tilskyndelse til at reducere de udledte vandmængder.
Dette  

 kan dels ske ved, at de tilknyttede ejendomme nedbringer tilledninger til  

 renseanlægget, men også ved, at kloakledningerne tætnes, og regnvand  

 separeres fra det egentlige spildevand.
På et renseanlæg, der renser ned til  

 en given forureningsgrad, vil den samlede udledning være proportional med  

 tilledningen af vand.
En reduktion af vandforbruget vil i disse tilfælde give  

 en proportional nedsættelse i forureningen.
 Da afgift betales i forhold til indholdet af de forurenende stoffer, vil  

 renseanlæggene også få tilskyndelse til at optimere rensningen, herunder  

 forbedre rensningen i forhold til de nuværende krav, i det omfang  

 omkostningerne forbundet hermed ikke overstiger afgiften.
 En række af de fælles renseanlæg og industrielle egenudledere har ligesom  

 bebyggelser uden for kloakopland ikke været omfattet af vandmiljøplanens  

 rensningskrav, og de får nu et direkte afgiftsincitament til at forbedre  

 rensningen eller blive tilsluttet et fælles rensningsanlæg.
Bortledning af overfladevand i forbindelse med regnskyl giver anledning  

 til en vis forurening.
Bortledning af regnvand kan enten ske i  

 separatsystemer, der er specielt indrettet til bortledning af regnvand, eller  

 i fællessystemer, hvor regnvandet bortledes sammen med det egentlige  

 spildevand.
Udledning gennem separatsystemer foreslås afgiftsfritaget.  

 Udledning gennem separatsystemer indeholder nemlig generelt en lav  

 koncentration af forurenende stoffer.
Regnvand, der bortledes gennem fællessystemer, renses på renseanlægget og  

 giver derved anledning til samme form for forurening som alt andet renset  

 spildevand.
I forbindelse med kraftige regnskyl kan der imidlertid opstå  

 overløb uden om rensningsanlægget, og derved udledes der en blanding af  

 regnvand og spildevand, der er væsentligt mere forurenet end regnvand udledt  

 gennem separatsystemer.
Den mest direkte tilskyndelse til at nedbringe  

 forureningen ville kunne opnås, hvis der betales afgift af disse overløb.
Det  

 kan imidlertid være relativt kompliceret at bestemme udledningerne fra  

 overløb.
Ved at etablere overløbsbassiner reduceres udledningerne via  

 overløb, idet blandingen af regnvand og spildevand da udledes via renseanlæg.  

 For ikke at stille renseanlæg med stor bassinkapacitet dårligere end anlæg  

 med ringe bassinkapacitet foreslås det, at der kan fratrækkes en mængde  

 svarende til 2,5 gange bassinvolumen i de fælleskloakerede områder pr.  

 afgiftsperiode.
Da effekten af bassiner afhænger af en lang række forhold,  

 skal fradraget ses som en praktisk tilnærmelse.
 Da der altid vil være en vis udledning af regnvand via rensningsanlægget,  

 vil afgiften i øvrigt give tilskyndelse til at minimere mængden af regnvand i  

 spildevandssystemet.
Generelt vil de erhvervsøkonomiske konsekvenser af afgiften være  

 forholdsvis begrænsede, jf. at erhvervenes andel skønnes at udgøre mindre end  

 0,1 promille af lønsummen.
De nuværende udledninger af spildevand er  

 erhvervsmæssigt skævt fordelt.
Dette skyldes dels forskellige udbygninger og  

 tilslutninger til rensningsanlæg dels produktionsbetingede forskelle.
Det  

 foreslås derfor på nuværende tidspunkt, at virksomheder, der umiddelbart  

 ville bære store dele af afgiftsbyrden, får godtgjort en del af afgiften,  

 således at erhvervsbelastningen mellem de forskellige brancher bliver delvis  

 udjævnet.
Der udledes også forurenende stoffer fra dambrug.
Måleteknisk er der  

 imidlertid en række særlige problemer vedrørende dambrug, idet det kan være  

 vanskeligt at måle nettotilførslen af forurenende stoffer, når der bruges  

 store mængder recipientvand med en lav nettoforurening pr. (m3). Det  

 foreslås, at dambrugenes udledning på nuværende tidspunkt reguleres med andre  

 midler end afgiften.
Der er i forbindelse med udarbejdelsen af lovforslaget blevet sat  

 spørgsmålstegn ved nøjagtigheden af målinger af forurenende stoffer.  

 Opgørelser af forureningsindholdet vil i vidt omfang kunne baseres på de  

 nuværende målinger i forbindelse med overvågningen af vandmiljøplanen.  

 Regeringen har ikke kunnet verificere denne tvivl.
Ved udformningen af  

 lovforslaget er der ved muligheden for at anvende standardsatser generelt sat  

 loft over såvel udgifterne ved måling som usikkerheden.
For de største  

 industrielle egenudledere har det umiddelbart ikke været muligt at fastsætte  

 standardkoncentrationer, der giver en rimelig tilnærmelse til de faktiske  

 forhold.
Såfremt der mod forventning skulle opstå uhensigtsmæssigheder i  

 tilknytning til måling, vil regeringen være indstillet på at tage spørgsmålet  

 op til revurdering i 1998 og eventuelt justere grundlaget for opgørelsen.
Provenumæssige konsekvenser I forbindelse med skatteomlægningen i 1993-94 indgår en spildevandsafgift  

 med et helårsprovenu på 270 mill. kr. i 1997 og 540 mill. kr. i 1998. Dette  

 svarer til 205 mill. kr. i finansåret 1997 og 475 mill. kr. i finansåret  

 1998, ekskl. moms, når der tages hensyn til betalingsforskydninger.
 Afgiftssatserne er foreslået til 10 kr/kg tot-N, 55 kr/kg tot-P og 5,50  

 kr/kg BI5 i 1997 og 20 kr/kg tot-N, 110 kr/kg tot-P og 11 kr/kg BI5 fra og  

 med 1998.
På basis af de seneste statistiske oplysninger vedrørende udledningen af  

 forurenende stoffer med spildevandet vil afgiften med de foreslåede  

 afgiftssatser ved uændret 1994-niveau for udledningerne give et helårsprovenu  

 på ca. 300 mill. kr. i 1997 og ca. 600 mill. kr. i 1998 ekskl. moms.
For  

 finansåret 1997 skønnes afgiften på denne baggrund at indbringe ca. 225 mill.  

 kr. og ca. 525 mill. kr. for finansåret 1998 ekskl. moms.
 Tabel 1. Afgiftsgrundlag ved 1994-udledningsniveau.
 1: Udledninger fra renseanlæg vil i praksis skulle korrigeres for et  

 fradrag for bassinvolumen på skønsmæssigt ca. 15 mill. (m3), svarende til ca.  

 1,5-2 pct. af den samlede udledning fra renseanlæggene.
 2: De afgiftsbelagte mængder fremkommer ved standardfastsættelse.
 Tabel 2. Afgiftsgrundlag og satser ved 1994-udledningsniveau.
1: Mængderne af forurenende stoffer til 3 pct. undervurderes, da de  

 præcise mængder for virksomheder indenfor fiskeforarbejdning tilsluttet  

 renseanlæg ikke kendes.
Mængderne skønnes dog ikke at have væsentlig  

 betydning.
2: Afgiftsprovenu fra renseanlæg overvurderes, da en mindre del af  

 mængderne af forurenende stoffer skyldes virksomheder indenfor  

 fiskeforarbejdning, der har 3 pct. sats.
De præcise mængder for disse erhverv  

 kendes ikke, men provenuvirkningen skønnes ikke at have væsentlig betydning.  

 Da der imidlertid løbende er sket og fortsat vil ske forbedringer af  

 rensningen af det udledte spildevand, vil et provenu baseret på 1994-niveauet  

 for udledningerne overvurdere det faktiske provenu for 1997 og frem.
Et  

 rimeligt skøn over afgiftsprovenuet for 1997 og 1998 kan opnås ved at tage  

 udgangspunkt i målsætningerne for opfyldelsen af vandmiljøplanen i 1998.
I vandmiljøplanen er der stillet en række krav til egenudledende  

 virksomheders og rensningsanlægs reduktion af udledningen.
En opfyldelse af  

 vandmiljøplanens krav indebærer en reduktion af forureningsudledningen på i  

 gennemsnit 4-5 pct. årligt i perioden frem til 1998. Såfremt vandmiljøplanens  

 krav opfyldes, kan der med usikkerhed skønnes over mængderne af de udledte  

 forurenende stoffer fra de afgiftsbelagte anlæg i 1998. Provenuet skønnes på  

 denne baggrund på helårsbasis at udgøre godt 245 mill. kr. i 1997 og ca. 490  

 mill. kr. i 1998 ekskl. moms.
For finansåret 1997 skønnes afgiften under  

 disse forudsætninger at indbringe godt 185 mill. kr. og ca. 425 mill. kr. for  

 finansåret 1998 ekskl. moms.
 Tabel 3. Provenuvirkninger af spildevandsafgiften.
Ved fastsættelsen af provenuet ved skatteomlægningen i 1993-1994  

 forudsattes et helårsprovenu på 540 mill. kr.
Det har imidlertid vist sig at  

 være nødvendigt at lempe afgiftssatserne for de spildevandstunge erhverv for  

 at sikre en mere jævn afgiftsbelastning.
Dette vil umiddelbart medføre et  

 provenutab, som det er foreslået ikke at lade de øvrige udledere af  

 spildevand bære fuldt ud.
 På baggrund af afgiftens incitamenter til reduktioner i udledningen af  

 forurenende stoffer skønnes provenuet at være faldende efter 1998.
Miljømæssige konsekvenser Med spildevandsafgiften skabes et incitament til at reducere udledningen  

 af forurenende stoffer indtil det punkt, hvor omkostningen ved at forbedre  

 rensningen af spildevandet svarer til besparelsen på afgiften.
Med en afgift  

 på mængden af udledte forurenende stoffer er der tale om en afgift direkte på  

 den miljøskadelige adfærd, som ønskes reduceret.
En afgift på mængden af  

 udledte forurenende stoffer vil give incitamenter til at reducere indholdet  

 af forurenende stoffer i spildevandet for de industrielle egenudledere og  

 renseanlæggene.
 For de industrielle egenudledere er der en direkte sammenhæng mellem  

 mængden af udledte forurenende stoffer og virksomhedens afgiftsbelastning.  

 Ved at reducere udledningerne af forurenende stoffer kan den enkelte  

 virksomhed reducere sin afgiftsbelastning.
For renseanlæggene gælder ligeledes, at en forbedret rensning vil reducere  

 afgiftsbelastningen.
Virksomheder og husholdninger tilknyttet renseanlæg vil  

 få tilbagevæltet afgiften i forhold til spildevandsmængderne opgjort i (m3).  

 For den enkelte virksomhed eller husholdning er der således kun et begrænset  

 incitament til at reducere mængden af forurenende stoffer i spildevandet, da  

 afgiftsbesparelsen kommer alle til renseanlægget knyttede forbrugere til  

 gode.
I de fleste tilfælde vil forrensning eller lignende være virkningsløst,  

 da renseanlægget renser ned til en bestemt koncentration uafhængigt af  

 koncentrationen i det tilledte spildevand.
Derimod giver spildevandsafgiften  

 tilskyndelse til at reducere vandforbruget og spildevandsmængderne målt i  

 (m3). Dette vil medføre mindre forurening, idet der ved en givet  

 rensningsgrad vil være proportionalitet mellem mængde af spildevandet og  

 udledningen.
 Spildevandsafgiften giver desuden incitament til at separere regnvandet  

 fra det øvrige spildevand og til tætning af kloakledninger for derved at  

 reducere den afgiftspligtige udledning via renseanlæg.
Erhvervsøkonomiske og fordelingsmæssige konsekvenser Benyttes 1994-niveauet for udledningerne af spildevand kan de  

 erhvervsøkonomiske og fordelingsmæssige konsekvenser skønnes.
Totalt set  

 betyder spildevandsafgiften en forøgelse af de kommunale renseanlægs årlige  

 udgifter til rensning af spildevand med knap 10 pct. i 1998.
Det skønnes, at halvdelen af de til renseanlæg tilledte mængder stof  

 hidrører fra erhvervene.
Hvis det antages, at erhvervene ligeledes bidrager  

 med halvdelen af renseanlæggenes udgifter til rensning, vil den samlede  

 erhvervsbelastning beløbe sig til ca. 270 mill. kr. ekskl. moms.
Dette svarer  

 til under 0,1 promille af lønsummen.
Erhvervsbelastningen udgør tilsvarende  

 ca. 135 mill. kr. ekskl. moms i 1997 ved uændrede udledninger i forhold til  

 1994.
De konkrete eksempler, som Skatteministeriet har analyseret, tyder på, at  

 virksomheder, der ikke opfylder kriterierne for at være omfattet af  

 afgiftslempelserne, generelt set vil blive pålagt maksimale  

 afgiftsbelastninger på ca. 2.500-3.000 kr. pr. fuldtidsansat eller ca. 0,1  

 pct. af omsætningen.
Langt hovedparten af virksomhederne vil dog opnå  

 betydeligt lavere afgiftsbelastninger.
Tilsvarende vil virksomheder med 70  

 pct. lempelse typisk have maksimale afgiftsbelastninger på knap 2.500 kr. pr.  

 fuldtidsansat eller ca. 0,2 pct. af omsætningen.
For celluloseproduktion, som vil være en af de hårdest belastede  

 processer, vil afgiftsbelastningen udgøre godt 0,3 pct. af omsætningen eller  

 ca. 6.500 kr. pr. fuldtidsansat i 1998. Tilsvarende vil fiskeforarbejdning  

 mm. typisk have maksimale afgiftsbelastninger på ca. 0,1 pct. af omsætningen  

 eller ca. 2.000-2.500 kr. pr. fuldtidsansat.
Endelig vil sukkerforarbejdning  

 blive belastet med ca. 1.500-3.000 kr. pr. fuldtidsansat.
Der foreligger ikke statistiske oplysninger, der gør det muligt at skønne  

 nærmere over den branchemæssige fordeling af erhvervsbelastningen.
På  

 baggrund af statistik over egenudledere og de største erhvervsmæssige  

 udledere af spildevand til renseanlæg har det imidlertid været muligt at  

 identificere processer, som generelt ville blive meget hårdt belastet såvel  

 absolut som i forhold til den økonomiske aktivitet og erhvervslivet iøvrigt,  

 såfremt afgiftssatsen havde været udifferentieret.
 Med en differentiering af afgiftssatsen er det opnået at udjævne  

 variationen i erhvervenes afgiftsbelastning, således at ingen erhverv opnår  

 en urimelig afgiftsbelastning i forhold til afgiftens relativt beskedne  

 størrelse.
 Afgiftsdifferentieringen er udformet således, at virksomheder med samme  

 processer belastes med samme afgiftssats.
For en gennemsnitshusstand tilsluttet et renseanlæg og med et antaget  

 vandforbrug på 170 (m3) om året vil spildevandsafgiften betyde en belastning  

 på godt 25 øre/(m3) eller godt 45 kr. i 1997 og ca. 55 øre/(m3) eller ca. 95  

 kr. i 1998 forudsat, at der ikke er indsivning.
Der vil dog kunne være en  

 betydelig variation i belastningen afhængig af, hvilken type renseanlæg  

 husholdningen udleder til, indsivningens størrelse og tilstedeværelsen af  

 separat regnvandsudledning.
En landhusholdning, som udleder til et mekanisk renseanlæg, der  

 standardansættes til 3,80 kr./(m3), vil under antagelse af et vandforbrug på  

 170 (m3) pr. år skulle betale ca. 650 kr. i 1998. En husholdning med et  

 tilsvarende vandforbrug, som i stedet udleder til et kloakanlæg tilsluttet et  

 fælles renseanlæg, der ende til 50 øre/m3, skal betale ca. 85 kr. i 1998,  

 såfremt der ikke er indsivning.
Til gengæld betaler den pågældende  

 husholdning et betydeligt vandafledningsbidrag som betaling for rensning af  

 spildevandet.
Husholdninger tilsluttet renseanlæg, der renser bedre end  

 vandmiljøplanens krav, vil skulle betale mindre end 85 kr. i 1998, såfremt  

 der ikke er indsivning.
 Sammenlagt kommer husholdningerne til at tegne sig for en  

 afgiftsbelastning på ca. 330 mill. kr., hvoraf spredt bebyggelse bærer ca. 90  

 mill. kr., og husholdninger tilknyttet renseanlæg bærer ca. 240 mill. kr. ved  

 uændret udledning i forhold til 1994.
Administrative konsekvenser Lovforslaget skønnes at ville medføre engangsudgifter for Told*Skat på 1,5  

 mill.kr. i 1996 til information og edb.
Herudover skønnes forslaget at ville  

 medføre årlige driftsomkostninger på 0,5 mill.kr. og 4 årsværk til  

 administration og kontrol fra og med 1997.
 Forslaget skønnes at ville have begrænsede omkostninger for kommunerne.
Forslagets forhold til EU-retten Det vurderes, at forslaget skal notificeres for EU-Kommissionen i medfør  

 af EU's statsstøtteregler.
Kommissionens godkendelse skal foreligge, før  

 loven træder i kraft.
Bemærkninger til lovforslagets enkelte bestemmelser Til § 1 Det foreslås, at der betales afgift af udledningen af spildevand til søer,  

 vandløb og havet samt af spildevand, der nedsives.
Udspredning af  

 gødningsstoffer på marker i form af gylle, slam eller spildevand er ikke  

 afgiftspligtigt spildevand.
I enkelte tilfælde er der dog givet tilladelse  

 til udsprøjtning af spildevand på marker og lignende, hvor udsprøjtningen  

 ikke har nogen forbindelse til planternes gødningsbehov, hvorfor  

 spildevandets indhold af afgiftspligtigt stof nedsives.
Denne bortledning er  

 afgiftspligtig på lige fod med direkte nedsivning.
 Det er uden betydning, om spildevandet hidrører fra grundvand eller f.eks.  

 er fremkommet ved tørring af råvarer i en fremstillingsproces.
Til § 2 Afgiftspligten påhviler for det første fælles spildevandsanlæg.
Ved fælles  

 spildevandsanlæg forstås her renseanlæg med mere end en tilknyttet ejendom.  

 Ejendom skal opfattes som den vurderingsmæssige enhed og omfatter således  

 også bygninger, der strækker sig over flere matrikelnumre, såfremt de udgør  

 en driftsmæssig enhed.
Ved spildevandsanlæg forstås såvel renseanlæg som  

 kloaknet.
Desuden påhviler afgiftspligten ejere af ejendomme med afløb, der ikke er  

 tilknyttet et fælles spildevandsanlæg.
Denne gruppe omfatter primært spredt  

 bebyggelse uden for byerne, fritidshuse samt visse industrivirksomheder med  

 egen udledning.
 Ejere af ejendomme, der er tilknyttet fælles renseanlæg, vil således ikke  

 direkte skulle indbetale afgiften, men det forudsættes, at afgiften  

 overvæltes til de tilknyttede ejendomme efter de samme principper som  

 rensningsanlæggets øvrige driftsomkostninger.
Ejendomme med samletank opsamler spildevandet i en beholder, som tømmes  

 med jævne mellemrum i et fælles renseanlæg.
Ejere af ejendomme med samletank  

 for alt spildevand skal heller ikke direkte indbetale afgiften.
Til § 3 Afgiften udgør 20 kr. pr. kg total-nitrogen, 110 kr. pr. kg total-fosfor  

 og 11 kr. pr. kg BI5(modificeret). I 1997 betales afgiften dog med halvdelen  

 af satserne.
 Denne afvejning af de tre former for forurenende stoffer er dels valgt,  

 fordi den svarer til kravværdierne for de større fælles renseanlæg i  

 vandmiljøplanen, dels fordi vægtene er et tilnærmet udtryk for, hvor meget  

 iltforbrug de tre stoffer direkte og indirekte giver anledning til i forhold  

 til hinanden.
Til § 4 Spildevandsanlæg med mere end en tilknyttet ejendom er forpligtet til at  

 lade sig registrere hos de statslige told- og skattemyndigheder.
Det samme  

 gælder ejere af ejendomme, der afleder spildevand uden om fælles kloaknet,  

 hvis der betales afgift af den faktisk målte udledning i (m3) eller efter  

 andet end de i loven fastsatte standarder.
Det forventes, at spildevand fra  

 den spredte bebyggelse vil blive betalt efter standarder og ejendommenes  

 vandforbrug.
Det forventes derfor, at der udover de ca. 2000 fælles  

 spildevandsanlæg også registreres ca. 100 erhvervsejendomme hos de statslige  

 told- og skattemyndigheder.
Til §§ 5 og 6 Afgiften betales af den mængde spildevand, der er udledt i løbet af et  

 kvartal.
Såfremt afgiften afregnes på baggrund af måling af forurenende  

 stoffer, fastsættes koncentrationen til gennemsnittet af kvartalets målinger.
 Den afgiftspligtige mængde beregnes ved at gange udledningen af vand med  

 koncentrationen af de enkelte forurenende stoffer.
 Afgiften for et renseanlæg, der udleder 100.000 (m3), med en koncentration  

 af N, P og BI5(modificeret) på henholdsvis 8, 1 og 10 mg pr. liter vil  

 således være:
 Da udledninger fra separatsystemer og overløbsbygværker er fritaget for  

 afgift, jf. § 10, opgøres de afgiftspligtige mængder på baggrund af  

 hovedudledningen, hvilket helt typisk er udledningen fra renseanlægget.
 I de tilfælde, hvor renseanlæg udleder via en ledning, der også  

 transporterer regnvand eller andre afgiftsfrie udledninger af vand, kan  

 afgiften opgøres ved renseanlægget.
Til § 7 Såfremt den afgiftspligtige skal måle udledningen i henhold til  

 udledningstilladelsen, skal der foretages en løbende måling af størrelsen af  

 udledningen.
Andre - typisk mindre anlæg og enkelt udledere - kan vælge mellem at måle  

 den faktiske udledning eller opgøre mængden som vandforbruget i de  

 tilknyttede ejendomme.
I det omfang spildevandsanlægget vælger at basere sig  

 på de tilknyttede ejendommes vandforbrug, er der tilstræbt størst mulig  

 lighed mellem afgiftsgrundlaget og grundlaget for fordelingen af  

 driftsudgifter for kommunale spildevandsanlæg.
Grundlaget for fordelingen af  

 disse udgifter er typisk de tilknyttede ejendommes vandforbrug.
I det omfang  

 der er tale om et skønnet vandforbrug, er der dog tilføjet et krav om, at  

 forbruget ikke kan fastsættes lavere end det forbrug, som ejendommene betaler  

 vandafgift af.
Erhvervsejendomme med egen vandforsyning betaler ikke  

 vandafgift.
I disse tilfælde opgøres forbruget efter måler, dog kan det  

 fastsættes efter et skøn på ikke under 170 (m3) pr. ejendom, såfremt  

 forbruget er mindre end 1000 (m3). I visse tilfælde indrømmes et fradrag for  

 vand der ikke afledes til kloakken, f.eks. en del af bryggeriernes  

 vandforbrug og vanding af golfbaner.
I samme omfang, som der ikke beregnes  

 bidrag til dækning af spildevandsanlæggets øvrige udgift, kan denne mængde  

 også fragå i grundlaget for betaling af spildevandsafgift på basis af  

 ejendommenes vandforbrug.
 Fra 1999 vil betaling for vand og afledning af spildevand blive afregnet  

 efter vandmålere.
Ud over ejendommenes vandforbrug vil der ofte udledes regnvand og indsivet  

 grundvand fra fælles spildevandsanlæg.
For ikke at stille spildevandsanlæg,  

 der måler den faktiske udledning, dårligere end anlæg, der opgør  

 afgiftsgrundlaget efter ejendommenes vandforbrug, foreslås det, at der for  

 fællesanlæg med mindst 10 tilknyttede ejendomme, tillægges 50 pct. til  

 ejendommenes vandforbrug.
Spildevandsanlæg, hvor regnvand ledes i samme kloaknet som det egentlige  

 spildevand, kan nedbringe de regnvandsbetingede overløb ved at bygge  

 bassiner, der virker som buffer ved kraftige regnskyl.
Herved vil den målte  

 udledning afhænge af bassinvolumenet.
Det foreslås, at der i den  

 afgiftspligtige mængde kan fratrækkes en mængde svarende til 2,5 gange  

 bassinvolumenet pr. afgiftsperiode i de dele af kloaksystemet, hvor  

 spildevand og regnvand løber i samme ledning.
Til § 8 Spildevandsanlæg, der behandler husholdningsspildevand, kan vælge mellem  

 tre opgørelsesmetoder for fastsættelse af forureningsgraden.
For det første  

 kan forureningsgraden fastsættes efter målinger, dvs. på baggrund af en  

 repræsentativ prøve, som udgangspunkt mindst 12 prøver årligt.
For det andet  

 er der foreslået en række standardsatser, og endelig kan virksomheden selv  

 anmelde en maksimal koncentration.
 Standardsatserne er fastsat så højt, at de ikke indebærer en systematisk  

 fordel i forhold til de faktiske udledninger.
 Fritidshuse og huse uden for kloaknettet vil typisk have et  

 nedsivningsanlæg eller være omfattet af kategorien andre anlæg.
For at anvende standarder for nedsivning kræves, at der er udstedt en  

 tilladelse til nedsivning.
En sådan tilladelse fås kun for anlæg, hvor jord-  

 og grundvandsforholdene samt anlæggets indretning sikrer, at nedsivning er en  

 miljømæssigt hensigtsmæssig afledningsform.
For de industrielle egenudledere er det vanskeligt at fastsætte  

 standardkoncentrationer, da der ofte er tale om specielle sammensætninger af  

 forurenende stoffer i spildevandet og derved også specielle renseanlæg.
Det  

 foreslås derfor, at de større industrielle udledere betaler efter måling  

 eller efter en anmeldt maksimal koncentration, mens de mindre kan vælge at  

 betale afgift af 3,80 pr. (m3), ved nedsivning af spildevandet dog 50 øre pr.  

 m3.
Til § 9 Det foreslås, at udledninger fra dambrug og udledninger fra  

 overløbsbygværker og separatsystemer indrettet til bortledning af regnvand  

 fritages for afgift.
Udledninger fra separatsystemer er ikke afgiftspligtige,  

 selv om der er givet tilladelse til afledningen af andre former for let  

 forurenet vand end overfladevand via systemet.
Det foreslås også, at direkte  

 bortpumpning af grundvand i forbindelse med f.eks. afværgeboringer eller  

 anlægsarbejder o.l. fritages for afgift.
Til § 10 Det foreslås, at der kun skal betales afgift af nettotilførslen af  

 forurenende stoffer, når der bruges recipientvand.
Recipientvand omfatter  

 typisk kølevand o.l., hvor havvand bruges i processen og udledes til samme  

 kilde efter brug.
Specielt foreslås det, at recipientvand ved rensning af  

 muslinger fritages for afgift.
Til § 11 Der foreslås lempelser på henholdvis 97 og 70 pct. for ejendomme, hvor 6  

 særligt spildevandstunge produktioner foregår og tegner sig for størstedelen  

 af spildevandsudledningen.
 Lempelse sker ved en direkte modregning for egenudledere og som en  

 godtgørelse efter anmodning til de statslige told- og skattemyndigheder for  

 virksomheder tilknyttet fælles anlæg.
Der er foreslået to niveauer for lempelser.
En 97 pct. lempelse for de  

 produktioner, der på nuværende tidspunkt umiddelbart ville blive belastet med  

 mere end 4,5 pct. af værditilvæksten og 1,5 pct. af omsætningen, og en 70  

 pct.'s lempelse for produktioner, der ville blive belastet med mindst 1 pct.  

 af værditilvæksten og 0,3 pct. af omsætningen.
Belastningerne er beregnet ud  

 fra en spildevandsafgift på det foreslåede niveau.
 Ved udvælgelsen af, hvilke produktioner der berettiger til lempelse, er  

 der også lagt vægt på at undgå direkte intern konkurrenceforvridning.
Lempelsen omfatter hele den udledning, hvor de pågældende processer tegner  

 sig for størsteparten af spildevandet.
Er der flere udledninger, vurderes  

 lempelsen udledning for udledning.
De fritagne processer er udvalgt på baggrund af det nuværende  

 vidensniveau, men specielt for virksomheder, der er tilsluttet fælles  

 renseanlæg, er de statistiske oplysninger sparsomme.
Det kan dog antages, at  

 langt hovedparten af de hårdest belastede virksomheder vil være virksomheder  

 med egen udledning.
Såfremt der måtte være andre processer, der opfylder  

 betingelserne for lempelse, vil loven blive foreslået revideret.
Til § 12 Efter forslaget udbetales godtgørelser til virksomheder, der afleder  

 spildevand til anlæg omfattet af § 2, stk. 1, efter reglerne i momslovens §  

 63 efter hvert kvartal.
 Spildevandsanlæg omfattet af § 2, stk. 1, skal efter anmodning fra  

 godtgørelsesberettigede virksomheder mindst en gang årligt afgive de  

 oplysninger, der er nødvendige for at opgøre størrelsen af den afgift, der  

 kan godtgøres.
Til § 13 Paragraffen indeholder bestemmelser om regnskabsførelse, som svarer til de  

 regler, der gælder efter de øvrige punktafgiftslove.
Det foreslås desuden, at  

 afgiftspligtige, der opgør koncentrationen af nitrogen, fosfor og BI5 efter  

 måling, skal føre regnskab over målingerne, og at registrerede virksomheder,  

 der betaler afgift på grundlag af maksimale eller minimale koncentrationer,  

 skal kunne fremlægge dokumentation, der kan danne grundlag for kontrollen med  

 de anmeldte koncentrationer.
Til §§ 14-15 Efter forslaget skal registrerede virksomheder efter hver afgiftsperiode  

 på et kvartal og senest den 15. i måneden efter kvartalet angive størrelsen  

 af de afgiftspligtige udledninger i perioden og indbetale den forfaldne  

 afgift til de statslige told- og skattemyndigheder.
Betales afgiften ikke  

 rettidigt, skal der betales 1,3 pct. i månedlig rente.
 Det foreslås desuden, at afgift, der skal betales af andre end  

 registrerede virksomheder, dvs. primært ejendomme i spredt bebyggelse uden  

 for kloakopland, opkræves af den kommune, hvori ejendommen er beliggende.  

 Dette svarer til, hvad der gælder efter lov om afgift af ledningsført vand  

 for ejendomme, der ikke forsynes fra almene vandforsyningsanlæg.
 Skatteministeren bemyndiges til at fastsætte regler for, hvorledes den  

 opkrævede afgift skal afregnes til Told- og Skattestyrelsen.
Til § 16 Ved afgivelse af urigtig angivelse afkræves virksomheden et eventuelt  

 skyldigt beløb til betaling senest 14 dage efter påkrav.
Er der tale om  

 forsæt eller grov uagtsomhed, kan der desuden straffes efter lovens  

 straffebestemmelser.
Hvis størrelsen af det afgiftsbeløb, der skal betales,  

 ikke kan opgøres på grundlag af regnskaberne, kan de statslige told- og  

 skattemyndigheder foretage en skønsmæssig ansættelse.
Ansættelsen kan  

 påklages til momsnævnet.
Bestemmelserne svarer til bestemmelser i de øvrige  

 punktafgiftslove.
For så vidt angår maksimale eller minimale koncentrationer,  

 som er blevet anmeldt til Told- og Skattestyrelsen efter § 8, stk. 5, eller §  

 10, stk. 4, foreslås det dog, at hvis de anmeldte koncentrationer afviger fra  

 de faktisk konstaterede, således at afgiften bliver for lav eller  

 godtgørelsen for høj, betales afgiften på grundlag af de konstaterede  

 koncentrationer.
Til § 17 Der er tale om en gebyrbestemmelse, der svarer til bestemmelser i alle de  

 øvrige punktafgiftslove.
Til §§ 18-20 De statslige told- og skattemyndigheder kan ifølge forslaget uden  

 retskendelse foretage eftersyn af spildevandsanlæg og i registreringspligtige  

 virksomheder.
Forslaget skal bl.a. gøre det muligt for told- og  

 skattemyndighederne at kontrollere ved opsætning af målere på stedet og ved  

 prøvetagning, om de anmeldte maximale og minimale koncentrationer svarer til  

 de faktiske koncentrationer.
Som efter de øvrige punktafgiftslove skal de  

 statslige told- og skattemyndigheder desuden have adgang til at efterse de  

 registrerede virksomheders forretningsbøger og regnskabsmateriale på stedet  

 og til at kræve materialet indsendt.
Til §§ 21 og 22 § 21 indeholder bestemmelser om straf bl.a. for at afgive urigtige  

 oplysninger eller for at undlade at lade sig registrere eller afgive  

 angivelse.
Der straffes for forsætlige eller groft uagtsomme forhold.
Ved  

 overtrædelser med forsæt til afgiftsunddragelse kan der straffes med fængsel  

 indtil 2 år.
 § 22 indeholder regler om administrative bødeforelæg og ransagning.
 Bestemmelserne svarer til bestemmelser i de øvrige punktafgiftslove.
Til §§ 23-27 Paragrafferne indeholder bestemmelser om klageadgang, herunder reglerne om  

 indbringelse for momsnævnet, hæftelsesforhold og eftergivelse og henstand,  

 som svarer til de øvrige punktafgiftsloves.
Det foreslås desuden, at afgiften  

 kan inddrives ved udpantning.
Til § 28 Det foreslås, at skatteministeren fastsætter tidspunktet for lovens  

 ikrafttræden.
Det foreslås desuden, at ministeren kan sætte  

 registreringsbestemmelserne i kraft forud for lovens øvrige bestemmelser.
Til § 29 Paragraffen indeholder overgangsbestemmelser.
Det foreslås desuden, at der  

 kun betales halv afgift i 1997.
Efter 2. behandling den 28. maj 1996 Afgiftspligtigt område og afgiftens størrelse § 1. Efter bestemmelserne i denne lov betales en afgift til  

 statskassen af spildevand, der udledes her i landet til søer, vandløb eller  

 havet.
Endvidere betales der afgift af spildevand, der nedsives eller udledes  

 på marker og lignende med henblik på nedsivning.
 Stk. 2. Spildevand, der udspredes på marker med andre formål end  

 nedsivning, er ikke afgiftspligtigt.
 § 2. Afgift betales af spildevandsanlæg, hvortil der er tilsluttet  

 mere end en ejendom.
 Stk. 2. Afgift betales endvidere af ejeren af en ejendom med  

 afløb, der udleder spildevand uden om de i stk. 1 nævnte spildevandsanlæg.
 Stk. 3. Udledning til samletank, der tømmes i de i stk. 1 nævnte  

 spildevandsanlæg, ligestilles med tilslutning til disse anlæg.
 § 3. Afgiften udgør for følgende stoffer indeholdt i spildevandet:
Registrerede spildevandsudledere § 4. Spildevandsanlæg, der skal betale afgift efter § 2, stk. 1,  

 skal anmelde sig til registrering hos de statslige told- og  

 skattemyndigheder.
 Stk. 2. Den, der er omfattet af § 2, stk. 2, og som betaler afgift  

 på grundlag af det faktisk målte antal (m3) udledt vand eller efter den  

 faktisk målte koncentration af totalnitrogen, totalfosfor og BI5  

 (modificeret), skal anmelde sig til registrering hos de statslige told- og  

 skattemyndigheder.
 Stk. 3. Den, der betaler afgift efter en til de statslige told- og  

 skattemyndigheder anmeldt koncentration, jf. § 8, stk. 5, eller § 10, stk. 3,  

 skal anmelde sig til registrering hos de statslige told- og  

 skattemyndigheder.
 Stk. 4. Til de registrerede spildevandsudledere udstedes et bevis  

 for registreringen.
Afgiftsperiode og opgørelse af den afgiftspligtige mængde § 5. For de registrerede spildevandsudledere er afgiftsperioden  

 kvartalet.
 § 6. Den afgiftspligtige mængde beregnes som udledningen af vand i  

 afgiftsperioden ganget med koncentrationen af de enkelte stoffer i  

 udledningen.
§ 7. For den, hvis udledningstilladelse indebærer pligt til måling  

 af den udledte mængde vand, opgøres den udledte mængde vand efter måler.
Den,  

 der er afgiftspligtig efter § 2, stk. 2, opgør dog altid udledningen efter  

 måler, såfremt den årlige udledning overstiger 50.000 (m3).
 Stk. 2. Andre opgør den udledte mængde efter måler eller på  

 baggrund af de tilknyttede ejendommes vandforbrug, jf. stk. 3-6.
Stk. 3. Vandforbruget opgøres efter måler eller som et skønnet  

 forbrug, der dog mindst skal svare til den mængde vand, hvoraf der betales  

 afgift efter lov om afgift af ledningsført vand.
For ejendomme, der forbruger  

 vand, der ikke er omfattet af lov om afgift af ledningsført vand, opgøres  

 forbruget efter målere, såfremt forbruget overstiger 1.000 (m3) årligt.
For  

 vandforbrug under 1.000 (m3) årligt, som ikke er omfattet af lov om afgift af  

 ledningsført vand, kan vandforbruget opgøres efter måler eller fastsættes til  

 mindst 170 (m3) årligt pr. ejendom, dog mindst 170 (m3) pr. helårsboligenhed  

 og mindst 70 (m3) pr. boligenhed, der ikke er helårsbolig.
For  

 erhvervsejendomme kan der foretages fradr ag for vand, der medgår i produktionen eller af anden grund ikke afledes  

 til det pågældende spildevandsanlæg.
Fradraget kan foretages i samme omfang,  

 som der ikke opkræves bidrag til driften af spildevandsanlægget af den  

 pågældende mængde.
Ejere af erhvervsejendomme, der betaler afgift efter § 2,  

 stk. 2, kan kun foretage fradrag for den del, der overstiger 1.000 (m3).
Stk. 4. Spildevandsudledere, der ikke opkræver årlige driftsbidrag  

 efter tilknyttede ejendommes vandforbrug, kan fastsætte vandforbruget til 170  

 (m3) pr. ejendom, dog mindst 170 (m3) pr. helårsboligenhed og mindst 70 (m3)  

 pr. boligenhed, der ikke er helårsbolig.
Det er en forudsætning, at mindre  

 end halvdelen af den enkelte ejendoms vandforbrug udledes som afgiftspligtigt  

 spildevand og ikke overstiger 1.000 (m3).
 Stk. 5. For ejendomme, hvor der kun afledes spildevand fra  

 boligenheder, fastsættes vandforbruget uanset bestemmelserne i stk. 4 efter  

 måler eller som et skønnet forbrug, der mindst svarer til den mængde vand,  

 hvoraf der for boligenheden betales vandafgift efter lov om afgift af  

 ledningsført vand.
 Stk. 6. For spildevandsudledere med mere end 10 tilknyttede  

 ejendomme, som opgør den udledte mængde på baggrund af de tilknyttede  

 ejendommes vandforbrug, tillægges 50 pct. til den opgjorte mængde.
Stk. 7. Spildevandsanlæg omfattet af § 2, stk. 1, som betaler  

 afgift af den målte udledning, og som indeholder fælles kloaknet, kan  

 fratrække en mængde svarende til 2,5 gange bassinvolumen i det  

 fælleskloakerede net pr. afgiftsperiode.
Er der flere afgiftspligtige  

 udledninger eller udledninger til andre registrerede spildevandsudledere,  

 fordeles fradraget efter de udledte mængder.
 Stk. 8. Såfremt fradraget efter stk. 7 overstiger den målte  

 udledning, overføres uudnyttet fradrag til den næste afgiftsperiode.
 Stk. 9. For ejendomme med samletank for toiletvand anses 25 pct.  

 af vandforbruget for tilledt samletanken.
 § 8.  Spildevandsanlæg, hvor husholdningsspildevand udgør mindst  

 15 pct. af tilledningen af spildevand, opgør koncentrationen i det udledte  

 vand efter måling eller betaler efter de i stk. 2 nævnte standarder, jf. dog  

 stk. 5. Såfremt der betales efter de nævnte standarder, anvendes disse for en  

 periode på mindst 1 år.
Stk. 2. For spildevandsanlæg, hvor husholdningsspildevand udgør  

 mindst 15 pct. af tilledningen af spildevand, udgør standardbetalingen for  

 udledninger ved 1) nedsivning efter en kommunal tilladelse eller både mekanisk og  

 biologisk rensning, nitrifikation, denitrifikation, kemisk Stk. 3. Spildevandsanlæg, hvor husholdningsspildevand udgør mindre  

 end 15 pct. af tilledningen af spildevand, opgør koncentrationen i det  

 udledte vand efter måling, jf. dog stk. 5. Spildevandsanlæg, der udleder  

 mindre end 50.000 (m3) pr. år, kan dog vælge at betale en afgift på 3,80 kr.  

 pr. (m3). For anlæg med tilladelse til nedsivning kan der dog betales 50 øre  

 pr. (m3).
Stk. 4. Ved betaling efter standarder, jf. stk. 2, ligestilles  

 rodzoneanlæg og biologiske sandfiltre med anlæg, der både har mekanisk og  

 biologisk rensning.
Efterbehandling med ophold i lagune ligestilles med  

 filtrering.
Udsprøjtning med kommunal tilladelse ligestilles med nedsivning.
Stk. 5. Den, der betaler afgift efter § 2, kan vælge at opgøre  

 koncentrationen af forurenende stoffer som den maksimale koncentration, der  

 forekommer i udledningen.
Den maksimale koncentration skal anmeldes til de  

 statslige told- og skattemyndigheder.
Afgiftsfritagelse og afgiftsgodtgørelse § 9. Fritaget for afgift er processpildevand, der udledes fra  

 hav-, salt- og ferskvandsdambrug.
 Stk. 2. Fritaget for afgift er vand, der udledes fra de dele af  

 flerstrengede spildevandsanlæg, der primært er indrettet til bortledning af  

 overfladevand (separatsystemer), spildevand, der udledes fra  

 overløbsbygværker, samt direkte udledninger i forbindelse med afværgeboringer  

 og grundvandssænkninger og andre selvstændige udledninger af grund- eller  

 overfladevand, hvor mængden af afgiftspligtige stoffer ikke er større i  

 udledningen end ved tilførslen fra den pågældende vandforsyning, når vandet  

 bortledes uden om de i § 2, stk. 1, nævnte anlæg.
 § 10. I det omfang, der er sammenfald mellem vandforsyningskilden  

 og modtageren af spildevandet (recipienten), ydes der efter ansøgning til de  

 statslige told- og skattemyndigheder godtgørelse for den mængde  

 afgiftspligtige stoffer, som tilføres spildevandsudlederen fra  

 vandforsyningskilden.
 Stk. 2. I det omfang, der er sammenfald mellem  

 vandforsyningskilden og modtageren af spildevandet (recipienten), er  

 udledning af vand fra muslingerenserier fritaget for afgift.
 Stk. 3. I de i stk. 1 nævnte tilfælde kan godtgørelsen fastsættes  

 til 5 øre pr. (m3) eller beregnes på grundlag af en til de statslige told- og  

 skattemyndigheder anmeldt mindste koncentration, såfremt der ikke foretages  

 måling af det faktiske indhold.
 Stk. 4. Godtgørelsen efter stk. 1 kan ikke overstige den betalte  

 afgift af den pågældende udledning.
§ 11 . Virksomheder, der er registreret efter  

 merværdiafgiftsloven, kan få godtgjort 97 pct. af den del af afgiften, der  

 årligt overstiger 20.000 kr., og som vedrører virksomhedens afgiftspligtige  

 udledning af spildevand efter § 2, stk. 2, eller afledning af spildevand til  

 spildevandsanlæg omfattet af § 2, stk. 1, når mindst 80 pct. af afgiften kan  

 henføres til 1) forarbejdningen af fisk, krebsdyr, bløddyr og andre hvirvelløse havdyr  

 eller dele heraf eller 2) fremstillingen af cellulose eller 3) fremstillingen af rør- og roesukker på baggrund af sukkerroer og  

 sukkerrør.
Stk. 2. Virksomheder, der er registreret efter  

 merværdiafgiftsloven, kan få godtgjort 70 pct. af den del af afgiften, der  

 årligt overstiger 20.000 kr., og som vedrører virksomhedens afgiftspligtige  

 udledning af spildevand efter § 2, stk. 2, eller afledning af spildevand til  

 spildevandsanlæg omfattet af § 2, stk. 1, når mindst 80 pct. af afgiften kan  

 henføres til fremstillingen af 1) organiske pigmenter og præparater i forbindelse hermed eller 2) pektinstoffer, pektinater og pektater samt planteslimer og  

 gelateringsmidler, også modificerede, udvundet af vegetabilske stoffer  

 henhørende under position 1302.20 til og med position 1302.39 i EU's  

 kombinerede nomenklatur eller 3) vitaminer.
 § 12. Til dokumentation af godtgørelsen efter §§ 10 og 11 skal  

 virksomheder, der afleder spildevand til spildevandsanlæg omfattet af § 2,  

 stk. 1, kunne fremlægge fakturaer eller særskilte opgørelser, hvoraf  

 størrelsen af afgiften fremgår, jf. stk. 4.
 Stk. 2. Tilbagebetalingsbeløbet efter stk. 1 udbetales efter hvert  

 kvartal efter de i merværdiafgiftslovens § 63 anførte regler.
 Stk. 3. De statslige told- og skattemyndigheder fastsætter de  

 nærmere regler for afgiftsgodtgørelsen efter §§ 10 og 11.
 Stk. 4. Spildevandsudledere omfattet af § 2, stk. 1, skal efter  

 anmodning fra de i § 10, stk. 1, og § 11 omfattede virksomheder mindst en  

 gang årligt afgive de oplysninger, der er nødvendige ved opgørelsen af  

 afgiften efter stk. 1. Skatteministeren kan fastsætte regler herom.
Regnskabsbestemmelser § 13. Registrerede spildevandsudledere skal føre et regnskab over  

 den udledte mængde spildevand eller de tilknyttede ejendommes samlede  

 vandforbrug, der kan danne grundlag for opgørelse af det i hver  

 afgiftsperiode opkrævede afgiftsbeløb og for kontrollen med afgiftens rigtige  

 erlæggelse.
 Stk. 2. Den, der opgør koncentrationen af totalnitrogen,  

 totalfosfor og BI5(modificeret) efter måling, skal føre et regnskab over  

 målinger, der kan danne grundlag for opgørelse af det i hver afgiftsperiode  

 opkrævede afgiftsbeløb og for kontrollen med afgiftens rigtige erlæggelse.
 Stk. 3. Registrerede spildevandsudledere, der betaler afgift på  

 grundlag af anmeldte maksimale eller minimale koncentrationer, skal kunne  

 fremlægge dokumentation, der kan danne grundlag for kontrollen med de  

 anmeldte koncentrationer.
 Stk. 4. Skatteministeren kan fastsætte nærmere regler for  

 spildevandsudledernes regnskabsførelse, måleudstyr og regler for måling m.v.
 Stk. 5. De statslige told- og skattemyndigheder kan fastsætte  

 nærmere krav til dokumentationen efter stk. 3.
Afregning af afgiften § 14. Registrerede spildevandsudledere skal efter udgangen af hver  

 afgiftsperiode og senest den 15. i den måned, der følger efter  

 afgiftsperioden, til de statslige told- og skattemyndigheder angive  

 størrelsen af de i periodens løb stedfundne afgiftspligtige udledninger af  

 spildevand m.v.
Angivelsen skal være underskrevet af udlederens ansvarlige  

 ledelse.
§ 15. Registrerede spildevandsudledere skal indbetale afgiften for  

 en afgiftsperiode til de statslige told- og skattemyndigheder senest den 15.  

 i den måned, der følger efter afgiftsperioden.
Udgør afgiften mindre end 50  

 kr., kan indbetaling af beløbet undlades.
Skatteministeren fastsætter de  

 nærmere regler for afgiftens indbetaling.
 Stk. 2. Registrerede spildevandsudledere skal ikke indbetale den  

 del af afgiften, som virksomheden er berettiget til at få tilbagebetalt efter  

 § 10 eller § 11.
 Stk. 3. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af den registrerede spildevandsudleder, dog mindst 50  

 kr.
Stk. 4. Afgift, der skal betales efter § 2, stk. 2, af andre end  

 registrerede spildevandsudledere, opkræves af den kommune, hvori ejendommen  

 er beliggende.
Kommunerne fastsætter de nærmere regler for indbetalingen af  

 afgiften.
Sker betaling ikke senest på en af kommunen fastsat dato efter  

 forfaldsdagen, er kommunen berettiget til at fordre afgiftsbeløbet forrentet  

 fra forfaldsdagen med indtil 1,3 pct. månedlig for hver påbegyndt måned,  

 indtil betaling sker.
Kommunerne kan fastsætte et minimumsgebyr på indtil 50  

 kr. ved forsinket indbetaling.
 Stk. 5. Skatteministeren kan fastsætte regler for kommunernes  

 afregning til Told- og Skattestyrelsen af afgift opkrævet efter stk. 4.
 § 16. Såfremt det konstateres, at en spildevandsudleder har  

 afgivet urigtig angivelse til de statslige told- og skattemyndigheder,  

 således at der er betalt for lidt i afgift, afkræves udlederen det skyldige  

 beløb til betaling senest 14 dage efter påkrav.
Stk. 2. Kan størrelsen af det afgiftsbeløb, som påhviler  

 spildevandsudlederen, ikke opgøres på grundlag af dennes regnskaber, kan de  

 statslige told- og skattemyndigheder foretage en skønsmæssig ansættelse af  

 afgiftsbeløbet.
Afgørelsen skal indeholde oplysning om den i stk. 3 nævnte  

 klageadgang.
 Stk. 3. En afgørelse efter stk. 2 kan af den afgiftspligtige  

 indbringes for det i merværdiafgiftslovens § 79 omhandlede nævn.
 Stk. 4. Er der efter § 8, stk. 5, eller § 10, stk. 3, anmeldt en  

 lavere maksimal henholdsvis højere minimal koncentration end den faktisk  

 konstaterede, fastsættes koncentrationen til den konstaterede koncentration.
 Stk. 5. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af den afgiftspligtige, dog mindst 50 kr.
 § 17. Der betales et gebyr på 65 kr. for erindringsskrivelser  

 vedrørende betaling af afgift.
Kontrolbestemmelser § 18. De statslige told- og skattemyndigheder har, hvis det  

 skønnes nødvendigt, til enhver tid mod behørig legitimation uden retskendelse  

 adgang til at foretage eftersyn af spildevandsanlæg og i lokaler, der  

 benyttes i forbindelse med driften af registreringspligtige virksomheder, og  

 til at efterse virksomhedernes forretningsbøger, øvrige regnskabsmateriale  

 samt korrespondance m.v.
 Stk. 2. Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i stk. 1 omhandlede  

 eftersyn.
 Stk. 3. Det i stk. 1 nævnte materiale skal på de statslige told-  

 og skattemyndigheders anmodning udleveres eller indsendes til disse.
 Stk. 4. Bestemmelserne i stk. 1-3 finder tilsvarende anvendelse på  

 kommunernes kontrol af spildevandsanlæg omfattet af § 15, stk. 4.
 § 19. Offentlige myndigheder skal på begæring meddele de statslige  

 told- og skattemyndigheder enhver oplysning til brug ved registrering af  

 spildevandsudledere og kontrollen med afgiftens betaling eller godtgørelse af  

 afgift.
 § 20. Skatteministeren kan fastsætte bestemmelser om  

 kontrolforanstaltninger, der er nødvendige til lovens gennemførelse.
Straffebestemmelser § 21. Med bøde straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for afgiftskontrollen eller 2) overtræder § 4, stk. 1, 2 eller 3, § 12, stk. 1 eller 4, § 13, stk. 1,  

 2 eller 3, § 14 eller § 18, stk. 2, 3 eller 4.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3. Den, der begår en af de nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel i  

 indtil 2 år.
Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 § 22. Skønnes en overtrædelse ikke at ville medføre højere straf  

 end bøde, kan skatteministeren eller den, ministeren bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt den pågældende erkender sig skyldig i overtrædelsen og erklærer sig  

 rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 Stk. 4. Ransagning i sager om overtrædelse af bestemmelser i denne  

 lov sker i overensstemmelse med retsplejelovens regler om ransagning i sager,  

 som efter loven kan medføre frihedsstraf.
Andre bestemmelser § 23. Det efter § 79 i merværdiafgiftsloven nedsatte nævn har den  

 endelige administrative afgørelse af:
 1) Spørgsmål om afgiftspligt.
 2) Spørgsmål om den afgiftspligtige mængde.
 3) Spørgsmål om, hvilken type renseanlæg der foreligger efter § 8, stk. 2.
 4) Klager over de af de statslige told- og skattemyndigheder efter § 16,  

 stk. 2, trufne afgørelser.
 Stk. 2. Reglerne i merværdiafgiftslovens § 79, stk. 5, hvorefter  

 spørgsmål af principiel karakter kan indbringes direkte for nævnet, finder  

 tilsvarende anvendelse på de i stk. 1, nr. 1-3, omhandlede spørgsmål.
Stk. 3. Anmodning om indbringelse for nævnet af de statslige told-  

 og skattemyndigheders afgørelser af de i stk. 1, nr. 1-3, nævnte spørgsmål  

 skal være fremsat over for nævnet senest 3 måneder efter, at der er truffet  

 afgørelse.
Anmodning om indbringelse for nævnet af de i stk. 1, nr. 4, nævnte  

 skønsmæssige ansættelser skal være fremsat over for nævnet senest 4 uger  

 efter, at der er truffet afgørelse.
Nævnet kan dog se bort fra en  

 overskridelse af fristerne, hvis særlige forhold taler herfor.
 § 24. Afgift efter loven kan inddrives ved udpantning.
 Stk. 2. For betaling af afgiften hæfter den, der som ejer,  

 forpagter eller lignende driver virksomheden for egen regning.
 § 25. Skatteministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Ministeren kan bestemme, at afgørelser, der er truffet af  

 Told- og Skattestyrelsen, ikke kan indbringes for højere administrativ  

 myndighed, jf. dog § 23.
§ 26. Reglerne om eftergivelse og henstand i merværdiafgiftslovens  

 § 83 finder tilsvarende anvendelse på afgift, renter, gebyrer og  

 administrative bøder efter denne lov.
Reglerne finder ligeledes anvendelse på  

 beløb, som personer er pligtige at betale som erstatning for selskabers  

 manglende betaling af afgiften.
 § 27. Skatteministeren kan fastsætte nærmere regler om henstand  

 med betaling af afgift i forbindelse med klager over de statslige told- og  

 skattemyndigheders afgørelser.
 Stk. 2. Reglerne i merværdiafgiftslovens § 80, stk. 2-5, om  

 indbringelse af klager m.v. finder tilsvarende anvendelse på klager m.v. over  

 afgørelser efter denne lov.
Overgangs- og ikrafttrædelsesbestemmelser § 28. Tidspunktet for lovens ikrafttræden fastsættes af  

 skatteministeren.
Skatteministeren kan bestemme, at § 4 skal træde i kraft  

 forud for lovens øvrige bestemmelser.
 § 29. Loven finder anvendelse på udledninger, der sker efter  

 lovens ikrafttræden.
Stk. 2. For opgørelser af udledninger, der påbegyndes inden lovens  

 ikrafttræden og afsluttes efter dette tidspunkt, beregnes afgiften af så stor  

 en del af udledningen, som tidsrummet fra lovens ikrafttræden til  

 afregningsperiodens slutning udgør i forhold til den samlede  

 afregningsperiode.
Med de statslige told- og skattemyndigheders tilladelse  

 kan der foretages afrunding ved opgørelse af den brøkdel af udledningerne,  

 hvoraf der skal betales afgift.
 Stk. 3. Afgiften efter § 3 udgør i perioden 1. januar 1997 til 31.  

 december 1997 følgende:
 Stk. 4. Standardbetalingen efter § 8, stk. 2 og 3, udgør i  

 perioden 1. januar 1997 til 31. december 1997 halvdelen af de i bestemmelsen  

 nævnte beløb pr. (m3).
Stk. 5. For opgørelser, for hvilke afregningsperioden påbegyndes  

 inden 1. januar 1998 og afsluttes efter dette tidspunkt, beregnes afgiften  

 med de i § 3 nævnte satser af så stor en del af udledningen, som tidsrummet  

 fra 1. januar 1998 til afregningsperiodens slutning udgør i forhold til den  

 samlede afregningsperiode.
Den resterende del af afgiften beregnes efter de i  

 stk. 3 nævnte satser.
Stk. 2, 2. pkt., finder tilsvarende anvendelse.
 § 30. Loven gælder ikke for Færøerne og Grønland.
