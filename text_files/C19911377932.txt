 Med henvisning til bemærkningerne i Veterinærdirektoratets  

 cirkulæreskrivelse af 7. maj 1991 (j.nr. 5a 0412-22-090) om bestemmelserne i  

 § 2 og § 3 i bekendtgørelse nr. 59 af 30. januar 1991 om helbredskontrol skal  

 det herved meddeles, at der som en foreløbig del af det planlagte  

 uddannelsesprogram er udarbejdet vedlagte pjece: »Vejledning til  

 helbredsattest«.
Vejledning er beregnet til brug ved udfyldelsen af den »tro og love  

 erklæring«, som nu erstatter den årlige fornyelse af helbredsattesten.
I  

 vejledningen beskrives baggrunden for erklæringen samt symptomer og  

 smitteveje for de i erklæringen anførte sygdomme.
Disse emner vil i fremtiden  

 blive behandlet i forbindelse med den planlagte uddannelse i  

 levnedsmiddelhygiejne og personlig hygiejne, men indtil dette program er  

 etableret, skal omhandlede vejledning fungere som orientering af personalet.  

 Det er derfor vigtigt, at pjecen rekvireres og distribueres snarest.
 Pjecen kan rekvireres ved henvendelse til Slagteriskolen i Roskilde,  

 telefon 42 35 67 61, lokal 237. Det skal ved distributionen sikres, at hver  

 enkelt ansat har modtaget et eksemplarer af pjecen.
 P.V.V.
Jørgen Baltzer Vejledning til helbredsattest Hvorfor skal helbredsattesten udfyldes? Formålet med helbredsasttesten er at sikre, at der ikke overføres smitte  

 fra mennesker til kødet og dermed videre til dem, der spiser kødet.
Helbredsattesten er virksomhedens garanti for, at du er sund og rask og  

 ikke risikerer at overføre smitte.
Alle personer, som kommer i direkte  

 kontakt med kød og fjerkræ, skal helbredsundersøges i forbindelse med deres  

 ansættelse samt udfylde en helbredsattest hvert år.
Helbredsattesten er  

 virksomhedens garanti over for danske og udenlandske myndigheder og en  

 betingelse for, at virksomheden kan ekskortere kødet.
 Attesten er altså en del af virksomhedens garanti til kunderne for, at  

 kødet er fri for en række sygdomsfremkaldende bakterier.
Hvad er man egentlig bange for? Man er først og fremmest bange for en række sygdomme, som kan smitte  

 gennem kød og andre levnedsmidler.
En del af disse sygdom forekommer forholdsvis sjældent i Danmark, men  

 derfor er der alligevel grund til at være opmærksom på dem.
Du er  

 virksomhedens garanti for, at du ikke smitter med disse sygdomme.
 Du behøver nemlig ikke være syg for at smitte! En del af sygdommene kan  

 smitte længe efter, at man er blevet rask.
Hvad skriver de under på Du skriver under på, at du ikke har, eller siden sidste  

 helbredsundersøgelse har haft, nogen af de nævnte sygdomme - eller symptoner  

 på dem.
Hvilke sygdomme drejer det sig så om? Der nævnes konkret tre sygdomme i helbredsattesten, nemlig tyfus abdominalia, paratyfus og tuberkulose.
Desuden nævnes smittesomme hudsygdomme og andre infektionssygdomme.
Tyfus »Tyfus abominalia« er latin, og betyder, man har sygdomme tyfus  

 i bughulen (dvs. mave og tarmkanal). Sygdomme skyldes en bakterie, der hedder  

Salmononella typhi.
Tyfus er en sjælden lidelse i Danmark.
De få tilfælde, der forekommer,  

 skyldes som regel, at folk har været ude at rejse.
Symptomerne er høj feber,  

 diarr e og opkastninger samt utilpashed (hovedpine, træthed, ømme muskler og  

 kvalme). For det meste er man så syg, at man søger læge og bliver  

 hospitalsindlagt.
Dødeligheden er relativ høj.
Det farlige ved tyfus er, at man udskiller salmonella-bakterier med  

 afføringen længe efter, at man er blevet rask.
Du risikerer derfor at  

 overføre salmonellabaktier til kødet, selv om du ikke er syg længere.
Paratyfus Symptomerne på paratyfus er mildere, men minder ellers meget om  

 »rigtig« tyfus.
Sygdommen forårsages af en anden salmonellabakterie  

 nemlig  Salmonella paratyphi . Smitten sker ofte gennem inficerede  

 madvarer, der ikke har været varmebehandlet tilstrækkeligt, inden de spises.  

 Paratyfus forekommer sjældent i Danmark.
Tuberkulose Tuberkulose var før i tiden en folkesygdom, men er i dag stort set  

 udryddet i Danmark.
Dog har i de seneste år været en svag stigning i antal  

 sygdomstilfælde.
Antallet af udbrud ligger på omkring 350 tilfælde om året.
Tuberkulose smitter først og fremmest ved spyt og hoste.  

 Tuberkulosebaktierne kan også overføres med levnedsmidler.
Symptomerne er  

 langvarig og meget generende hoste samt feber.
Smitsomme hudsygdomme Man er særligt opmærksom på hudsygdomme, fordi risikoen for at smitte  

 madvarerne en stor i forbindelse med håndtering og berøring af produkterne.
En række hudsygdomme er ikke i sig selv farlige, men fordi de ofte klør,  

 er der stor risiko for, at der opstår betændelser i huden pga. rifter fra  

 kløningen.
Kødet kan så blive inficeret med bakterier fra betændelserne.
Blandt de smitsomme hudsygdomme, der kan overføres til produkterne, kan  

 nævnes rosen og bylder i huden.
Hvis de får en hudinfektion, eksem eller  

 lignende, skal de søge nærmere vejledningen hos lægen.
Andre inflektionssygdomme Der findes mange forskellige infektionssygdomme. Øjen-, øre- og  

 halsbetændelse skal især nævnes, fordi smitstoffer herfra kan overføres til  

 kødet.
Andre eksempler er difteri, smitsom leverbetændelse og dysenteri, men  

 der er flere, så hvis du får en infektion, skal de søge råd hos lægen.
 Hvis du er i tvivl, kan de henvende dig til din mester, til slagteriets  

 dyrlæge, din egen læge eller bedriftslægen.
 De kan give dig svar på hvilke sygdomme, du skal være særlig opmærksom på.  

 Lægen kan desuden konstatere, om du har sådanne sygdomme - eller om de evt.  

 smitter, selv om du er blevet rask.
 Husk undgå at komme i berøring med kødet og søg straks læge hvis:
