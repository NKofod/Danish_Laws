 Afslag på at en 15-årig kunne få udlagt en andel af en fast ejendom efter sin bedstemor.
 Civilretsdirektoratets afgørelse af 8. september 2004, j.nr. 04-810-00235.
  Civilretsdirektoratet har nu behandlet Deres klage på vegne af AD´s forældre over Statsamtets afslag på at godkende, at AD får udlagt en andel af en fast ejendom, beliggende .., , som arv efter MMD.
Vi ændrer ikke statsamtets afgørelse.
Vores begrundelse herfor er den samme, som fremgår af statsamtets afgørelse, idet vi dog har truffet afgørelsen efter værgemålsbekendtgørelsens § 11, jf. § 6.
 Det fremgår af værgemålsbekendtgørelsens § 11, at reglerne i værgemålsbekendtgørelsens §§ 6-10 også finder anvendelse under skiftebehandling af dødsboer, hvor en person under værgemål er arving eller legatar.
 Efter værgemålsbekendtgørelsens § 6 skal værgen have statsamtets godkendelse til at erhverve eller afhænde fast ejendom.
