Klage over at læge overså overfølsomhed over for penicillin Nævnet fandt grundlag for at kritisere lægens behandling af patienten.
Nævnet lagde vægt på at lægen havde ændret en journaloplysning om overfølsomhed.
Det var nævnet opfattelse, at såfremt en læge ønsker at annullere en journaloplysning om penicillinoverfølsomhed, så skal det ske på et solidt og fagligt sikkert grundlag.
 Det var nævnets opfattelse, at da det fremgik af journalen, at patienten ikke tålte penicillin, og da der ved tre tidligere klart beskrevne tilfælde samme år var brugt et alternativt præparat (Roxithromycin) under et symptombillede som det aktuelle, og da omstændighederne ved penicillinordination måneden før ikke fremgik, var det under normen for almindelig anerkendt faglig standard, at lægen konkluderede, at patienten så alligevel kunne tåle penicillin og derfor ordinerede Pancillin til patienten den 21. oktober 2004.
