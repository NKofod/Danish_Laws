Fremsat den 4. april 2001 af  

 Jette Gottlieb (EL) og Frank Aaen (EL) Forslag til folketingsbeslutning om ændring af bestemmelserne vedrørende selvforskyldt  

 ledighed Med henblik på at sikre arbejdsløse i aktivperioden mod  

 urimelige sanktioner ved udeblivelser fra samtaler på arbejdsformidlingen og  

 afbrydelse af uddannelses- og jobtræningstilbud opfordrer Folketinget  

 regeringen til at ændre bekendtgørelsen om selvforskyldt ledighed, således  

 at:
   

 	  

 De regler, der i dag  

 gælder med hensyn til sanktioner og genoptjening af dagpengeret for  

 arbejdsløse  

 i dagpengeperioden, også kommer til at gælde for arbejdsløse i aktivperioden.
   

 	  

 Begrundelserne for  

 udeblivelse ikke betragtes som udtømmende, så den arbejdsløses  

 arbejdsløshedskasse får mulighed for at skønne, om vedkommende står til  

 rådighed.
   

 	  

 Det pålægges  

 arbejdsformidlingen hurtigst muligt at kontakte den arbejdsløse (og dennes  

 arbejdsløshedskasse), hvis den arbejdsløse er udeblevet fra en samtale eller  

 et  

 møde med henblik på, at vedkommende får mulighed for at forklare udeblivelsen  

 inden for en uge.
   

 	  

 Den arbejdsløse har  

 ret til at afbryde et uddannelses- eller jobtræningstilbud, hvis dette ikke  

 fungerer i overensstemmelse med målsætningen om opkvalificering eller  

 udvikling  

 af den arbejdsløse.
   

 	  

 Den arbejdsløse sikres  

 en forbedret retssikkerhed i sager, hvor der er tvivl om, hvorvidt  

 vedkommende  

 står til rådighed.
Bemærkninger til forslaget Reglerne om selvforskyldt ledighed fremgår af  

 bekendtgørelse nr. 1073 af 21. december 1998 og skal ses i tæt sammenhæng med  

 bekendtgørelse nr. 1074 af  

 22. december  

 1998 om rådighed.
Bekendtgørelserne omhandler rådighedsforpligtelsen som  

 betingelse for at kunne modtage dagpenge, hvilke handlinger der skal  

 betragtes  

 som selvforskyldt ledighed, og sanktionerne i tilfælde af manglende rådighed  

 eller selvforskyldt ledighed.
 Bekendtgørelsen om selvforskyldt ledighed opererer med tre  

 grupper af arbejdsløse:
1.  

 	  

 Dem, der opsiger et  

 arbejde eller bliver sagt op under bestemte betingelser.
Sanktionen er her 5  

 ugers karantæne.
Gentager det sig 2 gange inden for 12 måneder, mister man  

 dagpengeret, og man skal have 300 timers arbejde inden for 10 uger for at  

 genoptjene dagpengeretten.
2.  

 	  

 Dem, der udebliver  

 fra samtaler m.v. i arbejdsformidlingen i dagpengeperioden.
Sanktionen er her  

 1  

 uges karantæne og ved gentagelsestilfælde samme sanktioner som ovenfor.
3.  

 	  

 Dem, der udebliver  

 fra samtale i arbejdsformidlingen i aktivperioden.
Her mister man  

 øjeblikkeligt  

 dagpengeretten, og arbejdskravet for at genoptjene dagpengeretten er 1924  

 timer  

 inden for 3 år.
 Siden 1995 er reglerne blevet stadig strammere, samtidig  

 med at kravene til de arbejdsløse også på andre måder er vokset  f.eks.  

 reglen  

 om, at man skal være parat til at påtage sig  

 »rimeligt  

 arbejde«, i modsætning til  

 »passende arbejde«, efter ½ års arbejdsløshed, og at man skal have over 4  

 timers  

 daglig transporttid for at kunne afslå et tilbud om arbejde.
 Her kan i kort form nævnes nogle af stramningerne:
 Den 1. april 1995:
   

 	  

 Antallet af »gyldige  

 grunde« til at afslå eller opsige et arbejde reduceres, og bestemmelsen om  

 gyldig grund gøres udtømmende.
  

 	  

 Jobskifte er kun en  

 gyldig grund til et arbejdsophør, hvis det nye arbejde påbegyndes i  

 forbindelse  

 med arbejdsophøret.
Man kan ikke få dagpenge i en eventuel mellemliggende  

 arbejdsløshedsperiode.
   

 	  

 Karantænerne gøres  

 effektive, dvs. at de kun kan afvikles i perioder, hvor et medlem ellers  

 ville  

 have haft dagpengeret.
   

 	  

 »Gentagelsesvirkningen«  

 ændres, så den indtræder ved selvforskyldt ledighed 2 gange  

 inden for 12 måneder.
   

 	  

 Medlemmer i  

 aktivperioden, som uden gyldig grund afslår tilbud efter en individuel  

 handlingsplan, mister retten til dagpenge, indtil de opfylder  

 beskæftigelseskravet.
 Den 1. januar 1996:
   

 	  

 Et medlem, som er  

 omfattet af unge-indsatsen, og som uden gyldig grund afslår et tilbud efter  

 en  

 individuel handlingsplan, mister retten til dagpenge, indtil medlemmet  

 opfylder  

 beskæftigelseskravet.
   

 	  

 Der indføres pligt  

 til at overtage formidlet ordinært arbejde ved deltagelse i enhver form for  

 tilbud til arbejdsløse.
 Den 19. juli 1996:
   

 	  

 Reglerne om ophør med  

 arbejde i udlandet blev strammet.
 Den 30. marts 1998:
   

 	  

 Det præciseres, at  

 arbejdsformidlingen frem til det tidspunkt, hvor medlemmet giver  

 arbejdsformidlingen besked om afholdelse af ferie, kan formidle medlemmet  

 arbejde m.v., der rækker ind over medlemmets ferie, og at et medlem, der ikke  

 har givet arbejdsformidlingen besked om ferien, således hverken før eller  

 under  

 ferien kan afslå et formidlet arbejde m.v. med den begrundelse, at medlemmet  

 skal holde eller holder ferie.
 Den 31. august 1998:
   

 	  

 Det præciseres, at  

 reglerne finder anvendelse, selv om medlemmet aktuelt ikke har ret til  

 dagpenge  

 eller ikke anmoder om dagpenge, medmindre den manglende dagpengeret skyldes,  

 at  

 medlemmet ikke står til rådighed for arbejdsmarkedet.
   

 	  

 Det præciseres, at  

 hvis et medlem udebliver fra et møde, tilbud eller arbejde, fordi medlemmet  

 ikke har gjort sig bekendt med sin post, så sidestilles dette med et afslag.
   

 	  

 Det præciseres, at en  

 gyldig grund skal foreligge på det tidspunkt, hvor medlemmet afslår eller  

 ophører i arbejdet, tilbudet m.v., og at den gyldige grund ikke må være en  

 afledt følge af en handling, medlemmet har foretaget efter eget valg.
 Den 16. december 1998:
   

 	  

 Det præciseres, at  

 medlemmer, som deltager i uddannelsesforløb, er omfattet af bekendtgørelsen  

 om  

 selvforskyldt ledighed, herunder at de skal stå til rådighed for formidlet  

 arbejde.
   

 	  

 Der indsættes en ny  

 bestemmelse, hvorefter afslag på udarbejdelse og revision af en handlingsplan  

 i  

 dagpengeperioden med henblik på afgivelse af tilbud til påbegyndelse i  

 aktivperioden og afslag på tilbud efter en individuel handlingsplan i  

 dagpengeperioden sanktioneres på samme måde som afslag på tilbud m.m. i  

 aktivperioden.
Det er klart, at der må være rimelige krav for, at man som  

 arbejdsløs kan siges at stå til rådighed for arbejdsmarkedet som betingelse  

 for  

 at modtage dagpenge.
Lige så klart er det, at der må være klare  

 retningslinjer  

 for sanktionering af selvforskyldt ledighed.
Hvad rimelige rådighedsregler  

 er,  

 og problemerne, der følger af aktiveringspolitikken og af et arbejdsmarked,  

 som  

 ikke altid står til rådighed for den arbejdsløse, kan være en interessant  

 diskussion.
Men det er ikke en diskussion i forbindelse med dette forslag.
Baggrunden for forslaget er derimod, at der alt for ofte  

 ses eksempler på, hvordan reglerne om selvforskyldt ledighed fører til  

 urimelige sanktioner over for arbejdsløse, som i forvejen står i en svær  

 økonomisk og social situation.
Det drejer sig vel at mærke om personer, som  

 faktisk står til rådighed for arbejdsmarkedet, men som alligevel på grund af  

 en  

 enkel forseelse som f.eks. at melde afbud én gang til et møde på  

 arbejdsformidlingen mister dagpengeretten og først kan opnå dagpengeret igen  

 efter 1924 timers arbejde inden for 3 år.
 Arbejdsløshedskasserne, som jo er dem, der administrerer  

 rådighedsreglerne, bliver på denne baggrund ofte nødt til at fratage  

 medlemmer  

 dagpengeretten på baggrund af ubetydeligheder, og deres muligheder for at  

 foretage menneskelige skøn er meget begrænsede.
Skriftlig fremsættelse Jette Gottlieb  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af bestemmelserne vedrørende selvforskyldt  

 ledighed.
(Beslutningsforslag nr.
B 177).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
