 Skriftlig eksamen:
Tilladte hjælpemidler: Kompendium i fysik, 3. udg.
En af direktoratet  

 godkendt lommeregner.
I forordet til kompendiet er angivet, inden for hvilke stofområder  

 opgaverne kan stilles.
Der må højst markeres eet svar på hver af A-sættets  

 opgaver.
Foretages der rettelser i besvarelsen af A-sættet, skal det meget  

 tydeligt fremgå, hvilket svar, der skal gælde.
 Der skal være millimeterpapir samt enkelt- og dobbeltlogaritmisk papir til  

 rådighed i eksamenslokalet.
 Mundtlig eksamen:
 Forberedelsestid: ca. 30 min.
Eksaminanden kan frit disponere over forberedelsestiden til spørgsmålet i  

 det opgivne pensum og øvelsen.
Inden eksamen skal de to spørgsmål være parret  

 sammen, så de angår forskellige stofområder, og de skal udleveres til  

 eksaminanden skriftligt efter lodtrækning.
Findes apparaturet til visse  

 øvelser kun i eet eksemplar, må censor og eksaminator inden eksamen aftale,  

 hvorledes man skal forholde sig, hvis en sådan øvelse trækkes to gange efter  

 hinanden.
 I forberedelsestiden kan eksaminanden anvende det relevante apparatur,  

 lommeregner samt lærebøger og andet skriftligt materiale, som har været  

 anvendt eller er blevet til i forbindelse med undervisningen.
 Under den mundtlige eksamination er det tilladt eksaminanden at støtte sig  

 til notater foretaget i forberedelsestiden.
 Samtlige rapporter skal fremlægges i rettet stand til eksamen.
 P.d.v.
