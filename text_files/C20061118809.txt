Cirkulære  

 om opkrævning af forhøjet boligbidrag (Til stiftsøvrighederne) Efter forhandling  

 med Den danske Præsteforening, og efter drøftelse med Landsforeningen af  

 Menighedsråd, fastættes hermed følgende regler for opkrævning af forhøjet  

 boligbidrag som følge af nyvurdering af præsters tjenestebolig.
Indledning Kirkeministeriets cirkulære  

 nr. 9073 af 2. februar 2006 om nyvurdering af præsters tjenesteboliger, som  

 ændret ved Kirkeministeriets cirkulære nr. 9307 af 1. maj 2006 om ændring af  

 cirkulære om nyvurdering af præsters tjenesteboliger, pålægger  

 stiftsøvrighederne at påse, at der foretages nyvurdering af præsters  

 tjenesteboliger  

 efter de i cirkulærerne fastsatte retningslinier.
 I forbindelse med  

 stiftsadministrationernes gennemførelse af disse nyvurderinger af præsternes  

 tjenesteboliger  

 har det vist sig, at præsters boligbidrag i visse tilfælde bliver forøget med  

 en væsentlig procentdel, set i forhold til den hidtidige størrelse af  

 boligbidraget.
 Formålet med dette cirkulære  

 er at sikre, at opkrævningen af et væsentligt øget boligbidrag gennemføres på  

 en måde, der giver tjenesteboligbrugere rimelig mulighed for at indrette sig  

 økonomisk efter det forhøjede boligbidrag.
 Reglerne om fastsættelsen af  

 boligbidragets størrelse berøres ikke, ligesom reglerne om gennemførelse af  

 nedsættelse af boligbidrag ikke berøres.
 Nyordningen i cirkulærets § 2  

 medfører, at den samlede stigning i boligbidraget højest kan udgøre 25%  

 årligt  

 i forhold til det hidtidige boligbidrag før nyvurdering.
 Det vil endvidere være hensigtsmæssigt  

 at nyvurdering af tjenestebolig ved stillingsledighed så vidt muligt sker så  

 tidligt, at oplysning om reguleret boligbidrag allerede fremgår af  

 stillingsopslaget.
 Varsel for stigning i boligbidrag.
 § 1.  

  

 Stigninger i boligbidrag som følge af nyvurdering af tjenestebolig  

 gennemføres  

 med 3 måneders varsel til den 1. i en måned.
 Regulering af boligbidrag over flere år.
§ 2.  

  

 Stigningen i boligbidrag som følge af nyvurdering kan, inklusive  

 Finansministeriets årlige regulering af boligbidraget, højst udgøre 25%  

 årligt  

 i forhold til det hidtidige boligbidrag før nyvurdering.
En samlet stigning i  

 boligbidraget på f.eks. 47 % skal således gennemføres over 2 år, med 25% det  

 første år og 22 % det andet år.
 Ikrafttræden.
 § 3.  

  

 Cirkulæret finder anvendelse, såfremt stigningen af boligbidraget følger af  

 en  

 vurdering af tjenesteboligen, der er gennemført den 1. januar 2006 eller  

 senere.
