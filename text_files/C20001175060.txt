Vejledning til bekendtgørelse om  

 mejeristuddannelsen (Bekendtgørelse nr. 967 af 18.10 2000) Forord Samtidig med ikrafttrædelsen af erhvervsuddannelsesreformen, jf.  

 lovbekendtgørelse nr. 724 af 25. juli 2000, indføres en ny  

 regelstruktur for erhvervsuddannelserne.
 Ud over generelle og tværgående regler vil regelgrundlaget for  

 en erhvervsuddannelse fra og med år 2001 bestå af en  

 uddannelsesbekendtgørelse med en tilhørende autoritativ  

 vejledning.
 Formålet hermed er at forenkle beskrivelsessystemet ved kun at  

 beskrive overordnede mål og rammer for den enkelte uddannelse i  

 bekendtgørelsen, mens disse mål og rammer er nærmere  

 beskrevet og præciseret i vejledningen. Ændring af en  

 erhvervsuddannelse, som for eksempel skyldes nye krav fra arbejdsmarkedet til  

 de færdiguddannede, vil derfor i en lang række tilfælde  

 fremover kunne ske i form af en justering/tilpasning af vejledningen, frem  

 for ved en ændring af bekendtgørelsen.
Den til enhver tid gældende vejledning for en erhvervsuddannelse vil  

 være tilgængelig på ministeriets hjemmeside på  

 web-adressen: www.uvm.dk/lov, hvor love og regler om  

 erhvervsuddannelserne også findes.
Ministeriet vil informere skoler og  

 faglige udvalg om nye vejledninger og ændringer i eksisterende  

 vejledninger via e-mail, svarende til den måde ministeriet informerer  

 på, når der udstedes nye eller ændres i eksisterende love  

 og bekendtgørelser.
Som en konsekvens af ministeriets politik om  

 digital forvaltning vil vejledningen ikke blive trykt og derfor ikke blive  

 distribueret i trykt form.
 Uddannelsesbekentgørelse og vejledning udarbejdes i tæt  

 samarbejde med det faglige udvalg og udstedes af  

 Undervisningsministeriet.
Kapitel 1 Uddannelsens navn m.v.
Ad § 1 Undervisningen skal gennem hele uddannelsen tilrettelægges  

 således, at den i videst muligt omfang afspejler de arbejdsfunktioner  

 og den teknologianvendelse, der er karakteristisk for  

 mejeriområdet.
 Alle fag og temaer varieres således, at de anvendte metoder  

 står i forhold til mål og indhold og således at eleven i  

 videst muligt omfang aktiveres og gøres medansvarlig for  

 undervisningen.
 Der gives eleven forudsætninger for personlig udvikling i henhold  

 til målene, således at eleven både selvstændigt og i  

 samarbejde med andre møder personligt udviklende  

 problemstillinger.
Kapitel 2 Uddannelsens struktur m.v.
Ad § 4 Model for mejeristuddannelsens varighed og struktur (samlet uddannelsestid  

 3 år):
 Evt.
P G 10 P H 10 P H 10 P H 15 P H 5 P Model for delkompetenceforløb som mejerioperatør (samlet  

 uddannelsestid 1 år, 6 mdr.):
 Evt.
P G 10 P H 10 P H 10 P G = Obligatorisk grundforløb H = Hovedforløbets skoleperioder P = Praktikperioder Ad §§ 6-8 Regler om voksenuddannelse og fritagelse for dele af uddannelsen Personer, som har gennemført Mejerigrundkursus, trin 1 og 2 samt  

 PC-brugerkursus, brugerprogrammer, og har mindst 1 års relevant  

 erhvervserfaring, kan opnå merit for uddannelsens grundforløb.  

 Uddannelsestiden kan reduceres til 2 år og 9 måneder.
Personer, der er fyldt 25 år og har mindst 3 års relevant  

 erhvervserfaring, kan opnå merit for uddannelsens grundforløb,  

 hvis de har gennemført Mejerigrundkursus trin 1 og 2 samt  

 PC-brugerkursus, brugerprogrammer.
Uddannelsestiden kan reduceres til 1  

 år og 9 måneder.
 Personer, der er fyldt 25 år og har mindst 3 års relevant  

 beskæftigelse, kan opnå merit for uddannelsens grundforløb  

 og 1. skoleperiode, under forudsætning af, at de har gennemført  

 følgende brancherettede efteruddannelseskurser:
"Mejerigrundkursus, trin 1" "Mejerigrundkursus, trin 2" "PC-brugerkursus, brugerprogrammer" "Pakning og emballering" "Mejerimaskiner" "Kvalitetsstyring i mejerier" "Driftskontrol i mejerier" "Processtyring i mejerier" samt har ajourført viden i matematik og fremmedsprog på  

 niveau F.
Dette indebærer, at den pågældende kan  

 gennemføre mejeristuddannelsen på 1 år og 6 måneder  

 med 30 skoleuger.
 Uddannede industrioperatører, der som led i uddannelsen har  

 gennemført praktikuddannelse inden for mejeristuddannelsens faglige  

 område, og som har ajourført viden i matematik, fysik, kemi og  

 fremmedsprog på niveau F, kan gennemføre mejeristuddannelsen  

 på 1 år og 6 måneder, samt opnå merit for  

 grundforløb og 1. og 2. skoleperiode.
Kapitel 3 Skoleundervisningen Ad §§ 9-14 Undervisningen i grundfag skal give mejeristuddannelsen faglige bredde.  

 Samtidig har grundfagene til formål at fremme den personlige udvikling,  

 at bidrage til studiekompetence og give forståelse for samfundet og  

 dets udvikling.
Grundfagene skal ses i sammenhæng med undervisningen i  

 område- og specialefag.
De valgte grundfag bidrager desuden til  

 opfyldelsen af det overordnede formål, at eleverne opnår  

 procesteknisk, kvalitetsstyringsmæssig og teknologisk kompetence til at  

 forestå og påtage sig de opgaver, der er forbundet med  

 fremstillingen af mejeriprodukter, samt til at opfylde målet om at  

 bidrage til fremtidig beskæftigelse og videreuddannelse.
 Elever, som i fortsættelse af mejeristuddannelsen ønsker at  

 videreuddanne sig til akademiteknolog inden for proces- og  

 levnedsmiddelområdet og cand.tech.al, skal vejledes med hensyn til,  

 hvorledes de under uddannelsen har mulighed for at opnå de  

 krævede adgangskrav i grundfag gennem valgfagsundervisning eller ved  

 påbygning.
 Område- og specialefag har til formål gennem praktisk og  

 teoretisk undervisning at bidrage til at give eleverne en specifik  

 erhvervskompetence inden for mejeriindustrien.
 Område- og specialefagenes slutmål er i det følgende  

 beskrevet på følgende tre niveauer:
 De tre niveauer:
* Begynderniveau.
Eleven kan løse en opgave og  

 udføre en aktivitet i en kendt situation eller ud fra en kendt  

 problemstilling eller kan udføre en mere kompliceret aktivitet under  

 vejledning.
På dette niveau lægges der vægt på følgende  

personlige kvalifikationer: Lyst til at sætte sig ind i  

 uddannelsens fundamentale kundskabs- og færdighedsområder og til  

 at udvikle ansvarlighed samt grundlag for fortsat læring.
På  

 begynderniveauet grundlægges ligeledes selvstændighed i  

 opgaveløsning.
* Rutineniveau.
Eleven kan planlægge og  

 gennemføre en opgave/aktivitet eller løse et problem i rutine-  

 og/eller kendte situationer og omgivelser - alene og i samarbejde med  

 andre.
På dette niveau lægges der vægt på følgende  

personlige kvalifikationer: Evne til selvstændigt at sætte  

 sig ind i mere komplicerede problemstillinger og til at kommunikere med andre  

 om løsningen heraf.
Yderligere lægges der vægt på  

 fleksibilitet og omstillingsevne.
* Avanceret niveau.
Eleven kan vurdere et problem, kan  

 planlægge, løse og gennemføre en opgave/aktivitet eller  

 løse et problem også i ikke-rutinesituationer - alene og  i  

 samarbejde med andre - under hensyntagen til opgavens art.
På dette niveau lægges der vægt på følgende  

personlige kvalifikationer: Evne til at tage selvstændigt ansvar  

 og vise initiativ til selv at formulere og løse faglige og sociale  

 opgaver og problemer.
Yderligere lægges der vægt på  

 kvalitetssans og kreativitet.
Ad § 9 Grundforløbet indeholder områdefag, der er særlige for  

 hovedforløbet med følgende niveau, vejledende uddannelsestid og  

 supplerende mål og indhold:
Branchekendskab og mejeriproduktion Niveau Begynder Varighed 4 uger Mål og øvrige rammer ·  

 	Eleven opnår indsigt i branchens historiske udvikling, betydning i  

 samfundsmæssige sammenhænge samt de nationale og internationale  

 kendetegn.
 ·  

 	Eleven opnår forståelse af teknologiens og økonomiens  

 betydning for ændringer i jobfunktioner, jobkvalitet,  

 beskæftigelsesmuligheder samt virksomhedernes  

 vækstmuligheder.
 ·  

 	Eleven opnår kendskab til de konsekvenser teknologien har for  

 brancheudvikling med hensyn til faggrænser, organisationsformer,  

 økonomi og miljø.
 ·  

 	Eleven opnår kendskab til de kvalifikationskrav, der er  

 nødvendige nu og i fremtiden, ud fra en faglig, personlig og  

 samfundsmæssig synsvinkel.
 ·  

 	Eleven kan bistå ved produktionsplanlægning og deltagelse i  

 klargøring til produktion.
 ·  

 	Eleven kan arbejde med enkle fremstillingsteknikker ved produktion af  

 mejeriprodukter.
·  

 	Eleven kan betjene produktionsudstyr med simpel/enkel styringsteknik ·  

 	Eleven kender begreber, terminologier, fysiske, kemiske og  

 bakteriologiske problemstillinger i relation til råvarer og  

 færdigvarer.
Fagplan for uddannelsen Opdelingen af det tidsmæssige omfang af fagene på  

 hovedforløbet er bortfaldet, og det er efterfølgende op til  

 skolen sammen med eleverne, praktikstederne og det lokale uddannelsesudvalg  

 at placere de enkelte fag på skoleperioderne.
De valgte grundfag, områdefag og obligatoriske specialefag  

 fremgår af fagplan for uddannelsen.
Antallet af fag er reduceret  

 væsentligt, da det er besluttet at samle de forskellige faglige  

 delmål i et områdefag i grundforløbet, der er  

 særligt for hovedforløbet og tre områdefag og et  

 obligatorisk specialefag for hovedforløbet.
Dermed kan der via  

 vejledningen foregå den nødvendige tilretning af de enkelte  

 delmål, under hensyntagen til den teknologiske udvikling uden at  

 bekendtgørelsen skal ændres.
Det reducerede antal fag betyder  

 samtidigt, at antallet af standpunktskarakterer kan reduceres  

 væsentligt.
Som det fremgår af uddannelsens struktur mv. er det op til skolen at  

 planlægge hele uddannelsesforløbet i samarbejde med  

 elev/virksomhed.
Fagplanen angiver en mulig placering af de enkelte fag i  

 forhold til elevens uddannelsesår.
 Der er taget udgangspunkt i, at uddannelsens grundfag og områdefag  

 ud fra pædagogisk overvejelser fordeles, planlægges og  

 gennemføres moduliseret i temaer eller undervisningsfag, der  

 kombinerer teori og praktiske øvelser i grundforløbet og de  

 første 3 skoleperioder.
Valgfagsmodulerne fordeles hensigtsmæssigt på hele  

 hovedforløbet.
Se i øvrigt efterfølgende skema over  

 fagplan på uddannelsen, der angiver placering af grundfag,  

 områdefag, specialefag og valgfag på uddannelsesår De obligatoriske specialefag skal som hovedregel placeres  

 hensigtsmæssigt på det sidste uddannelsesår Valgfri specialefag er primært beregnet som et tilbud til elever,  

 som ønsker at fordybe sig i et emneområde, der  

 understøtter det valgte projekt i forbindelse med svendeprøvens  

 gennemførelse.
Fagene placeres normalt i perioden efter at projektet  

 er valgt og indtil svendeprøvens afholdelse.
1. år 2. år 3 år Grundfag - 16 uger Førstehjælp/brand, 0,5 uge x Hygiejne, 1 uge x Informationsteknologi, 1 uge x Miljø, 2 uger x x Samfundsfag F, 1,5 uge x Sundhed, 1 uge x Erhvervsøkonomi F, 1 uge x *Fremmedsprog F, 2 uger x *Fysik F, 2 uger x *Kemi F, 2 uger x *Matematik F, 2 uger x Områdefag - 19 uger Branchekendskab og mejeriproduktion, 4 uger x) *Arbejdsorganisering og kvalitetsbevidsthed, 1 uge x *Produktkvalitet 1, 4 uger x x Produktkvalitet 2, 5 uger x x *Produktionsudstyr, 5 uger x x Specialefag - 9 uger Mejeriteknologi og produktfremstilling, 7 uger x Valgfri specialefag, 2 uger x *Valgfag - 6 uger (3 uger for delkompetence) x x x Skraveret tekst:  grund- og områdefag i grundforløbet: Fra  

 jord til bord - hotel, køkken, levnedsmiddel og jordbrug.
 x) Områdefag i grundforløbet, der er særlige for  

 hovedforløbet.
* fag i hovedforløbet for delkompetence som  

 mejerioperatør Undervisningen i grundfag skal så vidt muligt tilrettelægges  

 og gennemføres i et fagsamarbejde med henblik på at opnå  

 en helhedsorienteret sammenhæng med undervisningen i område- og  

 specialefag.
Ad § 11 Hovedforløbet omfatter områdefag med følgende niveau,  

 vejledende uddannelsestid og supplerende mål og indhold:
Arbejdsorganisering og kvalitetsbevidsthed Niveau Rutine Varighed 1 uge Mål og øvrige rammer ·  

 	Eleven kender forskellige organisatoriske principper i virksomheder,  

 herunder viden om beslutningsprocesser og samarbejdsformer på  

 forskellige niveauer.
 ·  

 	Eleven kan se mulighederne og vanskeligheder i arbejdsorienterede  

 samarbejdsrelationer.
 ·  

 	Eleven kan kommunikere med kollegaer i egen og andre faggrupper, og  

 herunder forstå forskellige menneskers karakteristiske  

 kommunikationsformer.
 ·  

 	Eleven kan indgå i gruppeorganiseret produktion og begrunde  

 anvendelse af jobrotation, gruppeorganiserede produktioner og andre former  

 for jobudvikling.
 ·  

 	Eleven er bevidst omkring kvalitetsbegrebet, og hvordan kvalitet  

 opnås og kunders forventninger opfyldes.
 ·  

 	Eleven kan ud fra viden om forskellige problemløsningstekniker  

 minimere fejl i produktionen og reducere spild.
 ·  

 	Eleven kan tage ansvar for eget arbejde og deltage i virksomhedens  

 beslutningsproces.
Produktkvalitet 1 Niveau Rutine Varighed 4 uger Mål og øvrige rammer ·  

 	Eleven kan gennemføre manuel og automatisk rengøring af  

 produktionsudstyr, vælge rengørings- og desinfiktionsmidler og  

 optimere deres virkemåde.
 ·  

 	Eleven kan medvirke ved indføring af kvalitetskontrol og  

 kvalitetsstyring.
 ·  

 	Eleven kan udarbejde procedurer og retningslinier for kvalitetskontrol.
 ·  

 	Eleven kan udtage repræsentative prøver til råvarer,  

 produkt- og driftskontrol og udføre enkelte bakteriologiske og kemiske  

 analyser i henhold til virksomhedens kvalitetskontrolprogram.
Produktkvalitet 2 Niveau Avanceret Varighed 5 uger Mål og øvrige rammer ·  

 	Eleven kan foretage sensorisk og måleteknisk kvalitetskontrol af  

 produkter, samt anvende relevante måleinstrumenter og  

 prøvningsudstyr korrekt.
 ·  

 	Eleven kan sammenholde målinger med gældende normer og  

 standarder.
 ·  

 	Eleven kan udvælge og anvende mikroorganismer med relevans for  

 mejeriproduktion.
 ·  

 	Eleven kan ud fra viden om mikroorganismers opbygning, livsbetingelser og  

 deres skadelige og gavnlige virkning i mejeriprodukter, foretage korrigerende  

 handlinger i henhold til virksomhedens kvalitetsstyringssystem.
 ·  

 	Eleven kan i henhold til normer og standarder udføre  

 produktstandardisering, opstille værdistofbalancer og gennemføre  

 beregninger vedrørende produktsammensætning, produktudbytte og  

 svind.
Produktionsudstyr Niveau Rutine Varighed 5 uger Mål og øvrige rammer ·  

 	Eleven kender opbygningen af, virkemåden for og de  

 arbejdsmiljømæssige krav til betjening af produktionsmaskiner og  

 -udstyr, der anvendes i mejeriindustrien.
 ·  

 	Eleven kan planlægge og foretage opstart, indkøring og  

 nedlukning samt sikre den optimale udnyttelse af maskiner og anlæg.
 ·  

 	Eleven kan i samarbejde med andre konstatere, årsagsbestemme og  

 afhjælpe fejl i procesforløb.
 ·  

 	Eleven kan drage omsorg for, at fejl i maskiner og anlæg  

 rapporteres, samt kan medvirke ved fejlfindings- og fejlretningsopgaver.
 ·  

 	Eleven kan anvende relevante maskin- og procesdata, hentet fra dansk- og  

 engelsksprogede manualer.
 ·  

 	Eleven medvirker ved produktionsudvikling og metodeforbedringer.
 ·  

 	Eleven kan rapportere om betydende forhold vedrørende  

 produktionen.
 ·  

 	Eleven kan betjene pneumatiske og elektriske styrings- og  

 reguleringssystemer på grundlag af kendskab til gældende  

 principper og anvendelsesområder.
 ·  

 	Eleven kan foretage montage og demontage samt kontrollere og justere  

 enkle funktioner.
·  

 	Eleven kan identificere og lokalisere fejl, samt medvirke ved  

 reparations- og vedligeholdelsesopgaver ·  

 	Eleven kan via sit kendskab til energiproduktion og forsyningssystemer,  

 herunder økonomiske og miljømæssige forhold, medvirke til  

 at sikre optimal produktion.
Ad § 12 Hovedforløbet omfatter bundne specialefag med følgende  

 niveau, vejledende uddannelsestid og supplerende mål og indhold:
Mejeriteknologi og produktionsfremstilling Niveau Avanceret Varighed 7 uger Mål og øvrige rammer ·  

 	Eleven kan ud fra fastlagte produktdefinitioner selvstændigt  

 planlægge og forestå fremstillingen af mejeriprodukter på  

 baggrund af grundlæggende viden om de enkelte mejeriprodukters  

 fremstillingsteknik.
 ·  

 	Eleven kan løse et produktteknologisk problem selvstændigt  

 eller i samarbejde med andre, under hensyntagen til opgavens karakter.
·  

 	Eleven kan ud fra viden om mejeriprodukters kemiske, fysiske og  

 bakterologiske forhold tilrettelægge produktionen på en  

 måde, der sikrer en høj produktkvalitet Ad § 13 Hovedforløbet omfatter 2 ugers valgfri specialefag, der  

 vælges af eleven og praktikvirksomheden inden for rammerne af  

 uddannelsesbekendtgørelsen.
Udover de i bekendtgørelsen  

 fastsatte 2 ugers valgfri specialefag kan der yderligere tilbydes op til 2  

 ugers valgfri specialefag som erhvervsrettet påbygning.
 Der kan vælges mellem følgende valgfri specialefag med  

 niveau, vejledende uddannelsestid, mål og indhold:
Specifik videregående mejeriteknologi Niveau Avanceret Varighed 1 uge / 2 uger Mål og øvrige rammer ·  

 	Eleven opnår videregående kendskab til specifikke  

 mejeriprodukters teknologiske forhold og fremstillingsteknik med henblik  

 på at kunne medvirke ved produktoptimering og metode  

 forbedringer.
 De efterfølgende 2 fag udbydes inden for rammerne af  

  AMU-uddannelserne:
Fremstilling af ost - videregående Niveau Avanceret Varighed 1 uge Mål og øvrige rammer ·  

 	Eleven opnår en supplerende og ajourført viden om  

 ostefremstillingens teori og teknik herunder krav til ostemælk,  

 ostningsteknik, ostens bakteriologi, bedømmelse og kontrol,  

 produktfejl, økonomi og udbyttekontrol.
Syrningskulturer og - teknologi Niveau Avanceret Varighed 1 uge Mål og øvrige rammer ·  

 	Eleven kan gennem viden og færdigheder om mælkesyrebakterier,  

 syrningskulturer, syrningsteknologi, syrningsfejl og kontrolmetoder, styre et  

 syrningsforløb.
 ·  

 	Eleven kan fremstille forskellige brugssyrer, der opfylder kravet til en  

 optimal syrningsproces.
 ·  

 	Eleven kan regulere procesparametre med betydning for syrningen af ost,  

 surmælksprodukter og smør.
·  

 	Eleven kan anvende relevante kontrolmetoder Ad § 15 Regler om praktikuddannelsen Praktikuddannelsen skal videreføre, udbygge og supplere de  

 kvalifikationer, som er opnået gennem skoleundervisningen,  

 således at eleven kan opnå færdigheder og viden samt  

 personlig kompetence til selvstændigt at planlægge og  

 gennemføre de arbejdsopgaver, som er forbundet med fremstilling af  

 mejeriprodukter.
 Eleven skal i praktiktiden modtage en alsidig oplæring i de enkelte  

 arbejdsfunktioner, således at eleven opnår en grundlæggende  

 forståelse af arbejdsopgaverne, og selvstændigt og effektivt kan  

 udføre disse.
Oplæringen i de enkelte arbejdsopgaver skal så vidt muligt  

 tilpasses virksomhedens arbejdsgang og den fortsatte undervisning.
Den  

 praktiske oplæring skal desuden understøtte udviklingen af  

 elevens personlige kvalifikationer og udvikle elevens evne til samarbejde og  

 til at løse nye problemstillinger.
 Starter eleven sin uddannelse i praktik, skal eleven i praktikperioden  

 forud for grundforløbet under instruktion beskæftiges med  

 ukomplicerede arbejdsdiscipliner, der er beskrevet for uddannelsen.
 Virksomheden skal give eleven mulighed for i slutning af praktiktiden, at  

 arbejde selvstændigt under anvendelse af de færdigheder, der er  

 erhvervet igennem praktikuddannelsens forskellige funktioner.
Virksomheden udarbejder en uddannelsesplan for eleven for de enkelte  

 praktikperioder.
I løbet af hver praktikperiode afholdes mindst 1  

 evalueringssamtale og den første samtale afholdes umiddelbart inden  

 prøvetidens udløb.
I løbet af praktiktiden skal eleven beskæftiges med  

 mælkens modtagelse, pasteurisering og standardisering.
Ved  

 praktikperiodens begyndelse på en praktikvirksomhed, skal eleven have  

 en grundig introduktion til virksomheden, dens forskellige  

 arbejdsområder og til virksomhedens daglige drift.
I øvrigt skal  

 eleven indskærpes nødvendigheden og forståelse af, at  

 miljøkrav og de sikkerhedsregler, der gælder i virksomheden,  

 vedrørende personlig sikkerhed og sikkerhed over for udstyr og  

 maskiner, efterleves.
 Det skal tilstræbes, at uddannelsen på virksomheden  

 tilrettelægges således, at der arbejdes efter stigende  

 sværhedsgrad, og at eleven ved afslutningen af sidste praktikperiode  

 opnår et niveau, der svarer til de krav, som stilles til en  

 færdiguddannet mejerist.
Under praktikuddannelsen arbejdes der med relevante arbejdsopgaver, der  

 indgår i den produktion af mejeriprodukter, der er kendetegnet for den  

 pågældende virksomhed.
I øvrigt kan eleven på  

 virksomheden beskæftiges med arbejdsopgaver og discipliner som er  

 relevante og værdifulde for uddannelsen.
I den sidste praktikperiode arbejdes selvstændigt med alle maskiner  

 og anlæg inden for virksomheden samt med vedligeholdelses-,  

 fejlsøgnings- og fejlretningsopgaver.
Eleven udfører arbejdet i  

 overensstemmelse med givne kvalitetsnormer.
 Praktikuddannelsen i 1. praktikperiode i hovedforløbet omfatter  

 endvidere arbejde med og træning i:
 1. Modtagelse af råvarer og råvarekontrol.
 2. Klargøring og kontrol af udstyr til produktion.
 3. Betjening og overvågning af maskiner og anlæg.
 4. Enkeltprocesser og kvalitetskontrol gennem arbejde i  

 produktionsafdelinger, fortrinsvis med håndterings-, rengørings-  

 og transportopgaver.
 5. Deltagelse i samarbejdsrelationer og deltagelse i  

 problemløsningsopgaver.
 6. Anvendelse af informations- og dokumentationsformer i  

 mejeriproduktion.
 7. Overvåge procesanlægs funktioner, aflæse  

 måleinstrumenter samt registrere og rapportere om måledata og  

 produktionsforhold.
 Praktikuddannelsen i 2. og 3. praktikperiode i hovedforløbet  

 omfatter endvidere arbejde med og træning i:
 1. Vedligeholdelsesfunktioner og rengøring af proceslinier og  

 produktionsudstyr.
 2. Afmontering, udskiftning og montering af rørsystemer,  

 afspærringsmidler og lignende.
 3. Betjening af mindre komplekse anlæg og udstyr, eller dele heraf,  

 til produktion af mejeriprodukter, transport, lagring og emballering af  

 produkterne.
 4. Overvåge mindre komplekse procesanlæg, samt rapportere om  

 produktionens forløb og om uregelmæssigheder i processer og  

 styringer.
 5. Fejlfinding og fejlretning på anlæg.
 6. Produktionskontrol, herunder udtagning, forberedelse og  

 præparering af prøver til analyse af almindelige  

 produktegenskaber, og sammenligning af analyseresultaterne med  

 specifikationer.
 7. Naturligt tilknyttede reparations-, laboratorie- og administrative  

 opgaver m.m., som supplement til arbejdet i produktionsafdelinger.
 Praktikuddannelsen i 4. praktikperiode i hovedforløbet og forud for  

 sidste skoleophold omfatter endvidere arbejdet med og træning i:
 1. Fejlfinding og fejlretning på anlæg og udstyr samt  

 vedligehold og justering af anlæggets enheder.
 2. Overvåge produktionen og betjene mere komplekse procesanlæg  

 til produktion af mejeriprodukter, transport, lagring og emballering.
 3. Almindeligt forekommende kvalitetskontrol og benyttelse af  

 analyseresultater ved justering af procesparametre.
 4. Styre mindre komplekse procesanlæg manuelt ved automatikfejl,  

 starte og standse anlæg, samt at korrigere reguleringsdata og  

 PLC-parametre.
 5. Reparations-, laboratorie- og administrative opgaver m.m., som  

 supplement til arbejdet i produktionsafdelinger.
 6. Informationssøgning samt inddragelse af konkret viden og  

 information til brug for udarbejdelse af projektopgave i sidste  

 skoleperiode.
Kapitel 4 Bedømmelse, afsluttende prøver m.v.
Ad §§ 22-24 Svendeprøven har til formål at evaluere elevens opnåede  

 faglige, generelle og personlige kvalifikationer i forhold til uddannelsens  

 mål, og at vise at eleven er i stand til at anvende denne viden ved  

 løsning af en given opgave.
 Sigtet med svendeprøven er, at eleven skal kunne behandle en  

 problemstilling, fastsætte mål, planlægge og  

 gennemføre en aktivitet inden for rammerne af  

 specialefagsundervisningen.
 Skolen udarbejder projektoplæg, der skal være formuleret  

 på en sådan måde, at de bredt dækker specialefagets  

 emner, beskriver hvilket teknologisk eller teknisk problem, der skal  

 løses, og oplyser eventuelle specielle forhold, krav og  

 forudsætninger vedrørende problemets løsning.
 Projektperioden udgør ca. 2 uger og i denne periode er eleven  

 tilknyttet en projektvejleder.
 Skolen fastsætter tidspunktet for aflevering af projektrapporten,  

 således at eksaminator og censorer har mulighed for at sætte sig  

 ind i projektets problemstilling inden den mundtlige eksamination finder  

 sted.
Karakteren for svendeprøven gives på grundlag af en samlet  

 bedømmelse af projektrapporten med tilhørende resultater af det  

 praktisk udførte og den mundtlige prøve.
Den mundtlige  

 prøve har karakter af en præsentation af og uddybende dialog om  

 projektet og kan desuden med udgangspunkt i projektet indeholde en dialog om  

 emner der relaterer sig til hele fagets område.
Ad § 25 Den afsluttende prøve for at opnå delkompetence som  

 mejeriopetatør har til formål at evaluere elevens opnåede  

 faglige, almene og personlige kvalifikationer i forhold til uddannelsens  

 mål.
 Den skriftlige eksamen består af opgaver, der tager udgangspunkt i  

 hovedforløbets områdefag "Produktionsudstyr", "Produktkvalitet  

 1" og "Arbejdsorganisering og kvalitetsbevidsthed".
 Opgaverne består af såvel generelle spørgsmål som  

 problemorienterede spørgsmål.
