 Ref.: FKODIR p.180-1, NOV 1976.
 Bilag: Klassifikation af uddannelsesmål inden for områderne viden og  

 intellektuelle færdigheder.
FORMÅL 1. Formålet med denne bestemmelse er at standardisere  

 udformning af uddannelsesmål inden for områderne viden og intellektuelle  

 færdigheder, således at målene så vidt muligt er entydige med hensyn til grad  

 af kompleksitet.
ANVENDELSE 2. Bestemmelsen anvendes ved udarbejdelse af  

 uddannelsesplaner, fagplaner, lektionsplaner m.v., hvori målbeskrivelser  

 forekommer.
MÅLBESKRIVELSER 3. Principper for udfærdigelse af uddannelsesmål er  

 beskrevet og kommenteret i ref., pkt. 4-7.
 Vedlagte bilag indeholder et klassifikationssystem af målbeskrivelser  

 (taxonomi) inden for områderne viden og intellektuelle færdigheder med  

 angivelse af egnede adfærdsudtryk.
INDFØRELSE 4. Værnscheferne fastlægger retningslinier for  

 bestemmelsernes tidsmæssige gennemførelse.
EB M.E.
Michelsen kontreadmiral Chef for Personelstaben BILAG KLASSIFIKATION AF UDDANNELSESMÅL (TAXONOMI) INDEN FOR OMRÅDERNE VIDEN OG INTELLEKTUELLE FÆRDIGHEDER 1. Klassifikationens enkelte trin forklarer en adf  

rd, som en elev, der har gennemgået uddannelsen, skal kunne udvise.
 Hvis betegnelsen »orienteret om« anvendes, betragtes en egentlig  

 indlæring ikke at foreligge, hvorfor det behandlede stof ikke skal kunne  

 gengives og resultatkontrol ikke udføres.
 2. Systemet består af seks klassifikationstrin  

 (målkategorier). Tilsammen skulle de dække alle former for mål inden for  

 områderne viden og intellektuelle færdigheder uanset uddannelsens art og fag.
 En nødvendig betingelse er, at målene er beskrevet i adfærdsudtryk.
Klassifikationstrinene er ordnet efter kompleksitet.
Kendskabsmålene  

 skulle være de mest simple og vurderingsmålene de mest komplekse.
Når  

 eleverne eksempelvis opfylder et mål på analyseniveau, kan de også opfylde  

 kendskabs-, forståelses- og anvendelsesmål inden for samme problemkompleks  

 eller emneområde.
 Klassifikationstrinene kan kortfattet beskrives på følgende måde:
 I Kendskab er defineret snævert som genkendelse eller gengivelse af en  

 meddelt information.
 II Forståelse inkluderer, at en given information kan fortolkes, hvilket  

 forudsætter en reorganisering og sammenfatning af et givet indhold.
 III Anvendelse indebærer, at tilegnede kundskaber kan overføres på nye  

 situationer eller nye problemer, som svarer til allerede kendte typer.
 IV Analyse af en information er første led i en mere selvstændig  

 problemløsning af helt nye og ukendte problemer.
V Syntese stiller krav om, at der udarbejdes en ny helhed.
Eleverne skal  

 sammenstille deres viden på en for dem selv ny måde.
VI Vurdering inkluderer, at vurderingen baseres på kriterier.
Det er ikke  

 nok at fremsætte et subjektivt skøn.
En vurdering vil ofte være præget af  

 personlige holdninger, men disse må da komme klart til udtryk i de kriterier,  

 der opstilles for vurderingen.
