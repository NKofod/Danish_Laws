Nr LSF 28 Forslag til Lov om ændring af lov om tilskud til Grønlands hjemmestyre og  

 de grønlandske kommuner Fremsat af ministeren for Grønland (Tom Høyem) den 8. oktober 1986 § 1 I lov nr. 510 af 21. december 1979 om tilskud til Grønlands hjemmestyre og de grønlandske kommuner, som ændret senest ved lov nr. 576 af 19. december 1985, affattes § 1 således:
»§ 1. Staten yder i 1987 et tilskud på 1.340,2 mill. kr. til Grønlands hjemmestyre, jf. dog § 2.« § 2 Loven har virkning fra og med kalenderåret 1987.
Oprindeligt fremsat lovforslag Blad nr 33 § 1 I lov nr. 510 af 21. december 1979 om tilskud til Grønlands hjemmestyre og de grønlandske kommuner som ændret senest ved lov nr. 576 af 19. december 1985 affattes § 1 således:
»§ 1. Staten yder i 1987 et tilskud på 1.340,2 mill. kr. til Grønlands hjemmestyre, jfr. dog § 2.« § 2 Loven har virkning fra og med kalenderåret 1987.
BEMÆRKNINGER TIL LOVFORSLAGET Ifølge § 5 i lov nr. 577 af 29. november 1978 om Grønlands hjemmestyre kan rigsmyndighederne efter forhandling med hjemmestyret ved lov bemyndige hjemmestyret til at overtage den regelfastsættende myndighed for samt administrationen af et sagsområde eller en del af et sagsområde, der er nævnt i bilaget til loven.
Tilskud til således overtagne sagsområder fastsættes ved lov.
Hjemmestyrelovens § 7 giver endvidere mulighed for at også andre sagsområder end de, der er nævnt i bilaget, kan overtages af hjemmestyret efter reglerne i lovens § 5, herunder at der ved lov fastsættes tilskud.
Ved lov nr. 576 af 19. december 1985 om ændring af lov om tilskud til Grønlands hjemmestyre og de grønlandske kommuner - Folketingstidende 1985-86, sp. 1651, 2328, 3176 og 3329; Tillæg A, sp. 1407; Tillæg B, sp. 95; Tillæg C, sp. 000 - blev fastsat regler om ydelse af statstilskud til hjemmestyret efter bestemmelsen i hjemmestyrelovens § 5. I henhold hertil ydes der i årene 1986 og 1987 henholdsvis 901,4 mill. kr. og 903,2 mill. kr.
i tilskud til de sagsområder, som er overtaget af hjemmestyret efter bestemmelsen i hjemmestyrelovens § 5. Tilskuddet nedsættes dog med de koncessionsindtægter fra Greenex, som hjemmestyret modtager det enkelte år.
Tilskuddet for 1987 reguleres med samme faktor, som bevillingerne til ministeriet for Grønlands nettodriftsudgifter, ekskl. forrentning og afskrivning, bliver reguleret med på finansloven for 1987 på grund af pris- og lønstigninger.
Ved de samtidig med nærværende lovforslag fremsatte forslag til lov for Grønland om boligforsyning, boligstøtte, leje af boliger m.v.
og forslag til lov for Grønland om el, vand og varme, brandvæsen, havne, veje, telekommunikation m.v. foreslås det, at hjemmestyret med virkning fra 1. januar 1987 overtager dels ansvaret for Grønlands boligforsyning, herunder ansvaret for støtten til boligbyggeri samt ansvaret for en lejelovgivning i Grønland, dels Grønlands tekniske Organisation samt ansvaret for Grønlands forsyning med el, vand og varme, ansvaret for forebyggelse og bekæmpelse af ildebrand, ansvaret for anlæg og drift af havne og veje, ledningsnet for el, vand og varme, kloakering, afvanding, terrænpleje og renovation i Grønland, ansvaret for bygningsregistrering samt ansvaret for telegrafer og telefoner i Grønland efter bestemmelsen i hjemmestyrelovens § 5.
I forbindelse med overførslen af de nævnte sagsområder foreslås det i nærværende lovforslag, at det fastsatte statstilskud til hjemmestyret i 1987 forhøjes med et beløb svarende til statens besparelser ved sagsområdernes overførsel.
På grundlag af forslag til finanslov for 1987 kan statens nettoudgifter vedrørende de sagsområder, der overtages af hjemmestyret, opgøres som vist nedenfor.
Det skal dog bemærkes, at Grønlands tekniske Organisation, som hidtil vederlagsfrit har ydet bistand til råstofforvaltningen, sundhedsvæsenet, miljøområdet etc., i forbindelse med overførslen til hjemmestyret pr. 1. januar 1987 vil indføre betaling for disse ydelser.
Det foreslås derfor, at der ved opgørelsen af tilskuddet for Grønlands tekniske Organisation sker et fradrag svarende til Grønlands tekniske Organisations forventede udgifter til ovennævnte ydelser i 1987.
Idet det økonomiske ansvar for sikkerhedstjenesterne fortsat skal ligge hos staten, er GTO's udgifter hertil på 43,1 mill. kr.
 fratrukket tilskuddet til GTO.
Udover de beløb, der direkte fremgår af budgettallene vedrørende Grønlands tekniske Organisation og boligområdet, omfatter oversigten visse mindre beløb under I.D i oversigten såsom rigsrevisionens budgetterede udgifter til revision af regnskaberne for Grønlands tekniske Organisation og boligområdet samt pensionsbidragstilskud vedrørende tjenestemænd på de overførte sagsområder, herunder også tilskud vedrørende understøttelse til ikke-pensionssikret personale.
Statistikken vedrørende boligbyggeri, boligventelister og investeringer samt erhvervsuddannelsesstatistik foreslås fra 1.
januar 1987 at overgå til Grønlands hjemmestyre.
Ministeriets bevilling på 0,2 mill. kr. vedrørende ovennævnte statistikopgaver foreslås som følge heraf overført til hjemmestyret.
Lejebetaling, herunder udgifter til drift og vedligeholdelse af de kontorlokaler i København, som Grønlands tekniske Organisation i dag benytter, foreslås fra 1. januar 1987 overført til Grønlands hjemmestyre, som fra dette tidspunkt vil skulle afholde lejebetalingen til staten for de ovennævnte lokaler.
 Boligministeriet har opgjort de årlige udgifter til 8,0 mill. kr.
I forbindelse med ændrede betalingsregler for børn og unge anbragt i døgnpleje foreslås tilskuddet forhøjet med 1,7 mill. kr. årligt.
Administrationen af kursus for udsendte og generel oplysningsvirksomhed foreslås fra 1. januar 1987 overdraget fra ministeriet for Grønland til Grønlands hjemmestyre.
Ministeriets bevilling på 0,8 mill. kr. vedrørende ovennævnte opgaver foreslås som følge heraf overført til Grønlands hjemmestyre.
 Alle beløb i oversigten er angivet i prisniveau medio 1987.
Statens budgetterede udgifter vedr.
GTO og boligområdet 1987 Havneanlæg 5,3 Det kan oplyses, at statens nettoudgifter i budgetoverslagsårene 1988, 1989 og 1990 vedrørende de ovennævnte sagsområder og opgaver udgør henholdsvis 368,2 mill. kr., 342,2 mill. kr. og 307,2 mill.
kr. i prisniveau medio 1987. Disse beløb vil indgå i forhandlingerne med Grønlands hjemmestyre om indholdet af en tilskudslov for perioden 1988-90.
Bilag »§ 1. Staten yder i 1987 et tilskud på 1.340,2 mill. kr. til Grønlands hjemmestyre, jfr. dog § 2.« --/ § 1. Staten yder i årene 1986 og 1987 følgende tilskud til Grønlands  

 hjemmestyre, jfr. dog stk. 2 og § 2:
