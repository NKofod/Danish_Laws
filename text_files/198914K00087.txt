Nr BTL 87 Betænkning over Forslag til lov om ændring af lov om afgift af benzin   

 Nr L 87 1989-90, 1. samling Afgivet af Skatteudvalget Afgivet: 19891211 Udvalget har behandlet lovforslaget i en række møder og har herunder stillet spørgsmål til skatteministeren og miljøministeren, som disse har besvaret skriftligt.
Endvidere har skatteministeren, miljøministeren, energiministeren og trafikministeren besvaret spørgsmål for udvalget i et samråd.
 Nogle af udvalgets spørgsmål (spørgsmål 2, 5, 12-16 samt 19 og 20) er  

 sammen med svarene herpå optrykt som bilag til denne betænkning.
 Endvidere har udvalget modtaget skriftlige og/eller mundtlige henvendelser  

 fra:
Butikshandelens Fællesråd, De Samvirkende Købmandsforeninger i Danmark (DSK), Klavs Engbart, Gilleleje, HT og Pensionisternes Fællesråd.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse uændret.
 Et mindretal (Socialdemokratiets medlemmer af udvalget) kan i den  

 nuværende situation ikke medvirke til lovforslagets vedtagelse, idet  

 mindretallet er af den opfattelse, at den nødvendige nedsættelse af  

 grænsehandelsfølsomme afgifter skal ske i sammenhæng med en indkomstpolitisk  

 aftale med arbejdsmarkedets parter, der også i de kommende år skal sikre en  

 lavere omkostningsudvikling end i udlandet og en stigende pensionsopsparing.
 Endvidere er det mindretallets opfattelse, at det er nødvendigt at lægge  

 en samlet strategi for nedsættelser af grænsehandelsfølsomme afgifter, sådan  

 at Danmark kan afvikle en væsentlig del af afgifterne mod at opnå en aftale  

 med EF om fastholdelse af adgang til grænsekontrol på stikprøvebasis i  

 forbindelse med opretholdelse af et højt afgiftsniveau på stærk spiritus og  

 tobak.
 De samlede trafik- og miljømæssige konsekvenser af lovforslaget er  

 endvidere ikke acceptable.
 Trafikmæssigt vil der efter trafikministerens oplysninger under  

 udvalgsarbejdet ske en nedgang i rejsetallet hos DSB på 9,5 mio. årligt med  

 et billetindtægtstab på 90 mio. kr.
 For HT's område er der givet oplysning om et tab på 15-20 mio. kr., mens  

 der ikke har kunnet tilvejebringes oplysninger om tab i de øvrige offentlige  

 trafikselskaber.
Denne manko på den kollektive trafiks område inddækkes ikke, hvorved den  

 kollektive trafiks konkurrencesituation yderligere forringes.
En opvejning af  

 den kollektive trafiks konkurrenceevnetab vil ifølge ministerens oplysninger  

 kræve en takstnedsættelse på mindst 14 pct.
Det er oplyst, at væksten i  

 personbiltrafikken ventes at stige 4 pct. årligt ud over den almindelige  

 konjunkturudvikling.
 Samlet vil miljøet blive belastet og særligt i de større bysamfund.
 Det forekommer mindretallet paradoksalt, at de miljømæssige indsatser, der  

 planlægges eller gennemføres, blot opvejer en ren grænsehandelsbetinget  

 afgiftslettelse.
 Mindretallet henviser til, at Socialdemokratiets oplæg »Gang i  

 90'erne« foreslår en grænsehandelsbetinget afgiftslettelse på benzin  

 samtidig med en tilsvarende sænkning af taksterne i den kollektive trafik.  

 Herved undgås en forskydning til ugunst for den mere miljøvenlige kollektive  

 trafik, hvorefter miljøindsatsen vil komme miljøet til gode og ikke blot  

 opveje tilførte ekstrabelastninger.
 Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling af miljø-,  

 energi- og trafikpolitiske samt af statsfinansielle og  

 betalingsbalancemæssige årsager.
 Miljø-, trafik- og energipolitisk er lovforslaget uacceptabelt og går  

 direkte imod Brundtlandrapportens målsætninger og regeringens egne  

 anvisninger i henhold til rapporten om en bæredygtig udvikling.
 Det er ligeledes klart imod regeringens egen handlingsplan.
 Af de svar, som miljøministeren har afgivet til Skatteudvalget, fremgår  

 det også, at miljøministeren erkender lovforslagets miljømæssige problemer.
 Trafikpolitisk betyder lovforslaget, at den kollektive trafik bliver  

 uforholdsmæssigt ringere stillet end privatbilismen, hvilket forstærkes af,  

 at finanslovforliget betyder forringelser af DSB's muligheder.
 Det store provenutab på statens budget betyder, at pengene skal skaffes  

 andre steder, hvor SF finder det uacceptabelt.
Endelig medfører lovforslaget en helt urimelig forøgelse af underskuddet  

 på betalingsbalancen.
Selv regeringens groft underdrevne skøn vedrørende  

 betalingsbalanceunderskuddet, der er afleveret i Skatteudvalget, erkender, at  

 underskuddet vil blive forøget.
 SF synes ikke, at tiden er inde til en forbrugsudvidelse med øget  

 betalingsubalance til følge.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Hans Strunge (S) Stavad (S) fmd.  

Bjørn Poulsen (SF) Jens Thoft (SF) Bilag Nogle af udvaglets spørgsmål til skatteministeren og dennes besvarelse  

 heraf Spørgsmål 2:
 Miljøministerens, energiministerens og trafikministerens kommentarer til  

 lovforslaget bedes indhentet.
 Svar:
 Jeg har fra miljøministeren modtaget følgende fælles udtalelse fra  

 energiministeren, trafikministeren og miljøministeren:
 »For det første skal det fastslås, at nedsættelsen af  

 benzinafgifterne ikke er foretaget ud fra miljømæssige begrundelser, men  

 primært for at mindske grænsehandelen mellem Danmark og Vesttyskland.
Der er næppe nogen tvivl om, at nedsættelsen af afgifterne vil stimulere  

 til en overflytning af transporten fra kollektiv transport til privatbiler  

 samt i visse tilfælde til et stigende trafikarbejde.
På den anden side vil  

 den faldende grænsehandel mindske bilkørslen.
Virkningen af afgiftsnedsættelsen vil således virke forskelligt i de  

 enkelte dele af landet, men det må påregnes, at bilen i større omfang vil  

 blive brugt i forbindelse med transporten mellem bolig og arbejde i de  

 områder, hvor den individuelle trafik konkurrerer med kollektiv trafik.
Dvs.  

 specielt omkring de større byområder.
Trafikministeriet har skønnet, at det samlet betyder en begrænset vækst i  

 personbiltrafikken på op til 4 pct.
I rapporten om DSB's økonomi, juni 1989,  

 fremgår, at »en nedsættelse af benzinafgiften med 1,25 kr. pr. liter vil  

 betyde en konkurrenceforringelse for DSB's persontrafik og vurderes at ville  

 give DSB en indtægtsnedgang på 75 mio. kr. årligt.« Forureningsmæssigt vil en stigende biltrafik isoleret set betyde stigende  

 forurening.
Omfanget vil dog afhænge af, i hvilken udstrækning det er muligt  

 og hensigtsmæssigt at foretage tilpasninger i den kollektive trafik til det  

 faldende kundeunderlag.
Imidlertid er der i finanslovforliget elementer, der  

 modificerer tendenserne til en stigende forurening.
For det første vil stigningen i vægtafgiften betyde, at det bliver  

 relativt dyrt at have to biler.
Der vil derfor være et incitament til at  

 skaffe sig af med bil nummer to - ofte en ældre bil, der forurener relativt  

 meget.
For det andet vil den stigende vægtafgift gøre det endnu mere fordelagtigt  

 at købe biler med en lille egenvægt.
Disse biler er som regel de mindst  

 fourenende.
For det tredje vil nedsættelsen af benzinafgiften forrykke  

 konkurrenceforholdet mellem benzin- og dieseldrevne biler til fordel for de  

 benzindrevne.
Med indførelsen af US-normerne må de benzindrevne biler samlet  

 anses for de mest miljøvenlige.
 For det fjerde sænkes afgiften på den blyfri benzin mest.
 Som tidligere nævnt er der nok ingen tvivl om, at det i de større  

 bysamfund vil øge trafikken.
 Spørgsmål 5:
Hvorledes forventes udviklingen i den kollektive trafik at se ud i lyset  

 af de nedsatte afgifter og den af regeringen foreslåede nedsættelse af  

 tilskud til den kollektive trafik? Spørgsmål 12:
Med hvor meget nedsættes fradraget i henhold til ligningslovens § 9 B og 9  

 C, såfremt man anvender samme beregningsmåde som nu og  

 benzinafgiftsnedsættelsen er slået fuldt igennem? Svar:
 Satserne for de nævnte fradrag fastsættes af ligningsrådet.
Fradraget for befordring mellem hjem og arbejdsplads efter ligningslovens  

 § 9 C er for 1989 fastsat til 115 øre pr. km. i intervallet 21-54 km om  

 dagen.
For kørsel ud over 54 km er satsen for 1989 fastsat til 28,75 kr. pr.  

 km.
 Hvis nedsættelsen af benzinafgiften slår fuldt igennen i forbrugerprisen,  

 skønnes det, at befordringsfradragssatserne vil falde med ca. 5 pct.
Fradraget for befordring mellem flere skiftende arbejdssteder  

 (erhvervsmæssig kørsel i egen bil) efter ligningslovens § 9 B er for 1989  

 fastsat til 2,13 øre pr. km for årlig kørsel indtil 12.000 km og 115 øre pr.  

 km for kørsel ud over 12.000 km.
Det skønnes, under forudsætning af samme  

 beregningsmåde som hidtil, at den høje sats vil falde ca. 4 pct. og den lave  

 sats ca. 5 pct.
 I den høje sats er foruden variable omkostninger også taget hensyn til  

 visse faste udgifter til bilhold.
 Spørgsmål 13:
Vil nedsættelsen påvirke kørselsfradraget for personer, der benytter  

 kollektiv drift eller dieselbiler? Svar:
 En reduktion af satserne for fradraget for befordring mellem hjem og  

 arbejdsplads efter ligningslovens § 9 C har betydning for alle, der kan  

 benytte dette fradrag - uanset transportmåde mellem bopæl og arbejdsplads.
 En reduktion af fradraget for erhvervsmæssig kørsel efter ligningslovens §  

 9 B har imidlertid kun betydning for personer, der benytter eget  

 motorkøretøj, uanset om det er benzin- eller dieseldrevet.
 Spørgsmål 14:
Finder ministeren ikke, at der er et problem i relation til den såkaldte  

 overgangsregel (ligningslovens nuværende § 9 C), og hvad agter ministeren at  

 gøre i den relation? Svar:
Efter standardreglen for befordringsfradrag (ligningslovens § 9 C, stk.  

 1-3) kan der for 1989 for den del af den daglige befordring mellem hjem og  

 arbejdsplads, der ligger mellem 20 og 54 km, fradrages 115 øre pr. km.
For  

 befordring ud over 54 km pr. arbejdsdag kan der alene fradrages 28,75 øre pr.  

 km.
 Efter særreglen om befordringsfrdrag for skattepligtige, der anvender egen  

 bil til befordring mellem hjem og arbejdsplads (ligningslovens § 9 C, stk.  

 4), kan der for hele den del af befordringen, der ligger ud over 20 km pr.  

 arbejdsdag, foretages fradrag med denne for 1984 gældende kilometertakst (105  

 øre pr. km). Særreglen kan kun anvendes af skattepligtige, hvis befordring  

 mellem hjem og arbejdsplads overstiger 54 km pr. arbejdsdag, og som ikke kan  

 anvende offentlig befordring.
 Særreglen er en overgangsregel, hvilket følger af, at kilometertakten er  

 fastfrosset på 1984-niveau, mens standardreglens takst årligt reguleres.
Nedsættes standardsatsen, uden at satsen i overgangsreglen reguleres, vil  

 overgangsreglen blive relativt mere attraktiv.
Ved en nedsættelse af  

 standardsatsen med 5 pct. vil grænsen for, hvornår det kan betale sig at  

 anvende særreglen, falde med ca. 3 kilometer.
 Det er under overvejelse i ministeriet, om der er behov for en justering  

 af overgangsreglen set i lyset af den lavere benzinafgift og de generelle  

 overvejelser om regelforenkling.
 Spørgsmål 15:
Ministeren bedes oplyse, hvor stor afvandringen (personer/år) fra den  

 kollektive trafik forventes at blive samt provenutabet a) i relation til DSB, b) i relation til HT, c) i relation ttil offentlige trafikselskaber.
 Spørgsmål 16:
Hvor meget forventes taksterne for den kollektive trafik at skulle  

 nedsættes for at få den samme konkurrencemæssige effekt som lovforslaget? Spørgsmål 20:
 Ministeren bedes indhente trafikministerens vurdering af, hvilke  

 merudgifter trafikministeren skønner der vil blive inden for  

 trafikministeriets ressortområde ved gennemførelse af lovforslaget.
 Svar:
 Jeg har modtaget følgende kommentarer og oplysninger fra trafikministeren,  

 der har besvaret de 3 spørgsmål under eet:
 »Det må som tidligere nævnt i besvarelsen af spørgsmål 2 forventes,  

 at nedsættelsen af afgifterne vil stimulere til en overflytning af  

 transporten fra kollektiv transport til privatbiler, ligesom det må  

 forventes, at bilen i større omfang vil blive brugt i forbindelse med  

 transporten mellem bolig og arbejde i de områder, hvor den individuelle  

 trafik konkurrerer med den kollektive trafik.
Virkningerne for DSB I rapport om DSB's økonomi, juni 1989, fremgår, at »en nedsættelse af  

 benzinafgiften med 1,25 kr. pr. liter vil betyde en konkurrenceforringelse  

 for DSB's persontrafik og vurderes at ville give DSB en indtægtsnedgang på 75  

 mio. kr. årligt«.
 Fra 1990 er S-togstrafikken og regionalrejser inden for hovedstadsområdet  

 tilbageført til DSB.
 Nedenfor er konsekvenserne på hovedområderne inden for DSB's persontrafik  

 i 1990 - opgjort efter samme grundprincipper som i rapporten om DSB's økonomi  

 - nærmere gennemgået.
a.
Fjerntrafik Uden nedsættelsen af benzinafgifterne forventede DSB en indtægt på 689  

 mio. kr. og ca. 7,3 mio rejser på fjerntrafikken.
Nedsættelsen af afgifterne  

 vil i østvesttrafikken betyde, at bilrejserne bliver ca. 4 pct. billigere,  

 idet priserne for færgeoverfarten ikke ændres.
På denne baggrund skønnes det,  

 at afgiftsnedsættelsen vil medføre et tab på ca. 0,3 mio. rejser med et deraf  

 følgende indtægtstab på ca. 25 mio. kr. årligt.
b.
Nærtrafikken uden for hovedstadsområdet Uden nedsættelsen af benzinafgifterne forventede DSB en indtægt på 479  

 mio. kr. og ca. 23,2 mio. rejser i nærtrafikken uden for hovedstadsområdet.  

 Det skønnes, at afgiftsnedsættelsen vil medføre et tab på 1,5 mio. rejser med  

 et deraf følgende indtægtstab på ca. 30 mio. kr. årligt.
c.
Hovedstadsområdet Uden nedsættelsen af benzinafgifterne forventede DSB en indtægt på 650  

 mio. kr. og ca. 108 mio. rejser (inkl.
S-tog og § 4 baner) i  

 hovedstadsområdet.
Det skønnes, at afgiftsnedsættelsen vil medføre et tab på  

 6,8 mio. rejser med et deraf følgende indtægtstab på ca. 41 mio. kr. årligt.
d.
DSB's færgeoverfarter Overførslerne af biler på færgeoverfarterne skønnes på baggrund af  

 udviklingen i fjerntrafikken at stige med godt 50.000. Ud fra et optimistisk  

 skøn vil DSB få ca. 25.000 ekstra overførsler pr. år eller en merindtægt på  

 op til 6 mio. kr. årligt.
Den samlede konsekvens for DSB skønnes på denne baggrund at blive et  

 provenutab på omkring 90 mio. kr. årligt og et samlet tab på omkring 8,6 mio.  

 rejser årligt.
Der er ikke i overstående beregninger taget højde for  

 eventuelle effekter af forhøjelsen af vægtafgiften.
 For at bevare en uændret konkurrenceevne skulle DSB's takster ud fra et  

 groft skøn nedsættes med samme procentsats som nedsættelsen af benzinprisen,  

 det vil sige med 14 pct.
Virkning for HT Under »Virkningerne for DSB« er der nærmere redegjort for  

 virkningerne af afgiftsnedsættelsen for DSB's persontrafik i  

 hovedstadsområdet.
Benzinafgiftsreduktionerne forventes fortrinsvis at få indflydelse på de  

 relativt lange bolig-arbejdsstedsrejser i hovedstadsregionen.
Disse rejser er  

 typisk banerejser.
Disse rejser foretages i stort omfang på  

 »HT-netkort«.
Der er ca. 20.000 faste abonnenter, der benytter  

 disse kort.
Af banerejserne i hovedstadsregionen er ca. 50 pct. kombinerede rejser,  

 der foretages med såvel bane som bus.
I den udstrækning afgiftsnedsættelsen  

 medfører bortfald af passagerer på de lokale banerejser, vil der således også  

 blive tale om bortfald af passagerer i den del af bustrafikken, der knytter  

 an til banerne.
Halvdelen af DSB's indtægtstab, ca. 20 mio. kr., skønnes at knytte sig til  

 de kombinerede bane-/busrejser.
Af de kombinerede rejser skal ca. 42 pct. af  

 indtægten tilgå busselskabet (HT). Tabet vil ud fra et groft skøn kunne  

 anslås til knap 10 mio. kr. årligt.
Hertil kommer et forventet tab på de relativt lange busrejser.
Det er ikke  

 muligt at foretage en beregning af dette tab, men det kan ud fra et groft  

 skøn anslås til ca. 10 mio. kr. årligt.
 Det samlede tab for busvirksomheden (HT) kan på denne baggrund skønnes til  

 at være på 15-20 mio. kr. årligt, idet der heri ikke er medregnet et muligt  

 tab i de korte busrejser, der kan blive aktuelt på grund af  

 afgiftsreduktionens psykologiske virkning.
 For at bevare en uændret konkurrenceevne skulle HT's takster ud fra et  

 groft skøn og ud fra, at de er fælles takster for bus og bane i  

 hovedstadsområdet, nedsættes med samme procentsats som nedsættelsen af  

 benzinafgiften, det vil sige med 14 pct.
Virkningerne for de offentlige trafikselskaber (ekskl.
HT) Det er ikke muligt at give et skøn over, hvor stor afvandringen fra den  

 kollektive trafik vil blive som følge af nedsættelsen af benzinafgifterne,  

 ligesom det ikke er muligt at anslå at provenutab.
Det må imidlertid  

 forventes, at nedsættelsen af benzinafgifterne vil få samme virkning som en  

 takststigning - det vil sige et fald i antal rejsende og dermed følgende  

 provenutab.' Jeg skal hertil alene føje, at der som nævnt i trafikministerens udtalelse  

 ikke er taget højde for virkningerne af at vægtafgiften samtidig øges med 55  

 pct.
 Spørgsmål 19:
Vil ministeren indhente miljøministerens vurdering af, hvorvidt det ud fra  

 en miljømæssig synsvinkel er forsvarligt med en så kraftig  

 konkurrenceforbedring af den individuelle trafik på bekostning af den  

 kollektive trafik, jf. spørgsmål 2? Svar:
 Jeg har fra miljøministeren modtaget følgende udtalelse:
 »Nedsættelsen af benzinafgifterne er ikke et signal til, at der  

 slækkes på målsætningerne om at begrænse trafikkens miljøbelastning.
Trafikministeriet har skønnet, at afgiftsnedsættelserne samlet betyder en  

 begrænset vækst i persontrafikken på op til 4 pct.
Der er således tale om en  

 ændring, der ikke er større, end hvad der kunne være et resultat af den  

 almindelige konjunkturudvikling.
Hertil kommer, at der i finanslovforliget er  

 elementer, der svækker tendenserne til en stigende forurening.
Afgiftsændringerne er derfor ikke afgørende for mulighederne for at  

 opfylde de miljømæssige målsætninger.
Men de skærper kravene til at begrænse  

 trafikkens miljøbelastning med andre midler.
Den transporthandlingsplan, som  

 trafikministeren fremlægger til foråret, skal udstikke rammerne for de  

 kommende års initiativer på dette område.
