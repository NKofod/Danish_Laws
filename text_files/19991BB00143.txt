Fremsat den 6. april 2000 af Kim Behnke (FRI),  

 Tom Behnke (FRI), Thorkild B.
Fransgaard (FRI)   

 og Kirsten Jacobsen (FRI) Forslag til folketingsbeslutning om retfærdighed og ordentlige skatteforhold for  

 danskere i international tjeneste Folketinget pålægger skatteministeren at  

 fremsende et aktstykke til Folketingets Finansudvalg inden 1. juni 2000 med  

 følgende indhold:
 1)	Aktstykket skal give skatteministeren hjemmel til  

 følgende:
 Alle personer, som siden 1995 har været udsendt af den danske  

 stat til løsning af internationale opgaver, bevilges skattefrihed, jf.  

 ligningslovens § 33 A.
 Det gælder, hvis personen eller en tilsvarende person fra  

 gruppen, personen kommer fra (politiet, forsvaret, beredskabsstyrelsen  

 m.fl.), eller andre ved samme tjenestested har fået skattefrihed  

 stillet i udsigt.
 Skattefrihed er stillet i udsigt, hvis der foreligger vejledninger  

 fra offentlige myndigheder, godkendelse fra lokale skattemyndigheder eller  

 anden tilsvarende dokumentation.
 Kontrakterne skal være indgået senest samme dag som dette  

 beslutningsforslags fremsættelsesdato.
 Skattefriheden skal gælde for hele tjenestetiden i udlandet og  

 vil derfor betyde mulighed for ændret slutopgørelse for  

 skatteår tilbage til og med 1995.
 2)	Aktstykket skal sikre den fornødne økonomiske ramme  

 for Told & Skat til at kunne honorere de tilsagn, som er nævnt  

 under pkt. 1.
 3)	Der udarbejdes inden 1. maj 2000 et sæt midlertidige  

 retningslinjer for, hvorledes kontraktforhold og skatteforhold skal  

 være for alle personer og grupper af personer, der udsendes af den  

 danske stat i international tjeneste.
 4)	Der nedsættes et tværministerielt udvalg, som allerede i  

 folketingssamlingen 2000-01 kan fremlægge forslag til nye, ens  

 retningslinjer for kontrakter, løn, ansættelsesvilkår og  

 skatteforhold for alle personer og grupper af personer, der udsendes af den  

 danske stat i international tjeneste.
Bemærkninger til forslaget Generelle bemærkninger Danmark er som aktivt medlem af internationale  

 organisationer ofte forpligtet til at kunne sende danskere til løsning  

 af internationale opgaver.
Det kan være soldater i fredsbevarende  

 opgaver, det kan være betjente til opretholdelse af ro og orden i  

 områder med nylig fred.
Det kan være OSCE-folk, som skal  

 hjælpe til med at få demokrati (gen)opbygget i andre lande.
Og  

 det kan være Danidas rådgivere i ulande.
Fælles for alle disse folk, vi sender ud, er, at de  

 gør et stort arbejde.
De løser vanskelige opgaver under  

 besværlige forhold.
De udviser mod og menneskelig styrke under deres  

 udstationering.
Men hvad der er nok så vigtigt, så har de  

 familier hjemme, der også bliver berørt af fars eller mors  

 udsendelse i f.eks. krigsområder.
Det er ofte familiens relationer, der  

 er den største belastning under en udstationering.
Tak er som bekendt et fattigt ord, men vi skylder disse  

 brave mænd og kvinder tak for deres indsats.
Et minimum er, at de har  

 ordentlige lønforhold under udstationeringen.
Det må ikke  

 være således, at man også lider økonomisk tab.  

 Tværtimod fortjener alle, at der er en økonomisk kompensation  

 for det afsavn, der er blevet givet.
Hvis Danmark skal kunne udsende folk fremover, så  

 må vi hele tiden sørge for, at de løn-,  

 ansættelses- og skattevilkår, der bliver budt danskere i  

 international tjeneste, er i orden.
Det er jo ikke mange folk, vi taler om,  

 og derfor er det uværdigt, når de sidste 1.000 kr. skal  

 diskuteres.
Forslagsstillerne var af den opfattelse, at soldater,  

 betjente og andre dygtige folk havde en ordentlig løn og rimelige  

 skatteforhold, når de arbejdede for Danmark.
Men den 27. februar 2000  

 blev vi revet ud af den vildfarelse, da B.T. kunne fortælle historien  

 om en dansk betjent (vicepolitikommissær), der efter at være  

 hjemkommet fra udstationeringen var blevet præsenteret for et  

 skattesmæk på omkring 50.000 kr.
Vicepolitikommissæren var inden afrejse blevet  

 stillet skattefrihed i udsigt.
Udenrigsministeriet havde telefaxet en  

 særlig vejledning til ham, hvoraf fremgik, at han ville kunne  

 opnå skattefrihed efter ligningslovens § 33 A.
Men efter hjemkomsten  

 ventede der i stedet et kæmpe krav om efterbetaling af skat.
Det, der i første omgang så ud som en enkelt  

 svipser, er de efterfølgende måneder blevet blotlagt som en  

 større skatteskandale.
Igen og igen har vi fået eksempler  

 på urimelig behandling af folk, der har været udsendt i  

 international tjeneste.
Skatteministeren har to gange været kaldt i  

 samråd af forslagsstillerne i Folketingets Skatteudvalg for at  

 gennemgå sagerne med udvalget.
Skatteministeren har til nu valgt at  

 afstå fra at løse sagens meget enkle problemstilling: At give  

 den lovede skattefrihed for de folk, der har været udstationeret i  

 international tjeneste! Når skatteministeren ikke af egen drift vil  

 løse denne sag, så påtager Folketinget sig at løfte  

 opgaven.
For løftes skal den.
Urimelighederne er så mange, at vi  

 som samfund ikke kan være bekendt at lade denne sag ligge  

 urørt.
En del af problemstillingen skyldes bl.a., at der er  

 forskel på, hvordan folk har været udsendt.
De har lavet samme  

 arbejde og været det samme sted, men nogle har været smarte, mens  

 andre har været autoritetstro.
Det går ikke.
Når offentlige  

 myndigheder som lokale skattemyndigheder eller Udenrigsministeriet giver de  

 udstationerede skriftlige løfter, så skal de overholdes, uanset  

 hvad skatteministeren mener.
 Eksemplerne er mange:
Udenrigsministeriet udsender folk til løsning af opgaver  

 f.eks. i Kosovo.
Da de får deres løn fra OSCE, så er hele  

 lønnen skattefri ligesom diæter m.v.
En vicepolitikommissær fra Padborg udsendes gennem  

 Udenrigsministeriet af Rigspolitichefen.
På et introduktionsmøde  

 den 28. juli 1999 lover Udenrigsministeriet, at der er skattefrihed under  

 udstationeringen.
Ved hjemkomsten er der krav om tilbagebetaling af omkring  

 50.000 kr. i skat.
En vicepolitikommissær fra Brønderslev er først  

 udsendt til Irak.
Her er der fuld skattefrihed.
Senere udsendes han på  

 en lignende kontrakt til Kosovo, og nu er der pludselig skattepligt.
En sektionsleder fra Kolding bliver sendt til Bosnien.
Han udsendes  

 for Dansk Flygtningehjælp.
Men hans løn udbetales gennem  

 Beredskabsstyrelsen.
Det udløser skattebetaling og et krav om at  

 efterbetale ca. 75.000 kr. i skat.
Hvis han havde fået samme løn  

 for samme arbejde, men udbetalt direkte fra Dansk Flygtningehjælp,  

 så havde der været fuld skattefrihed.
En politiassistent fra Hvidovre skal udstationeres.
Men som  

 følge af den offentlige omtale spørger han skatteforvaltningen  

 i Hvidovre, hvordan skatteforholdene er.
De siger, at han skal betale skat af  

 sin normale løn, af det særlige 11.000 kr.s tillæg og af  

 de daglige FN-diæter på US$ 105. Da han skal betale for kost og  

 logi m.v. af diæterne, vil udstationeringen koste ham penge, hvorfor  

 han siger nej til at komme af sted i midten af marts 2000. Men  

 Skattevæsenets vejledning var ikke korrekt! En politiassistent fra København er udstationeret.
Han  

 får løn for januar og februar 2000 udbetalt   som hidtil uden  

 skattetræk   det fortryder Told & Skat pludselig, hvorefter hele  

 mandens martsløn bliver tilbageholdt af Rigspolitiets  

 lønningskontor.
Familien har ikke noget at leve af, og kun bankens  

 velvilje løser problemet indtil videre.
Dette lønstop er  

 direkte i strid med gældende lov.
En toldbetjent tager orlov fra etaten, sendes til  

 Østslavonien.
Løser opgaver både for EU,  

 Udenrigsministeriet og FN.
Det udløser i alt 81.000 kr. pr.  

 måned   skattefrit.
En politichef   vicedirektør   tager orlov fra etaten.
Han  

 sendes til Albanien.
Han får 458.000 kr. om året, 11.000 kr. i  

 særligt tillæg og de daglige FN-diæter, alt sammen  

 skattefrit! Hans forgænger   en vicedirektør fra Haderslev  

 benyttede samme metode.
 Forsvarsministeriet lover i et særligt papir fra 21. april  

 1999, at alle, der skal være FN-vagter, får skattefrihed.
 Udenrigsministeriet annoncerer den 19. marts 2000 efter 15  

 rådgivere og lover dem god løn og skattefrihed samt en lang  

 liste af øvrige fordele.
Den 31. marts 1999 stempler og underskriver Københavns  

 Skattevæsen en særlig Told & Skat-formular om Udenrigsministeriet udsender et Der er desværre endnu flere eksempler, særligt når  

 også soldater og civilt udsendte folk tages med.
 Ligningsvejledningen 1998 siger i D.C.2.6.  

 følgende:
 Nærværende forslag har til  

 formål at give skatteministeren hjemmel til at bringe denne sag i  

 orden.
Bemærkninger til forslagets enkelte  

 bestemmelser Ad pkt. 1) Skatteministeren fremsender et aktstykke til Folketingets  

 Finansudvalg og kan dermed få hjemmel til at anvende ligningslovens  

 bestemmelser i § 33 A.
Aktstykket skal omfatte og afgrænse  

 persongruppen efter følgende retningslinjer:
Alle personer, som siden 1995 har været udsendt af den danske  

 stat til løsning af internationale opgaver.
Under udvalgsarbejdet kan  

 årstallet 1995 naturligvis flyttes både frem og tilbage uden  

 problemer.
Når det er forslagsstillernes forslag at gå tilbage  

 til 1995, er det for ikke at skabe unødige uretfærdigheder  

 mellem personer, der tidligere har været udsendt i international  

 tjeneste, sammenholdt med de aktuelle eksempler.
Det er også, fordi  

 1995 er det år, hvor reglerne blev ændret, jf.
Skatteudvalgets  

 alm. del - bilag 420 (folketingssamlingen 1999-2000). For den gruppe af  

 personer, der tidligere har fået skattefrihed bevilget med hjemmel dels  

 i ligningslovens § 33 og dels i tekstanmærkning nr. 51 K, sker der  

 ingen ændringer som følge af dette forslag.  Skatteministeren  

 har rettet henvendelse til Kammeradvokaten for at få råd og  

 vejledning i denne sag.
Kammeradvokatens vurdering er, jf. svar på  

 spørgsmål nr.
S 1908, at der ikke er umiddelbar hjemmel for  

 skatteministeren til (gennem Told & Skat) at yde skattefrihed, jf.  

 ligningslovens § 33 A.
Den hjemmel får ministeren ved at  

 udfærdige et aktstykke og få det godkendt i Finansudvalget.  

 Eftersom en tekstanmærkning på finansloven (nr. 51 K) tidligere  

 har været tilstrækkeligt hjemmelsgrundlag, så er der  

 bevillingsretligt intet til hindrer for, at  et aktstykke kan give samme  

 hjemmel.
Det gælder dog ikke alle, der har været udsendt af den  

 danske stat.
Der må naturligvis være tale om personer, som har  

 haft stillet skattefrihed i udsigt.
Men vi ønsker ikke, at der sker  

 forskelsbehandling mellem f.eks. en betjent, der har været kvik nok til  

 at få skattemyndighedernes tilsagn om skattefrihed, og så den  

 betjent i tilsvarende situation, der ikke har foretaget sig noget.
Personer,  

 der har været udsendt under lignende forhold fra samme gruppe (f.eks.  

 politiet, forsvaret, beredskabsstyrelsen og lign.), gælder forslaget  

 også for.
Og endelig personer, der har været udsendt til samme  

 tjenestested, vil være omfattet.
Om denne afgrænsning er  

 præcis nok, vil udvalgsarbejdet kunne afdække.
Det vil derfor gælde, at alle personer, som selv har fået  

 et direkte tilsagn fra en offentlig myndighed f.eks. i skriftlige  

 vejledninger, på introduktionsmøder, i form af godkendelse fra  

 et lokalt skattekontor og lignende, er berettiget til at komme i betragtning.  

 Vi har tidligere fået fremlagt dokumentation for, at  

 Udenrigsministeriet har tilsendt folk vejledninger med løfte om  

 skattefrihed.
Vi har set eksempler på, at lokale Told &  

 Skat-kontorer har stemplet og underskrevet erklæringer om, at der vil  

 blive tale om skattefrihed.
Den type dokumentation er umiddelbar anvendelig  

 for, at man kommer i betragtning, eller at den gruppe, man kommer fra, kommer  

 i betragtning.
Nærværende forslag er et Skattefriheden må gælde for hele tjenestetiden i udlandet  

 og ikke være relateret til et bestemt skatteår.
Hvis 1995  

 vælges som det ældste år, så vil alle  

 slutopgørelser tilbage til og med skatteåret 1995 kunne  

 ændres med hjemmel i dette forslag og det efterfølgende  

 aktstykke.
Ad. pkt. 2) Aktstykket må have en økonomisk ramme stillet  

 til rådighed, således at denne sag kan gennemføres hurtigt  

 og uden unødvendig tovtrækkeri mellem myndighederne.
Når  

 Skatteministeriet skal tilbagebetale AMBI, eller af domstolene  

 pålægges at tilbagebetale moms, der er uberettiget opkrævet  

 f.eks. i motionscentre, så gør Skatteministeriet altid  

 gældende, at pengene kun kan tilbagebetales, hvis virksomhederne kan  

 godtgøre, at de ikke har overvæltet afgiften på deres  

 kunder.
Man kunne gøre samme argumentation gældende for  

 nærværende forslag.
Altså, at Skatteministeriet positivt  

 skal dokumentere, at de penge, som danskere i international tjeneste har  

 betalt uretmæssigt for meget i skat, ikke er blevet givet videre til  

 andre formål! Men det vil være unødvendigt.
Regeringen  

 må enten af egen drift finde midlerne til dette projekt, denne  

 retfærdighed, på det store budget, i en af finansministerens  

 reserver eller fra de overraskende høje indbetalinger af afgifter fra  

 Nordsøen.
Regeringen er i disse år begunstiget af større  

 skatte/afgiftsbetalinger på en række områder, hvorfor et  

 provenuargument vil være sølle i anledning af dette forslag.
Der  

 er rigeligt med midler til at løse dette problem for en  

 afgrænset gruppe skatteborgere, og den kreds af partier, som  

 løfter dette forslag gennem Folketinget vil naturligvis også  

 være indstillet på at støtte aktstykket i Finansudvalget  

 og dermed lægge mandater til finansieringsdelen.
Ad. pkt. 3) For at stoppe de urimelige forhold, de mange  

 uretfærdige forskelle og de generelt ugennemsigtige forhold, der har  

 hersket for danskere udsendt i international tjeneste, så skal der  

 senest den 1. maj 2000 foreligge et sæt midlertidige retningslinjer  

 for, hvorledes kontraktforhold og skatteforhold skal være for alle  

 personer og grupper af personer, der udsendes af den danske stat i  

 international tjeneste.
Når disse midlertidige retningslinjer skal  

 foreligge allerede den 1. maj 2000, er det for at undgå, at der bliver  

 udsendt flere på uretfærdige aftalevilkår.
I perioden frem  

 til 1. maj 2000 må de personer, som udsendes, individuelt aftale deres  

 løn-, ansættelses- og skatteforhold.
Dog uden udsigt til at  

 blive omfattet af nærværende beslutningsforslag.
Ad. 4) Der har gennem alt for mange år været  

 upræcise og vidt forskellige forhold for danskere i international  

 tjeneste.
Det er ikke rimeligt for nogen part.
Mest slemt er det, at det kan  

 bremse rekrutteringen af dygtige folk, hvis de føler, at de bliver  

 holdt for nar.
Derfor må regeringen sørge for, at et  

 tværministerielt udvalg kan fremlægge et forslag til nye,  

 fælles regler for alle udsendt af den danske stat i international  

 tjeneste.
Disse regler skal tage udgangspunkt i størst mulig  

 ensartethed.
Men også med respekt for de forskellige situationer, folk  

 er udsendt under.
Det vil f.eks. være nok så rimeligt, at en  

 betjent udsendt til et kriseområde, og som derfor skal gå med  

 fragmentationsvest hver dag, får mere i løn/skattefrihed end en  

 Danida-udsendt rådgiver, der sidder trygt på et kontor i et uland  

 og fordeler statsmidler.
Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om retfærdighed  

 og ordentlige skatteforhold for danskere i international tjeneste.
(Beslutningsforslag nr.
B 143).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
