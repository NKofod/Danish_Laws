Landsskatteretskendelse  

 vedr.
Inddrivelse - modregning Klagen vedrører modregning i  

 tilgodehavende vedrørende registreringsafgift for krav på forskudsvis  

 udbetalt  

 børnebidrag.
Landsskatterettens afgørelse Landsskatteretten stadfæster  

 skattecentrets afgørelse.
Sagens oplysninger Ved brev af 30. november 2006  

 afkrævede X Kommune klageren forskudsvis udbetalt børnebidrag for december  

 måned 2006 med 5.190 kr.
Det fremgik af brevet, at overskydende skat samt  

 tilbagebetaling efter kildeskattelovens § 55, kunne anvendes til dækning af  

 ikke betalte bidrag, jf. § 18, stk. 3, i lov om børnetilskud og forskudsvis  

 udbetaling af børnebidrag.
Endvidere fremgik det af brevet, at klagerens  

 samlede skyldige børnebidrag udgjorde 77.294 kr.
 SKAT regulerede  

 registreringsafgiften på klagerens bil den 21. september 2006, således at i  

 alt  

 42.791 kr. skulle udbetales til klageren.
 Klageren har oplyst, at han  

 modtager kontanthjælp med 5.190 kr. pr. måned.
Skattecentrets afgørelse Skattecentret har den 27.  

 november 2006 foretaget modregning i klagerens tilgodehavende vedrørende  

 registreringsafgift.
 Modregningen blev foretaget  

 til dækning af skyldigt børnebidrag.
 I en udtalelse til  

 Landsskatteretten har skattecentret anført, at modregningen er sket i  

 overensstemmelse med dansk rets almindelige modregningsregler, der hviler på  

 retspraksis og sædvane.
Klagerens påstand og  

 argumenter Klageren har fremsat påstand  

 om, at modregningen i tilgodehavende registreringsafgift ophæves.
Landsskatterettens bemærkninger og begrundelse Det antages, at  

 tilgodehavender hos det offentlige kan have en sådan karakter, at modregning  

 heri er udelukket, jf. således Inddrivelsesvejledningen 2007, afsnit K.6.  

 Tilgodehavender i form af registreringsafgift har ikke en sådan karakter.
 Der gælder ikke særlige  

 modregningsregler vedrørende krav på forskudsvis udbetalt børnebidrag.  

 Modregning kan derfor kun gennemføres, hvis visse betingelser er opfyldt.
 Det er en betingelse, at der  

 foreligger gensidighed mellem de to fordringer, dvs. at fordringerne består  

 mellem de samme personer eller myndigheder.
Kravene skal endvidere være  

 udjævnelige.
Det betyder, at modfordringen, dvs. modregnerens krav, kan  

 benyttes til rigtig opfyldelse af hovedfordringen, dvs. modpartens krav.  

 Betingelsen er opfyldt, hvis begge fordringer er pengefordringer.
Modfordringen skal endvidere  

 være retskraftig.
Modfordringen må således ikke være bortfaldet, f.eks. ved  

 akkord, forældelse, præklusion eller gældssanering.
 Endvidere skal modfordringen  

 være forfalden til betaling, og frigørelsestiden, dvs. det tidspunkt, hvor  

 debitor kan frigøre sig for sin gæld, skal være indtrådt for hovedfordringen.
 Af § 11, stk. 1, § 22, stk.  

 1, og § 25, i lov om børnetilskud og forskudsvis udbetaling af børnebidrag  

 (lovbekendtgørelse nr. 909 af 3. september 2004) fremgår følgende:
 § 11. Et bidrag til et barns underhold, der er  

 fastsat efter lov om børns forsørgelse, kan, når det ikke betales på  

 forfaldsdagen, udbetales af det offentlige til den person, der er berettiget  

 til at kræve bidraget fastsat efter § 18, stk. 2, i lov om børns  

 forsørgelse.
 § 22. Kommunalbestyrelsen i opholdskommunen  

 varetager administrationen af denne lov, jf. kapitel 3 i lov om retssikkerhed  

 og administration på det sociale område.
§ 25. Udgifter til ydelser efter loven afholdes af  

 statskassen. Kravet på forskudsvis  

 udbetalt børnebidrag tilkommer således staten.
Da klagerens krav på  

 tilgodehavende  

 registreringsafgift er krav mod staten, er der således gensidighed mellem de  

 to  

 fordringer.
 Både kravet på børnebidrag og  

 klagerens krav på tilgodehavende registreringsafgift er pengekrav.  

 Fordringerne  

 er derfor udjævnelige.
 Kravet på børnebidrag er  

 endvidere retskraftigt, da det ikke er bortfaldet.
Kravet på børnebidrag var endvidere  

 forfalden til betaling, da modregningen blev foretaget.
Endvidere var  

 frigørelsestiden for klagerens krav på tilgodehavende registreringsafgift  

 indtruffet på dette tidspunkt.
 Betingelserne for at foretage  

 modregning til dækning af klagerens gæld vedrørende børnebidrag var således  

 opfyldt.
 Skattecentrets afgørelse  

 stadfæstes herved.
