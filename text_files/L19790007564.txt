 Ved kgl. resolution af 4. april 1978 har Danmark ratificeret den af Den  

 interntionale Arbejdskonference i Geneve i 1974 vedtagne konvention nr. 139  

 om forebyggelse af og kontrol med sundhedsmæssige farer på arbejdspladsen  

 forårsaget af kræftfremkaldende stoffer og midler.
 Konventionen har følgende ordlyd:
KONVENTION nr. 139 om forebyggelse af og kontrol med sundhedsmæssige farer på  

 arbejdspladsen forårsaget af kræftfremkaldende stoffer og midler Den internationale Arbejdsorganisations generalkonference, der er blevet  

 sammenkaldt i Geneve af Det internationale Arbejdsbureaus styrelsesråd, og  

 som den 5. juni 1974 er trådt sammen til sin 59. samling, og som henviser til bestemmelserne i konventionen og henstillingen af 1960 om  

 beskyttelse af arbejdere mod ioniserende stråling og i konventionen og  

 henstillingen af 1971 om beskyttelse mod faren for forgiftning ved anvendelse  

 af benzen, og som anser det for ønskeligt at fastsætte internationale bestemmelser om  

 beskyttelse mod kræftfremkaldende stoffer eller midler, og som henviser til det arbejde, der udføres på dette område af andre  

 internationale organisationer, navnlig af verdenssundhedsorganisationen og  

 det internationale organ for kræftforskning, med hvilke Den internationale  

 Arbejdsorganisation samarbejder, og som er blevet enig om vedtagelsen af visse forslag med hensyn til kontrol  

 med og forebyggelse af sundhedsmæssige farer på arbejdspladsen forårsaget af  

 kræftfremkaldende stoffer og midler, hvilket spørgsmål er opført som 5. punkt  

 på mødets dagsorden, og som har besluttet, at disse forslag skal tage form af en international  

 konvention, vedtager i dag den 24. juni 1974 følgende konvention, der betegnes  

 konventionen om kræft som erhvervssygdom af 1974:
Artikel 1 1. Enhver medlemsstat, som ratificerer denne  

 konvention, skal periodisk træffe afgørelse om, hvilke kræftfremkaldende  

 stoffer og midler det skal være forbudt at anvende på arbejdspladsen eller  

 hvis anvendelse skal være betinget af en særlig tilladelse eller være  

 undergivet kontrol, samt hvilke der er omfattet af andre bestemmelser i denne  

 konvention.
 2. Der kan kun dispenseres fra et sådant forbud ved  

 udstedelse af en tilladelse med angivelse i hvert enkelt tilfælde af de  

 betingelser, der skal opfyldes.
 3. Ved de afgørelser, der skal træffes i henhold til  

 stk. 1, skal der tages hensyn til de seneste oplysninger i de samlinger af  

 praktiske anvisninger eller vejledninger, som måtte blive udarbejdet af Det  

 internationale Arbejdsbureau, samt til oplysninger hidrørende fra andre  

 kompetente organer.
Artikel 2 1. Enhver medlemsstat, som ratificerer denne  

 konvention, skal på enhver måde søge at erstatte de kræftfremkaldende stoffer  

 og midler, som arbejderne kan være udsat for under deres arbejde, med  

 ikke-kræftfremkaldende stoffer eller midler eller med mindre skadelige  

 stoffer eller midler; ved valget af sådanne andre stoffer eller midler skal  

 der tages hensyn til deres kræftfremkaldende, giftige eller andre egenskaber.
 2. Antallet af arbejdere, der udsættes for  

 kræftfremkaldende stoffer eller midler, samt varigheden og graden af denne  

 påvirkning skal nedsættes til det med sikkerheden forenelige minimum.
Artikel 3 Enhver medlemsstat, som ratificerer denne konvention, skal foreskrive,  

 hvilke foranstaltninger der skal træffes for at beskytte arbejderne mod  

 risikoen for påvirkning af kræftfremkaldende stoffer eller midler, og skal  

 oprette et system til registrering af oplysninger.
Artikel 4 Enhver medlemsstat, som ratificerer denne konvention, skal sørge for, at  

 der gives arbejdere, som har været, er eller må antages at blive udsat for  

 kræftfremkaldende stoffer eller midler, alle til rådighed stående oplysninger  

 om de dermed forbundne farer og om de foranstaltninger, der skal træffes.
Artikel 5 Enhver medlemsstat, som ratificerer denne konvention, skal sørge for, at  

 de pågældende arbejdere under eller efter deres beskæftigelse underkastes  

 sådanne lægeundersøgelser eller biologiske eller andre prøver eller  

 undersøgelser, der er nødvendige for at bedømme, i hvilket omfang de er udsat  

 for påvirkning, og for at kontrollere deres sundhedstilstand i relation til  

 den risiko, de er udsat for på arbejdspladsen.
Artikel 6 Enhver medlemsstat, som ratificerer denne konvention, Artikel 7 De officielle ratifikationer af denne konvention skal sendes til Det  

 internationale Arbejdsbureaus generaldirektør til indregistrering.
Artikel 8 1. Denne konvention er kun bindende for de medlemmer  

 af Den internationale Arbejdsorganisation, hvis ratifikationer er blevet  

 indregistreret hos generaldirektøren.
 2. Den træder i kraft 1 år efter den dato, da to  

 medlemsstaters ratifikation er blevet indregistreret hos generaldirektøren.
 3. Derefter træder konventionen i kraft for enhver  

 medlemsstat 1 år efter, at dens ratifikation er blevet indregistreret.
Artikel 9 1. En medlemsstat, som har ratificeret denne  

 konvention, kan opsige den efter 10 års forløb fra datoen for konventionens  

 første ikrafttræden ved afgivelse af en erklæring, der sendes til Det  

 internationale Arbejdsbureaus generaldirektør til indregistrering.
Opsigelsen  

 får først virkning 1 år efter datoen for indregistreringen.
 2. Enhver medlemsstat, som har ratificeret denne  

 konvention, og som ikke inden 1 år efter udløbet af den i stk. 1 omhandlede  

 10-års periode gør brug af den i denne artikel hjemlede opsigelsesret, er  

 forpligtet i yderligere 10 år og kan derefter opsige konventionen ved udløbet  

 af hver 10-års periode under de i denne artikel fastsatte betingelser.
Artikel 10 1. Det internationale Arbejdsbureaus generaldirektør  

 skal underrette alle Den internationale Arbejdsorganisations medlemmer om  

 indregistreringen af de ratifikationer og opsigelser, han modtager fra  

 organisationens medlemmer.
 2. Samtidig med at generaldirektøren underretter  

 organisationens medlemmer om indregistreringen af ratifikation nr. 2, skal  

 han gøre dem opmærksom på koventionens ikrafttrædelsesdato.
Artikel 11 Det internationale Arbejdsbureaus generaldirektør skal i medfør af artikel  

 102 i De forenede Nationers pagt sende udførlige oplysninger om de  

 ratifikationer og opsigelser, han har indregistreret i henhold til  

 bestemmelserne i de foranstående artikler, til De forenede Nationers  

 generalsekretær til indregistrering.
Artikel 12 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af denne konvention samt overveje ønskeligheden af at sætte  

 spørgsmålet om hel eller delvis ændring af den på konferencens dagsorden.
Artikel 13 1. Dersom konferencen vedtager en ny konvention, der  

 helt eller delvis ændrer denne konvention, skal, medmindre andet måtte være  

 bestemt i den nye konvention, 2. Denne konvention forbliver under alle  

 omstændigheder i kraft i den foreliggende form og med det foreliggende  

 indhold for de medlemsstater, som har ratificeret den, men som ikke har  

 ratificeret den ændrede konvention.
Artikel 14 De engelske og franske gengivelser af denne konventions tekst har samme  

 gyldighed.
 Ovenstående er konventionens autentiske tekst, behørigt vedtaget af Den  

 internationale Arbejdsorganisations generalkonference under dens 59. møde,  

 der blev afholdt i Geneve og erklæret afsluttet den femogtyvende juni 1974.
 Til bekræftelse heraf har vi undertegnet denne konvention i dag den  

 seksogtyvende juni 1974.
 Konventionen trådte i kraft den 10. juni 1976.
 Danmarks ratifikationsinstrument deponeredes hos ILO den 6. juni 1978,  

 hvorefter konventionen i medfør af artikel 8, stk. 3, træder i kraft for  

 Danmarks vedkommende den 6. juni 1979.
 Ved deponeringen af sit ratifikationsinstrument afgav Danmark erklæring  

 om, at konventionen ikke vil finde anvendelse for Færøerne og Grønland.
 Konventionen er foruden af Danmark ratificeret af:
 Argentina, Ecuador, Finland, Guinea, Japan, Jugoslavien, Norge, Peru,  

 Schweiz, Sverige, Forbundsrepublikken Tyskland og Ungarn.
 Udenrigsministeriet, den 1. juni 1979.
