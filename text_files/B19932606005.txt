Gyldighedsområde Disse tekniske bestemmelser specificerer de tekniske krav og tilhørende  

 prøvningsforskrifter, som analogt VHF/UHF radiotelefonudstyr skal overholde  

 for at kunne typegodkendes til brug i frekvensbåndene 68-87,5, MHz, 146-174  

 MHz, 422-470 MHz og 862-960 MHz.
 Hjemmelsgrundlaget for disse tekniske bestemmelser fremgår af § 4 i  

 Ministeriet for Kommunikation og Turismes bekendtgørelse nr. 126 af 18. marts  

 1993 om radioanlæg i forbindelse med landmobile og andre landbaserede  

 radiotjenester.
Ikrafttræden Disse tekniske bestemmelser træder i kraft 1. november 1993 og erstatter  

 Telestyrelsens tekniske bestemmelser TB 92 026, oktober 1992.
Overgangsbestemmelser Indtil 15. oktober 1994 vil analogt, landmobilt radiotelefonudstyr også  

 kunne typegodkendes efter Post- og telegrafvæsenets Tekniske bestemmelser for  

 landmobilt VHF/UHF radiotelefonudstyr, målemetoder og specifikationer m.m.,  

 oktober 1974.
Typegodkendelse Fremgangsmåden for opnåelse af typegodkendelse fremgår af § 5 i  

 Ministeriet for Kommunikation og Turismes bekendtgørelse nr. 126 af 18. marts  

 1993 om radioanlæg i forbindelse med landmobile og andre landbaserede  

 radiotjenester.
Tekniske krav De tekniske krav med tilhørende prøvningsforskrifter, som udstyret skal  

 opfylde, fremgår af:
 - ETS 300 086, January 1991 Radio Equipment and Systems Land mobile  

 service Technical characteristics and test conditions for radio equipment  

 with an internal or external RF connector intended primarily for analogue  

 speech.
 Udstyret skal være indrettet for fasemodulation og 25 kHz kanalafstand.
 Den nominelle bærebølgeeffekt på senderens antenneudgang må højst være:
- 25 Watt i frekvensområderne 68-87,5 MHz og 146-174 MHz - 50 Watt i frekvensområderne 422-470 MHz og 862-960 MHz For udstyr med integreret antenne gælder ovenstående effektværdier også  

 for den nominelle effektivt udstrålede effekt.
 Ved prøvning under særlige afprøvningsbetingelser gælder temperaturområdet  

 -25 grader C - +55 grader C.
 Rekvirering af love, bekendtgørelser, standarder m.v.
 Love, bekendtgørelser og tekniske bestemmelser kan fås ved henvendelse til  

 Telestyrelsen.
ETSI standarder kan købes hos Telestyrelsen ITU rekommandationer kan købes direkte hos ITU, Place des Nations, CH-1211  

 Geneve 20, tlf.: +41 22 730 51 11, fax: +41 22 730 51 94 eller +41 22 733 72  

 56 eller eventuelt gennem Telestyrelsen.
 CEPT rekommandationer og NET standarder kan købes hos Office de Liaison  

 CEPT, Case postale, CH-3001 Berne, Schweiz, tlf.: +41 31 338 15 01, fax: + 41  

 31 338 2078 eller eventuelt gennem Telestyrelsen.
 ISO/CEN/CENELEC/IEC/DS standarder kan købes hos Dansk Standard,  

 Baunegaardsvej 73, 2900 Hellerup, tlf.: 39 77 01 01, fax: 39 77 02 02.
