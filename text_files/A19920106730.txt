 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om kemiske stoffer og produkter, jf. lovbekendtgørelse nr. 566 af  

 15. august 1989, som ændret ved § 114, stk. 4, nr. 4, i lov nr. 358 af 6.  

 juni 1992, foretages følgende ændringer:
 1. I § 3 indsættes som stk. 3:
»Stk. 3.  Miljøministeren kan fastsætte nærmere  

 regler for, hvad der forstås ved kemiske stoffer og produkter.« 2. § 5 affattes således:
 »§ 5.  Miljøministeren kan fastsætte regler om  

 eller bestemme, at stoffer og produkter, som indeholder eller består af  

 mikroorganismer og vira, helt eller delvis skal være omfattet af lovens  

 bestemmelser.
Stk. 2.  Miljøministeren kan fastsætte regler om eller  

 bestemme, at organismer, der anvendes i stedet for kemiske stoffer og  

 produkter eller tjener til formål inden for lovens område, helt eller delvis  

 skal være omfattet af lovens bestemmelser.« 3. § 7, stk. 2, 2. pkt., ophæves.
 4. I § 10, stk. 1, indsættes efter »produkt  

 skal«:
 », ud over de oplysninger, der er nævnt i § 38 d,».
 5. § 10, stk. 4, 1. pkt., affattes således:
»Miljøministeren kan fastsætte nærmere regler om det i stk. 3 nævnte  

 forbud mod vildledende markedsføring, herunder om, at bestemte udsagn eller  

 angivelser anses for vildledende, og at bestemte oplysninger skal gives i  

 forbindelse med markedsføring af et stof eller produkt.« 6. § 11, stk. 2 og 3, ophæves, og i stedet  

 indsættes:
» Stk. 2.  Et kemisk stof anses for nyt, når det  

 ikke er optaget på den af EF-Kommissionen udarbejdede og offentliggjorte  

 liste EINECS (europæisk fortegnelse over markedsførte kemiske stoffer).« 7. § 12 affattes således:
 » § 12.  Enhver producent eller importør, der vil  

 sælge eller importere et nyt kemisk stof, jf. § 11, skal inden salg eller  

 import indgive anmeldelse herom efter regler fastsat af ministeren.
 Stk. 2.  Miljøministeren kan fastsætte regler om, at  

 stoffer tidligst må importeres eller sælges efter udløbet af en nærmere  

 angiven frist regnet fra modtagelsen af anmeldelsen.
Stk. 3.  Miljøministeren kan fastsætte nærmere regler om  

 de oplysninger, som anmeldelsen skal indeholde.
Ministeren kan fastsætte  

 regler om, i hvilket omfang anmeldelsen skal indeholde oplysninger, som  

 tidligere er indgivet af en anden anmelder, eller som ministeren på anden  

 måde råder over, og regler om, at en anmelder skal dele oplysninger med en  

 senere anmelder, og om betingelserne herfor.
 Stk. 4.  Miljøministeren kan fastsætte regler om  

 anmeldelsens form, herunder at anmeldelsen skal indgives på et særligt skema  

 eller på et specificeret elektronisk medie.
 Stk. 5.  Miljøministeren kan fastsætte regler om, at  

 anmeldelse for et importeret stof kan indgives af en anden end importøren, og  

 betingelserne herfor, herunder hvilke pligter der i så fald påhviler  

 importøren.
Stk. 6.  Miljøministeren kan fastsætte regler om, at en  

 anmelder af et nyt kemisk stof skal betale et gebyr til hel eller delvis  

 dækning af udgifterne ved behandling af anmeldelsen og tilsyn og kontrol med  

 reglerne om anmeldelse af nye kemiske stoffer.« 8. Efter § 12 indsættes i kapitel 3:
 » § 13.  Enhver anmelder af et nyt kemisk stof  

 skal underrette ministeren om væsentlige ændringer i eller tilføjelser til de  

 allerede indsendte oplysninger.
 Stk. 2.  Miljøministeren kan fastsætte regler om, under  

 hvilke omstændigheder en anmelder af et nyt kemisk stof skal foretage eller  

 lade foretage bestemte yderligere undersøgelser og give bestemte yderligere  

 oplysninger end allerede krævet efter regler udstedt i medfør af § 12.
 Stk. 3.  Miljøministeren kan fastsætte regler om, at en  

 anmelder af et nyt kemisk stof skal betale et gebyr til hel eller delvis  

 dækning af udgifterne ved behandling af de i stk. 2 nævnte yderligere  

 undersøgelser og oplysninger.
§ 14.  Miljøministeren kan fastsætte regler om  

 undtagelser fra pligten til at indgive anmeldelse efter § 12.« 9. I overskriften til kapitel 4 udgår »farlige«.
 10. I § 20, stk. 1, ændres »betragtes« til:  

 »klassificeres«.
 11. § 21 affattes således:
» § 21.  Miljøministeren kan udarbejde en liste  

 over stoffer, der er klassificeret som farlige, med angivelse af  

 klassificeringen og krav vedrørende emballering, mærkning og anvendelse, der  

 gælder for hvert stof på listen og for produkter, hvori stoffet indgår.« 12. § 22 affattes således:
 »§ 22.  Et kemisk stof eller produkt, der er  

 klassificeret som farligt, må kun sælges i en stærk, hel og forsvarligt  

 tillukket emballage, der er forsynet med særlig mærkning på dansk, jf. dog  

 stk. 3.
Stk. 2.  Miljøministeren kan fastsætte nærmere regler om  

 emballering af de i stk. 1 nævnte stoffer og produkter, herunder om  

 undtagelse fra kravene i stk. 1, om udformning af emballage og om, at  

 bestemte emballagematerialer og -typer skal anvendes, og at sådan emballage  

 ikke må anvendes til andre varer.
Ministeren kan endvidere fastsætte regler  

 om emballering af andre stoffer og produkter end de i stk. 1 nævnte, såfremt  

 deres egenskaber gør særlige krav til emballagen påkrævet.
Stk. 3.  Miljøministeren kan fastsætte nærmere regler om  

 mærkning af de i stk. 1 nævnte stoffer og produkter, herunder om undtagelser  

 fra mærkningspligten, og om mærkning af andre kemiske stoffer og produkter  

 end de i stk. 1 nævnte.
Der kan herunder stilles krav til etikettens  

 udformning og indhold og om, hvilke andre sprog der i særlige tilfælde kan  

 anvendes ved mærkningen.
Ministeren kan endvidere fastsætte regler om, at  

 emballagen skal være forsynet med følbar advarselsmærkning, og om  

 udformningen heraf.
Stk. 4.  Miljøministeren kan i øvrigt fastsætte regler  

 om mærkning af andre varer end de i stk. 1 og 3 nævnte, når varen indeholder  

 eller afgiver et kemisk stof eller produkt, hvis egenskaber gør en sådan  

 mærkning påkrævet.« 13. Efter § 22 a indsættes:
» § 22 b.  Miljøministeren kan fastsætte regler  

 om, at en producent eller importør af et kemisk stof eller produkt har pligt  

 til på anmodning at videregive bestemte oplysninger om stoffet eller  

 produktet til en anden, som agter at anvende stoffet eller produktet, og for  

 hvem oplysningerne er nødvendige til opfyldelse af krav fastsat i denne lov,  

 regler i henhold til denne lov eller i De Europæiske Fællesskabers  

 forordninger om de kemiske stoffer, produkter eller varer, der er omfattet af  

 loven.« 14. I § 23 ændres »farlige stoffer og produkter«  

 til: »stoffer og produkter, der skal klassificeres som farlige«.
15. I § 25, stk. 1, nr. 1, litra d, ændres  

 »autoriseret af Statens Tekniske Prøvenævn« til:  

 »akkrediteret, jf.
Industriministeriets regler herom«.
 16. I § 25, stk. 1, nr. 2, ændres  

 »fremstillingsvirksomheder« til: »virksomheder«.
 17. § 25, stk. 2 og 3, affattes således:
 » Stk. 2.  Miljøministeren kan fastsætte nærmere  

 regler om den i stk. 1, nr. 3, omhandlede meddelelse til miljøministeren  

 efter forhandling med arbejdsministeren, om den i stk. 1, nr. 2, omhandlede  

 meddelelse til Arbejdstilsynet, herunder om fornyet meddelelse, og om  

 meddelelsens indhold og form.
Stk. 3.  Kun apotekere og de forhandlere, der på nærmere  

 bestemte vilkår har fået tilladelse hertil af ministeren, må sælge meget  

 giftige og giftige stoffer og produkter til andre virksomheder, institutioner  

 og personer end de i stk. 1 nævnte.« 18. I § 33 indsættes efter stk. 1 som nyt stykke:
» Stk. 2.  Ved et plantebeskyttelsesmiddel forstås  

 i dette kapitel et bekæmpelsesmiddel, der er beskrevet som  

 plantebeskyttelsesmiddel i bilaget til loven.
Miljøministeren kan fastsætte  

 regler om, at grupper af kemiske stoffer og produkter skal behandles efter  

 samme regler som plantebeskyttelsesmidler.« Stk. 2-6 bliver herefter stk. 3-7.
 19. I § 33, stk. 3, der bliver stk. 4, indsættes som  

sidste pkt.:
»Plantebeskyttelsesmidler godkendes dog for en periode af højst 10 år  

 henholdsvis højst 5 år.
Miljøministeren kan i særlige tilfælde fastsætte en  

 kortere godkendelsesperiode.« 20. I § 35, stk. 1 og 2, indsættes efter  

 »miljøet«: », jf. dog stk. 3«.
 21. I § 35 indsættes efter stk. 2 som nye stykker:
 » Stk. 3.  Plantebeskyttelsesmidler godkendes dog  

 efter principper fastsat af De Europæiske Fællesskabers Ministerråd.
Stk. 4.  Miljøministeren kan fastsætte nærmere regler om  

 principperne for godkendelse af bekæmpelsesmidler efter stk. 1-3.« Stk. 3-6 bliver herefter stk. 5-8.
 22. Efter § 35 indsættes:
» § 35 a.  Oplysninger om et eller flere nye  

 aktive stoffer, som en ansøger har indsendt i forbindelse med godkendelse af  

 et plantebeskyttelsesmiddel, må ikke lægges til grund til fordel for en  

 senere ansøger, medmindre Stk. 2.  Ved et nyt aktivstof forstås et aktivstof, der  

 ikke senest den 26. juli 1993 har været solgt eller importeret som del i  

 plantebeskyttelsesmiddel i et land, der er medlem af De Europæiske  

 Fællesskaber.
Stk. 3.  Oplysninger om et aktivstof, der ikke er  

 omfattet af stk. 2, kan frit lægges til grund til fordel for en senere  

 ansøger.
Dog kan supplerende oplysninger, der indsendes efter den første  

 optagelse på EF-listen, jf. stk. 1, ikke anvendes til fordel for en senere  

 ansøger i en periode på fem år regnet fra afgørelsen, der er truffet på  

 grundlag af de supplerende oplysninger.
Stk. 4.  Oplysninger om plantebeskyttelsesmidler, som en  

 ansøger har indsendt i forbindelse med godkendelse af et  

 plantebeskyttelsesmiddel, må ikke lægges til grund til fordel for en anden  

 ansøger, medmindre § 35 b.  Godkendelsesindehavere og ansøgere skal  

 træffe alle rimelige foranstaltninger for at indgå aftale, jf. § 35 a,  

 således at der undgås gentagelse af forsøg på hvirveldyr.
Såfremt parterne  

 ikke kan blive enige om at dele oplysningerne, kan miljøministeren bestemme,  

 at oplysningerne kan anvendes uanset § 35 a, og fastsætte vilkårene herfor.
Stk. 2.  Miljøministeren kan fastsætte regler om  

 fremgangsmåden for indgåelse af aftaler i henhold til stk. 1.« 23. § 36 affattes således:
 » § 36.  Den, der har fået en godkendelse efter §  

 33, betaler en afgift på 500 kr. pr. kalenderår.
Stk. 2.  Den, der her i landet producerer eller fra  

 udlandet får leveret bekæmpelsesmidler, der er godkendt efter § 33, betaler  

 en afgift på 3 pct. af beregningsgrundlaget.
Beregningsgrundlaget fastsættes  

 til den årlige omsætning med de godkendte midler eksklusive merværdiafgift og  

 før eventuelt fradrag af kontantrabat.
For midler, der leveres fra udlandet  

 til eget forbrug, fastsættes beregningsgrundlaget til den fakturerede værdi  

 tillagt eventuel told og 20 pct. af det derved fremkomne beløb.
 Stk. 3.  Den, der har registreringen af et middel, der  

 er klassificeret som et bekæmpelsesmiddel af Giftnævnet, jf. § 13 i lov nr.  

 118 af 3. maj 1961, og den, der producerer eller fra udlandet får leveret  

 sådanne midler, betaler afgifter efter samme regler som dem, der er nævnt i  

 stk. 1 og 2.
 Stk. 4.  Den, der har fået en godkendelse efter § 33  

 vedrørende et bekæmpelsesmiddel, der består af organismer, og den, der  

 producerer eller fra udlandet får leveret sådanne bekæmpelsesmidler, betaler  

 afgifter efter samme regler som dem, der er nævnt i stk. 1 og 2.
Stk. 5.  Ved erhvervsmæssig modtagelse af  

 bekæmpelsesmidler, der leveres fra udlandet, skal modtageren inden  

 afsendelsen af midlerne anmelde sig hos miljøministeren.
Anmeldelsen er  

 gældende for fem år.
For modtagere, der udelukkende får leveret  

 bekæmpelsesmidler til eget forbrug, gælder anmeldelsen dog for et år,  

 medmindre modtageren over for miljøministeren tilkendegiver, at anmeldelsen  

 gælder fem år.
Stk. 6.  Udgør afgifterne efter stk. 1-4 i alt under 50  

 kr., kan indbetaling af beløbet undlades.
Anmeldelse efter stk. 5 skal ikke  

 foretages, hvis beregningsgrundlaget for afgiften, jf. stk. 2, er mindre end  

 1.670 kr. pr. år.
Stk. 7.  Miljøministeren kan fastsætte nærmere regler om  

 betaling af afgifterne, om afgiftspligtige virksomheders regnskab med  

 godkendelsespligtige bekæmpelsesmidler samt om revisorpåtegning af  

 angivelser.
Afgifter, der indbetales efter en af ministeren fastsat dato,  

 forrentes med 1,3 pct. pr. påbegyndt måned fra forfaldsdatoen at regne, dog  

 mindst 50 kr.
Stk. 8.  Afgifterne efter denne bestemmelse anvendes til  

 hel eller delvis dækning af udgifterne ved 24. Efter § 36 indsættes:
» § 36 a.  Miljøministeren kan fastsætte regler  

 om betaling af gebyr til hel eller delvis dækning af udgifterne ved  

 behandling af sager efter dette kapitel.« 25. I § 38 indsættes som stk. 4:
»Stk. 4.  Miljøministeren kan midlertidigt forbyde  

 import, salg og anvendelse af plantebeskyttelsesmidler, der allerede er  

 godkendt i et land, der er medlem af De Europæiske Fællesskaber, og hvor  

 aktivstoffet i plantebeskyttelsesmidlet er optaget på EF-listen, jf. § 35 a,  

 stk. 1. Det er en betingelse, at der er en begrundet formodning om, at der  

 foreligger en risiko for menneskers eller dyrs sundhed eller for  

 miljøet.« 26. I § 38 b indsættes som nyt stykke:
» Stk. 3.  Der kan opkræves betaling til dækning af  

 kursusudgifterne ved undervisning, jf. stk. 1, i det omfang udgifterne ikke  

 dækkes af forskellige tilskudsordninger til undervisning.« 27. § 38 d affattes således:
» § 38 d.  Enhver producent eller importør af et  

 kemisk stof eller produkt eller anden vare skal være i besiddelse af  

 dokumentation for, at stoffet, produktet eller varen opfylder de krav, der er  

 fastsat i denne lov, i regler fastsat i medfør heraf samt i De Europæiske  

 Fællesskabers forordninger om de kemiske stoffer, produkter og varer, der er  

 omfattet af loven.
Miljøministeren kan fastsætte nærmere regler om kravene  

 til dokumentationen.
 Stk. 2.  Enhver producent, der sælger et kemisk stof  

 eller produkt, og enhver importør af et kemisk stof eller produkt skal være i  

 besiddelse af følgende oplysninger om stoffet eller produktet:
 Stk. 3.  Hvis det viser sig umuligt for en importør at  

 skaffe oplysninger, der er nævnt i stk. 2, er det tilstrækkeligt, hvis  

 oplysninger er indsendt til det fælles register for Arbejdsministeriet og  

 Miljøministeriet for stoffer, materialer og produkter (Produktregisteret) og  

 importøren har fået en bekræftelse herpå fra Produktregisteret, jf. dog stk.  

 1, § 10, stk. 1, og § 19.
 Stk. 4.  Oplysninger som nævnt i stk. 1-3 skal efter  

 anmodning udleveres til ministeren eller tilsynsmyndighederne.
Stk. 5.  Hvis en producent eller importør ikke opfylder  

 kravene vedrørende oplysninger i stk. 1-3, kan ministeren eller  

 tilsynsmyndighederne forbyde import, salg eller anvendelse af stoffet,  

 produktet eller varen eller påbyde producenten eller importøren inden en  

 bestemt frist at udføre eller lade udføre de nødvendige undersøgelser til  

 dokumentation for, at stoffet, produktet eller varen opfylder de fastsatte  

 krav.« 28. § 39 affattes således:
» § 39.  Ud over de i § 38 d nævnte oplysninger  

 m.v. skal enhver producent, importør, forhandler eller erhvervsmæssig bruger  

 af et kemisk stof eller produkt efter anmodning fra ministeren eller  

 tilsynsmyndighederne, jf. § 47, give de oplysninger om stoffet eller  

 produktet, herunder om økonomiske og regnskabsmæssige forhold, som har  

 betydning for myndighedernes administration eller kontrol af loven, af regler  

 fastsat i medfør af loven og af De Europæiske Fællesskabers forordninger  

 vedrørende de af loven omfattede kemiske stoffer og produkter.
Det samme  

 gælder for producenter, importører, forhandlere og erhvervsmæssige brugere af  

 varer, der er omfattet af loven eller af forordninger som nævnt i 1.  

 pkt.« 29. Efter § 39 indsættes:
» § 39 a.  § 38 d, stk. 4 og 5, og § 39 finder  

 også anvendelse i tilfælde, hvor en udenlandsk myndighed anmoder ministeren  

 eller tilsynsmyndighederne om oplysninger som nævnt i § 38 d eller § 39 til  

 brug for administration og kontrol af det pågældende lands lovgivning.« 30. I § 40, stk. 1, indføjes efter »miljøskadelige  

 virkninger,»: »eller der mangler viden til at kunne bedømme sådanne  

 virkninger,».
 31. I § 42, stk. 1, ændres »og mængden«  

 til:», mængden og den tiltænkte anvendelse«.
 32. I § 43, stk. 1, ændres »autoriserede« til:  

 »akkrediterede eller på anden måde godkendte«.
 33. I § 46, stk. 2, ændres »7« til:  

 »9«.
 34. I § 50 indsættes efter »prøver«: »,  

 herunder af varer«.
 35. Efter § 51 indsættes som nye bestemmelser i kapitel 10:
» § 51 a.  Der opkræves en afgift på 500 kr. for  

 udstedelse af eksportcertifikat til stoffer eller produkter, der er omfattet  

 af loven eller af bekendtgørelser, der er udstedt i medfør af loven.
Er et  

 tilsvarende certifikat udstedt før af den pågældende myndighed, er afgiften  

 dog kun 100 kr.
Hvis et eksportcertifikat ønskes udfærdiget på to hverdage  

 eller derunder, er afgiften det dobbelte.
Betalingen af afgift skal ske  

 samtidig med anmodningen om udstedelsen af certifikatet.
§ 51 b.  Bestemmelserne i dette kapitel finder også  

 anvendelse i forbindelse med administration og kontrol af De Europæiske  

 Fællesskabers forordninger vedrørende de af denne lov omfattede kemiske  

 stoffer, produkter og varer.
Bestemmelserne finder endvidere anvendelse i  

 tilfælde, hvor en udenlandsk myndighed anmoder ministeren eller  

 tilsynsmyndighederne om oplysninger til brug for administration og kontrol af  

 det pågældende lands lovgivning.« 36. I § 55, stk. 1, indsættes som 2. pkt.:
»Afgørelser om plantebeskyttelsesmidler, jf. § 33, stk. 2, hvor det  

 eller de aktive stoffer er optaget eller søgt optaget på en af  

 EF-Kommissionen udarbejdet og offentliggjort liste over aktive stoffer  

 godkendt til brug i plantebeskyttelsesmidler, kan dog ikke indbringes for  

 Miljøklagenævnet.« 37. I § 55, stk. 6, ændres »ankenævnets« til:  

 »klagenævnets«.
 38. Overskriften til kapitel 12 ændres til:
 »Tavshedspligt og fortrolighed«.
 39. I § 58 indsættes som nye stykker:
 » Stk. 2.  Miljøministeren kan fastsætte regler om  

 tavshedspligt og om behandling af sager om aktindsigt, herunder om hvilke  

 oplysninger der kan betragtes som fortrolige.
Stk. 3.  Fortrolige oplysninger kan kun videregives til  

 en udenlandsk myndighed, når det 40. I § 59 ændres »1 år« til: »2 år«.
41. I § 59, nr. 1, indsættes efter »§ 11, stk.  

 1,»: »§ 13, stk. 1,», og »eller § 37« ændres til:  

 », § 37 eller De Europæiske Fællesskabers forordninger vedrørende de af  

 denne lov omfattede kemiske stoffer, produkter og varer.« 42. I § 59, nr. 3, ændres »§ 33, stk. 5« til:  

 »§ 33, stk. 6«.
 43. I § 59, nr. 4, ændres »§ 25, stk. 2« til:  

 »§ 25, stk. 3« og »§ 35, stk. 3« til: »§ 35, stk.  

 5«.
 44. I § 59, nr. 5, indsættes efter »§ 32  

 a«:», 38 d, stk. 5,».
 45. § 59, nr. 6, affattes således:
 46. I § 59 indsættes efter nr. 6 som nye numre:
 Nr. 7-10 bliver herefter nr. 9-12.
 47. I § 59, nr. 7, der bliver nr. 9, udgår  

 »farligt«.
 48. I § 59, nr. 8, der bliver nr. 10, ændres »§ 35,  

 stk. 6« til: »§ 35, stk. 8«.
 49. I § 60 ændres »§ 25, stk. 2« til: »§ 25,  

 stk. 3«.
 50. § 61 affattes således:
» § 61.  I regler, der udstedes i henhold til § 7  

 a, § 10, stk. 4, § 12, stk. 1, 2 og 5, § 13, stk. 2, § 22, stk. 2-4, § 22 a,  

 § 22 b, § 23, § 24, stk. 4, § 26, § 27, § 30, § 30 a, § 30 b, § 30 c, § 31, §  

 32, § 32 a, § 35, stk. 7, § 36, stk. 7, § 36 a, § 38 a, § 38 b, § 38 c, § 39,  

 § 41, § 42 og § 43, kan der fastsættes straf af enten bøde, bøde eller hæfte  

 eller bøde, hæfte eller fængsel i indtil 2 år for overtrædelse af  

 bestemmelserne i reglerne.
I regler, der er udstedt i henhold til § 22, stk.  

 2-4, § 23, § 26 og § 27, kan der fastsættes bødeansvar for en producent, en  

 importør eller en virksomheds ejer eller bruger, selv om overtrædelsen ikke  

 kan tilregnes denne som forsætlig eller uagtsom.
For sådant bødeansvar  

 fastsættes ingen forvandlingsstraf.« 51. I § 61 a ændres »§ 12, stk. 1 og 4« til:  

 »§ 12, stk. 1, 2 og 5«, »§ 22, stk. 2-5« ændres til:  

 »§ 22, stk. 2-4«, og »§ 32 a og § 38 d, stk. 1« ændres  

 til: »og § 32 a«.
 52. I § 62 indsættes i 2. pkt. efter »begået  

 af«: »staten,» og efter »pålægges«:  

 »staten,».
 53. § 64 affattes således:
» § 64.  Staten har udpantningsret for gebyrer og  

 afgifter efter § 10 a, stk. 3, § 12, stk. 6, § 25, stk. 4, § 32 b, § 36, § 36  

 a, § 40, stk. 2, og § 43, stk. 1, og for afholdte undersøgelsesudgifter efter  

 § 40, stk. 2.« 54. I § 70 udgår », men kan ved kongelig anordning  

 sættes i kraft for Grønland med de ændringer, som følger af de særlige  

 grønlandske forhold«.
 55. I bilaget til loven tilføjes som nyt afsnit:
» 2. Plantebeskyttelsesmidler Ved plantebeskyttelsesmidler i kapitel 7 forstås kemiske  

 bekæmpelsesmidler, der har et eller flere af følgende formål:
- at beskytte planter eller planteprodukter mod skadegørere eller at  

 forebygge sådanne skadegøreres angreb, - at øve indflydelse på planters livsprocesser på anden måde end som  

 ernæring (for eksempel som vækstregulerende midler), - at bevare planteprodukter, for så vidt der ikke findes særlige  

 Fællesskabsbestemmelser om konserveringsmidler for sådanne produkter, - at ødelægge uønskede planter, at ødelægge plantedele, at bremse eller  

 forebygge uønsket vækst af planter.« § 2 Stk. 1.  Loven træder i kraft den 1. januar 1993.
 Stk. 2.  § 1, nr. 2, 18-22, 36, 42, 48 og 55, samt § 59,  

 nr. 4, og § 61, som affattet ved denne lovs § 1, nr. 43, henholdsvis nr. 50,  

 med hensyn til § 35, stk. 5, træder dog først i kraft den 26. juli 1993. § 1,  

 nr. 25, træder i kraft ved ministerens bestemmelse.
Stk. 3.  Regler, der er fastsat i henhold til hidtil  

 gældende bestemmelser i loven, jf. lovbekendtgørelse nr. 566 af 15. august  

 1989, forbliver i kraft, indtil de afløses af regler fastsat i henhold til  

 denne lov.
Overtrædelse af reglerne straffes efter hidtil gældende regler.
 Stk. 4.  I regler, som udstedes i medfør af lovens § 5,  

 som affattet ved denne lovs § 1, nr. 2, kan miljøministeren fastsætte en  

 frist for indsendelse af ansøgning om godkendelse af stoffer og produkter,  

 som findes på markedet ved reglernes ikrafttræden.
Givet på Marselisborg Slot, den 23.  

 december 1992 Under Vor Kongelige Hånd og Segl MARGRETHE R.
/ Per Stig Møller (* 1) Indeholder bestemmelser, der gennemfører Rådets direktiv nr. 91/414,  

 EF-Tidende 1991 L 230, side 1, direktiv 88/379 EF-Tidende 1988 L 187, s. 14  

 og direktiv 92/32 EF-Tidende 1992 L 154 s. 1.
