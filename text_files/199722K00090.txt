Nr LSF 90 Forslag til Lov om ændring af lov om afgift af visse detailsalgspakninger  

 og visse poser af papir eller plast m.v. (Vægtbaseret emballageafgift) Fremsat af skatteministeren (Ole Stavad) den 2. juni 1998 Vedtaget ved tredjebehandling den 25. juni 1998 Lov nr. 422 af 26/06/1998 § 1 I lov om afgift af visse detailsalgspakninger og visse poser af papir  

 eller plast m.v., jf. lovbekendtgørelse nr. 623 af 30. juni 1994, som ændret  

 ved § 11 i lov nr. 1098 af 29. december 1997 og § 7 i lov nr. 1107 af 29.  

 december 1997, foretages følgende ændringer:
 1. Lovens titel affattes således:
»Lov om afgift af visse emballager samt visse poser af papir  

 eller plast m.v.« 2. § 1, stk. 1, affattes således:
 »Der svares afgift til statskassen af salgsemballager og multipak med  

 et rumindhold på under 20 l til følgende varer:
 1) Spiritus, vin og frugtvin samt øl.
 2) Mineralvand, limonade og andre varer, som er tilsat kulsyre, henhørende  

 under position 2201 og 2202 i EU's kombinerede nomenklatur.
 3) Mineralvand, limonade og andre varer, som ikke er tilsat kulsyre,  

 henhørende under position 2201 og 2202, saft og most samt koncentrater, der  

 anvendes til fremstilling heraf.
 4) Vand.
 5) Eddike og spiseolie.
 6) Denatureret sprit.
 7) Sæbe, vaske-, rengørings- og rensemidler, pudse-, poler- og skuremidler  

 samt andre varer henhørende under position 3401, 3402 og 3405.
 8) Smøremidler og andre varer henhørende under position 3403 samt varer,  

 der er afgiftspligtige i henhold til lov om energiafgift af  

 mineralolieprodukter.
 9) Bekæmpelsesmidler, der er afgiftspligtige i henhold til lov om afgift  

 af bekæmpelsesmidler.
 10) Maling, lakker, farvestof, kit- og spartelmasse samt andre varer  

 henhørende under position 3208-3210 og 3214.
 11) Parfumevarer, kosmetik og toiletmidler samt andre varer henhørende  

 under position 3303-3307.
 12) Kølervæske til motorer og sprinklervæske.
 13) Kemiske stoffer og produkter, der er omfattet af Miljø- og  

 Energiministeriets bekendtgørelse nr. 801 af 23. oktober 1997 om  

 klassificering, emballering, mærkning, salg og opbevaring af kemiske stoffer  

 og produkter.
 14) Mælk og mejeriprodukter henhørende under position 0401-0403 og 0405,  

 dog bortset fra flydende sød-, let-, skummet- og kærnemælk.
 15) Margarine og andre varer henhørende under position 1517.
 16) Hunde- og kattefoder henhørende under position 2309.10.
17) Saucer, sennep og andre varer henhørende under position 2103 samt  

 tomatpure og tomatsaft henhørende under position 2002.« 3. § 1, stk. 2-4, ophæves.
 4. I § 2, stk. 1 og 2, indsættes efter »§  

 1,»: »nr. 1 og 2, og beholdere omfattet af § 1, nr. 3 og 4, der er  

 godkendt i henhold til bekendtgørelse nr. 124 af 27. februar 1989 om  

 emballage til øl og læskedrikke, som ændret senest ved bekendtgørelse nr. 300  

 af 30. april 1997, og«.
 5. I § 2 indsættes som stk. 3-8:
»Stk. 3 . For salgsemballager og multipak omfattet af § 1,  

 nr. 3-17, bortset fra de af stk. 1 og 2 omfattede beholdere, betales der  

 afgift efter vægt.
Afgiften udgør for emballage af pr. kg 1) fleksibelt fiberbaseret materiale 19 kr. 50 øre 2) ikke fleksibelt fiberbaseret materiale, virgint samt tekstiler 7 kr.  

 50øre 3) ikke fleksibelt fiberbaseret materiale, genvundet 6 kr. 00 øre 4) plast, formfast 7 kr. 50 øre 5) plast, formfast og højfyldt 4 kr. 50  

 øre 6) plast, formfast og UN-godkendt 6 kr. 00 øre 7) plast, fleksibel 30 kr.  

 00 øre 8) aluminium 11 kr. 25 øre 9) hvidblik og andre stålemballager 3 kr.  

 75 øre 10) hvidblik og andre stålemballager, UN-godkendt 3 kr. 00 øre 11)  

 glas og keramik 75 øre 12) laminat 15 kr. 00 øre 13) træ 6 kr. 00 øre Stk . 4. I den afgiftspligtige vægt efter stk. 3 indgår  

 alle dele af emballagen.
Hvis emballagen består af flere materialer, beregnes  

 afgiften som summen af afgifterne af hvert enkelt materiale.
Udgør et  

 materiale mere end 90 pct. af emballagens vægt, kan afgiften beregnes efter  

 satsen for dette materiale og efter emballagens samlede vægt S tk . 5. For emballage eller emballagedele, der består af  

 sammensatte materialer, som ikke kan skilles ad, beregnes afgiften efter  

 afgiftssatsen for laminatemballage, jf. dog stk. 4, 3. pkt.
 Stk. 6. Papir og karton, der vejer op til og med 100 g pr. m2,  

 afregnes som emballage nævnt i stk. 3, nr. 1.
 Stk. 7. Såfremt der ikke foreligger dokumentation for, at  

 indholdet af genvundet materiale udgør mindst 50 pct. i emballage af karton  

 og pap nævnt i stk. 3, nr. 3, skal der betales afgift efter stk. 3, nr. 2.
Stk. 8. Såfremt der ikke foreligger dokumentation for, at  

 indholdet af fyldstof i emballage nævnt i stk. 3, nr. 5, udgør mindst 50  

 pct., skal der betales afgift efter stk. 3, nr. 4.« 6. § 3 affattes således:
 »§ 3. Den, der med henblik på salg fremstiller  

 afgiftspligtige varer omfattet af § 1, nr. 1-4, eller § 2 a, skal anmelde sin  

 virksomhed til registrering hos de statslige told- og skattemyndigheder.
 Stk. 2. Den, der driver mellemhandel med ubrugte afgiftspligtige  

 varer omfattet af § 1, nr. 1-4, eller § 2 a, kan anmelde sin virksomhed til  

 registrering hos de statslige told- og skattemyndigheder.
 Stk. 3. Virksomheder, der pakker eller aftapper varer nævnt i § 1,  

 nr. 1-4, kan anmelde deres virksomhed til registrering.
 Stk. 4. Virksomheder, der pakker eller aftapper varer nævnt i § 1,  

 nr. 5-17, skal anmelde deres virksomhed til registrering.
 Stk. 5. Virksomheder omfattet af stk. 4, som har et årligt salg af  

 afgiftspligtige varer svarende til en afgift på under 2.500 kr., skal dog  

 ikke registreres eller betale afgift.
 Stk. 6. Registrering kan nægtes eller tilbagekaldes, hvis  

 virksomhedens lokaler er eller senere bliver indrettet på en sådan måde, at  

 de statslige told- og skattemyndigheders kontrol efter § 15 ikke kan udføres  

 på rimelig måde.
 Stk . 7. Virksomheder, der er registreret efter  

 merværdiafgiftslovens § 47, stk. 2, og som her til landet sælger  

 afgiftspligtige varer ved fjernsalg, skal registreres efter denne lov hos de  

 statslige told- og skattemyndigheder.
Stk. 8. Til de registrerede virksomheder udstedes et bevis for  

 registreringen.« 7. § 3 a affattes således:
»Registrerede virksomheder er berettiget til, uden at afgiften er  

 berigtiget, fra udlandet og fra andre registrerede virksomheder at modtage  

 ubrugte afgiftspligtige varer.« 8. I § 4, stk. 1, indsættes efter »afgiftspligtige  

 varer«: »eller virksomhedens forbrug af egne ubrugte varer«.
 Stk. 2 bliver herefter stk. 3.
 9. § 5, stk. 1, nr. 3, affattes således:
 »3. varer, der hos virksomheden eller under transport til og fra  

 denne er gået tabt ved brand, brækage eller lignende,».
 10. I § 5, stk. 1, indsættes efter nr. 3:
 »4. brugte varer, hvoraf der tidligere er betalt afgift,».
 Nr. 4 og 5 bliver herefter nr. 5 og 6.
 11. I § 6, stk. 2, ændres: »kan meddele  

 aftapningsvirksomheder og mellemhandlere« til: »meddeler  

 virksomheder, der ikke er registreret efter § 3,».
 12. § 6, stk. 4, affattes således:
»Stk . 4. De statslige told- og skattemyndigheder  

 meddeler virksomheder bevilling til godtgørelse af den erlagte afgift af  

 beholdere omfattet af § 1, nr. 1 eller 2, der brugte leveres tilbage og  

 sælges til fornyet anvendelse i udlandet.
Det er endvidere en betingelse for  

 godtgørelsen, at beholderne eller tilsvarende beholdere er modtaget fra  

 udlandet og afgiftsberigtiget af virksomheden mindre end 1 år, før de leveres  

 tilbage.« 13. § 6, stk. 6 og 7, affattes således:
 »Stk. 6. Emballage, der hos den detailhandlende påfyldes  

 eller på anden måde anvendes til emballering af varer omfattet af § 1, nr.  

 17, med henblik på salg til den endelige bruger, er fritaget for afgift.
Stk. 7. De statslige told- og skattemyndigheder fastsætter de  

 nærmere regler for afgiftsfritagelse og afgiftsgodtgørelse efter stk.  

 1-6.« 14. I § 7, stk. 1, ændres »pakninger (beholdere) og  

 poser« til: »afgiftspligtige varer«.
 15. I § 7 a, stk. 1, ændres to steder »pakningerne  

 (beholderne) eller poserne« til: »varerne«.
 16. I § 7 a indsættes efter stk. 3 som nyt stykke:
»Stk. 4. Varemodtagere, der modtager afgiftspligtige varer  

 svarende til en afgift på under 2.500 kr. pr. kalenderår, skal ikke anmeldes  

 efter stk. 1 hos de statslige told- og skattemyndigheder, afgive anmeldelse  

 eller indbetale afgiften.« Stk. 4-6 bliver herefter stk. 5-7.
 17. § 9, stk. 2, affattes således:
»Stk. 2. Andre registrerede virksomheder skal føre regnskab  

 over tilgang af uberigtigede varer og udlevering samt forbrug af  

 afgiftspligtige varer.
Virksomhederne skal holde lageret af  

 afgiftsberigtigede varer adskilt fra lageret af uberigtigede varer.« 18. I § 15, stk. 5, ændres to steder  

 »detailsalgspakninger« til: »emballager«.
 19. I § 18, stk. 1, nr. 2, ændres »§ 3, stk. 1, 1.  

 pkt.,» til: »§ 3, stk. 1, 4 eller 7«.
 20. I § 18, stk. 1, nr. 5, ændres »§ 3, stk. 1,»  

 til: »§ 3, stk. 6,».
 21. I § 21 b, stk. 1, indsættes efter nr. 1 som nyt nummer:
»2) Spørgsmål om den afgiftspligtige vægt efter § 2, stk. 3-8.« Nr. 2-4 bliver herefter nr. 3-8.
§ 2 Stk 1. Loven træder i kraft den 1. januar 1999, jf. dog stk. 3.
 Stk 2. Loven finder anvendelse på varer, der fra og med den 1.  

 januar 1999 udleveres fra registrerede virksomheder, angives til fortoldning  

 eller modtages fra udlandet.
 Stk. 3. Virksomheder, der fremstiller salgsemballage eller  

 multipak til de varer, der er nævnt i § 1, nr. 2, og virksomheder omfattet af  

 § 3, stk. 4 eller 7, i lov om afgift af visse emballager samt visse poser af  

 papir eller plast m.v., som affattet ved denne lovs § 1, nr. 6, skal senest  

 den 1. december 1998 anmelde sig til registrering hos de statslige told- og  

 skattemyndigheder.
 Stk. 4. Virksomheder, der skal registreres efter stk. 3, skal  

 opgøre lagerbeholdningen pr. 1. januar 1999 af varer, der bliver  

 afgiftspligtige efter § 1, stk. 1, i lov om afgift af visse emballager samt  

 visse poser af papir eller plast m.v., som affattet ved denne lovs § 1, nr.  

 2. Virksomhederne skal indsende opgørelsen over lagerbeholdningerne af  

 afgiftspligtige varer til de statslige told- og skattemyndigheder senest 15.  

 januar 1999.
 Stk. 5. De statslige told- og skattemyndigheder fastsætter de  

 nærmere regler for opgørelsen efter stk. 4.
Stk. 6. De i stk. 4 nævnte virksomheder skal give de statslige  

 told- og skattemyndigheder adgang til at kontrollere de indsendte opgørelser  

 ved eftersyn af lagre, forretningsbøger m.v.
Virksomhedernes indehavere og de  

 i virksomhederne beskæftigede personer skal yde de statslige told- og  

 skattemyndigheder fornøden vejledning og hjælp.
 Stk. 7. Virksomheder, der er registreret efter § 3, stk. 1 eller  

 2, i lov om afgift af visse detailsalgspakninger og visse poser af papir  

 eller plast m.v., og som efter lovens ikrafttræden ikke med henblik på salg  

 vil fremstille afgiftspligtige poser eller varer omfattet af § 1, nr. 1 eller  

 2, i lov om afgift af visse emballager samt visse poser af papir eller plast  

 m.v., som affattet ved denne lovs § 1, nr. 2, eller drive mellemhandel med  

 sådanne ubrugte varer, skal afmeldes fra registrering hos de statslige told-  

 og skattemyndigheder.
 Stk. 8 . Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug for  

 afgiftskontrollen efter stk. 6, straffes med bøde.
 Stk. 9 . Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Oprindeligt fremsat forslag § 1 I lov om afgift af visse detailsalgspakninger og visse poser af papir  

 eller plast m.v., jf. lovbekendtgørelse nr. 623 af 30. juni 1994, som ændret  

 ved § 11 i lov nr. 1098 af 29. december og § 7 i lov nr. 1107 af 29. december  

 1997, foretages følgende ændringer:
 1. Lovens titel affattes således:
 »Lov om afgift af visse emballager samt visse poser af papir eller  

 plast m.v.«.
 2. § 1, stk. 1, affattes således:
 »Der svares afgift til statskassen af salgsemballager og multipak med  

 et rumindhold på under 50 liter til følgende varer:
 1) Spiritus, vin og frugtvin samt øl.
 2) Mineralvand, limonade og andre varer, som er tilsat kulsyre, henhørende  

 under position 2201 og 2202 i EU's kombinerede nomenklatur.
 3) Mineralvand, limonade og andre varer, som ikke er tilsat kulsyre,  

 henhørende under position 2201 og 2202, saft og most samt koncentrater, der  

 anvendes til fremstilling heraf.
 4) Vand.
 5) Eddike og spiseolie.
 6) Denatureret sprit.
 7) Sæbe, vaske-, rengørings- og rensemidler, pudse-, poler- og skuremidler  

 samt andre varer henhørende under position 3401, 3402 og 3405.
 8) Smøremidler og andre varer henhørende under position 3403 samt varer,  

 der er afgiftspligtige i henhold til lov om energiafgift af  

 mineralolieprodukter.
 9) Bekæmpelsesmidler, der er afgiftspligtige i henhold til lov om afgift  

 af bekæmpelsesmidler.
 10) Maling, lakker, farvestof, kit- og spartelmasse samt andre varer  

 henhørende under position 3208 - 3210 og 3214.
 11) Parfumevarer, kosmetik og toiletmidler samt andre varer henhørende  

 under position 3303 - 3307.
 12) Kølervæske til motorer og sprinklervæske.
 13) Kemiske stoffer og produkter, der er omfattet af Miljø- og  

 Energiministeriets bekendtgørelse nr. 801 af 23. oktober 1997 om  

 klassificering, emballering, mærkning, salg og opbevaring af kemiske stoffer  

 og produkter.
 14) Mælk og mejeriprodukter henhørende under position 0401 - 0403 og 0405,  

 dog bortset fra flydende sød-, let-, skummet- og kærnemælk.
 15) Margarine og andre varer henhørende under position 1517.
 16) Legetøj henhørende under position 9501-9503.
 17) Hunde- og kattefoder henhørende under position 2309.10.
 18) Saucer, sennep og andre varer henhørende under position 2103 samt  

 tomatpure og tomatsaft henhørende under position 2002.«.
 3. § 1, stk. 2-4, ophæves.
 4. I § 2, stk. 1 og 2, indsættes efter »§ 1,»:  

 »nr. 1 og 2, og beholdere omfattet af § 1, nr. 3 og 4, der er godkendt i  

 henhold til bekendtgørelse nr. 124 af 27. februar 1989 om emballage til øl og  

 læskedrikke, som ændret senest ved bekendtgørelse nr. 300 af 30. april 1997,  

 og«.
 5. I § 2 indsættes som stk. 3-5 :
» Stk. 3 . For salgsemballager og multipak omfattet af § 1,  

 stk. 1, nr. 3-18, bortset fra de af stk. 1 og 2 omfattede beholdere, betales  

 der afgift efter vægt.
Afgiften udgør for emballage af:
Stk . 4. I den afgiftspligtige vægt efter stk. 3 indgår  

 alle dele af emballagen.
Hvis emballagen består af flere materialer, beregnes  

 afgiften som summen af afgifterne af hvert enkelt materiale.
Udgør et  

 materiale mere end 95 pct. af emballagens vægt, kan afgiften beregnes efter  

 satsen for dette materiale og efter emballagens samlede vægt.
 Stk . 5. For emballage eller emballagedele, der består af  

 sammensatte materialer, som ikke kan skilles ad, beregnes afgiften efter  

 afgiftssatsen for laminatemballage, jf. dog stk. 4, 3. pkt.«.
 6. I § 3 indsættes efter stk. 2 som nye stykker:
 »Stk 3. Virksomheder, der pakker eller aftapper varer nævnt i  

 § 1, stk. 1, nr. 1-18, kan anmelde sin virksomhed til registrering.
 Stk. 4. Virksomheder som nævnt i stk. 1-3, der har et årligt salg  

 af afgiftspligtige varer svarende til en afgift på under 500 kr. skal ikke  

 registreres eller betale afgift.
 Stk . 5. Virksomheder, der er registreret efter  

 merværdiafgiftslovens § 47, stk. 2, og som her til landet sælger  

 afgiftspligtige varer ved fjernsalg, skal registreres efter denne lov hos de  

 statslige told og skattemyndigheder.«.
 Stk. 3 bliver herefter stk. 6.
 7. § 3 a affattes således:
 »Registrerede virksomheder er berettiget til, uden at afgiften er  

 berigtiget, fra udlandet og fra andre registrerede virksomheder at modtage  

 ubrugte afgiftspligtige varer.«.
 8. I § 4 indsættes efter stk. 1 som nyt stykke:
 »Stk. 2. Registrerede virksomheders forbrug af egne ubrugte  

 varer sidestilles med udlevering.«.
 Stk. 2 bliver herefter stk. 3.
 9. § 5, stk. 1 , nr. 3 affattes således:
 »3. varer, der hos virksomheden eller under transport til og fra  

 denne er gået tabt ved brand, brækage eller lignende,».
 10. I § 6, stk. 2, ændres: »kan meddele  

 aftapningsvirksomheder og mellemhandlere« til: »meddeler  

 virksomheder, der ikke er registreret efter § 3,».
 11. § 6, stk. 4, affattes således:
» Stk . 4. De statslige told- og skattemyndigheder  

 meddeler virksomheder bevilling til godtgørelse af den erlagte afgift af  

 beholdere omfattet af § 1, stk. 1, nr. 1-2, der brugte leveres tilbage til  

 fornyet anvendelse i udlandet.
For beholdere med et rumindhold over 60 cl kan  

 der dog kun meddeles bevilling til godtgørelse af 80 pct. af den erlagte  

 afgift.
Det er en betingelse for godtgørelsen, at beholderne eller  

 tilsvarende beholdere er modtaget fra udlandet og afgiftsberigtiget af  

 virksomheden mindre end 1 år, før de leveres tilbage.«.
 12. § 6, stk. 7, ophæves.
 13. I § 7, stk. 1, ændres: »pakninger (beholdere) og  

 poser« til: »afgiftspligtige varer«.
 14. I § 7 a, stk. 1, ændres to steder: »pakningerne  

 (beholderne) eller poserne« til: »varerne«.
 15. I § 7 a indsættes efter stk. 3 som nyt stykke:
 » Stk. 4. Varemodtagere, der modtager afgiftspligtige varer  

 svarende til en afgift på under 500 kr. pr. kalenderår, skal ikke anmeldes  

 efter stk. 1 hos de statslige told- og skattmyndigheder, afgive anmeldelse  

 eller indbetale afgiften.«.
 Stk. 4-6 bliver herefter stk. 5-7.
 16. § 9, stk. 2, affattes således:
» Stk. 2. Andre registrerede virksomheder skal føre regnskab  

 over tilgang af uberigtigede varer og udlevering samt forbrug af  

 afgiftspligtige varer.
Virksomhederne skal holde lageret af  

 afgiftsberigtigede varer adskilt fra lageret af uberigtigede varer.«.
 17. I § 18, stk. 1, nr. 2, indsættes efter: »§ 3, stk.  

 1, 1. pkt.,»: »og stk. 5,».
 18. I § 21 b, stk. 1, indsættes efter nr. 1 som nyt  

 nummer:
 »2) Spørgsmål om den afgiftspligtige vægt efter § 2, stk. 3-5.«.
 Nr. 2-4 bliver herefter nr. 3-5.
§ 2 Stk 1. Loven træder i kraft den 1. januar 1999, jf. dog stk. 3. §  

 1, nr. 12, træder dog i kraft den 1. januar 2000.
 Stk 2. Loven finder anvendelse på varer, der fra og med den 1.  

 januar 1999 udleveres fra registrerede virksomheder, angives til fortoldning  

 eller modtages fra udlandet. § 1, nr. 11, finder dog anvendelse på beholdere,  

 der leveres tilbage til udlandet fra og med den 1. januar 2000.
 Stk. 3. Virksomheder, der fremstiller salgsemballage eller  

 multipak til de varer, der er nævnt i § 1, nr. 2, og virksomheder omfattet af  

 § 3, stk. 5, i lov om afgift af visse emballager samt visse poser af papir  

 eller plast m.v., som affattet ved denne lovs § 1, nr. 6, skal senest den 1.  

 december 1998 anmelde sig til registrering hos de statslige told- og  

 skattemyndigheder. § 3, stk. 1, 2 pkt., stk. 2 og 3, der bliver stk. 6, i lov  

 om afgift af visse detailsalgspakninger og visse poser af papir eller plast  

 m.v., finder tilsvarende anvendelse.
 Stk. 4. Virksomheder, der skal registreres efter stk. 3, skal  

 opgøre lagerbeholdningen pr. 1. januar 1999 af varer, der bliver  

 afgiftspligtige efter § 1, stk. 1, i lov om afgift af visse emballager og  

 visse poser af papir eller plast m.v., som affattet ved denne lovs § 1, nr.  

 2. Virksomhederne skal indsende opgørelsen over lagerbeholdningerne af  

 afgiftspligtige varer til de statslige told- og skattemyndigheder senest 15.  

 januar 1999.
 Stk. 5. De statslige told- og skattemyndigheder fastsætter de  

 nærmere regler for opgørelsen efter stk. 4.
Stk. 6. De i stk. 4 nævnte virksomheder skal give de statslige  

 told- og skattemyndigheder adgang til at kontrollere de indsendte opgørelser  

 ved eftersyn af lagre, forretningsbøger m.v.
Virksomhedernes indehavere og de  

 i virksomhederne beskæftigede personer skal yde de statslige told- og  

 skattemyndigheder fornøden vejledning og hjælp.
 Stk. 7 . Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug for  

 afgiftskontrollen efter stk. 6, straffes med bøde.
 Stk. 8 . Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Bemærkninger til lovforslaget Almindelige bemærkninger I forbindelse med finanslovsforhandlingerne i december 1997 blev det  

 aftalt mellem regeringen, CD, SF og J.
Haugaard, at emballageafgiften skulle  

 ændres ved et lovforslag, der skulle fremsættes i folketingsåret 1997/98.
Parterne aftalte, at: »regeringen arbejder på, inden for uændrede  

 provenumæssige rammer, at få vedtaget i denne folketingssamling en  

 materialeafhængig emballageafgift på et nærmere angivet område, der senere  

 søges udvidet.
Den nye afgift skal indebære en omlægning af den  

 volumenbaserede afgift til en vægtbaseret afgift og dermed tilskynde til  

 miljøvenlig adfærd.
For flasker, som indgår i de eksisterende retursystemer,  

 kan man dog forestille sig andre løsninger.
Regeringen forpligter sig til  

 løbende at orientere SF og CD om arbejdet.«.
 Med henblik på at udmønte ovenstående aftale foreslår regeringen, at den  

 nuværende volumenbaserede afgift på flasker og dunke erstattes med en  

 vægtbaseret afgift, således at der kommer afgiftssatser på papir, karton, pap  

 og tekstiler, glas og keramik, plast, laminat, aluminium, blik og træ.
Det foreslås endvidere, at afgiften på flasker og dunke erstattes af en  

 afgift på emballager til udvalgte varegrupper.
Herved opnås der en  

 afgiftsmæssig ligestilling af alle typer emballager, der anvendes til en  

 bestemt type varer.
Det er en videreførsel af det princip, som gælder på  

 afgiftens oprindelige område - drikkevarer m.v.
Det er endvidere i  

 overensstemmelse med Miljøstyrelsens, Skatteministeriets og Told Skats  

 redegørelse om indførelse af en administrerbar emballageafgift.
I denne  

 redegørelse anbefales det, at man gennemfører ændringerne i emballageafgiften  

 ved trinvist at lægge afgift på emballager til udvalgte varegrupper, og at  

 man begynder med varegrupper, som mængdemæssigt er af stor betydning.
Det  

 foreliggende forslag tager hovedsageligt udgangspunkt i det eksisterende  

 afgiftsområde, og omfatter en række emballagetunge produkter.
Herved får man  

 mulighed for at indhøste tekniske og miljømæssige erfaringer med afgiftens  

 virkninger inden for et mindre område og efterfølgende muligheder for at  

 justere afgifterne, inden de udbredes til flere eller alle varegrupper.
Med udgangspunkt i ovennævnte redegørelse foreslås det, at salgsemballager  

 til maling, kosmetik, visse mejeriprodukter, margarine, sæbe og  

 rengøringsmidler, kølervæske, bekæmpelsesmidler, kemikalieprodukter,  

 smøreolier og andre olieprodukter, legetøj, hunde- og kattefoder og saucer  

 m.v. bliver afgiftspligtige.
Herved opnår man bl.a., at de mulige  

 afgrænsnings- og konkurrenceforvridningsproblemer, som flaske- og  

 dunkeafgiften kan give anledning til, fjernes, og samtidig får man afprøvet  

 de nye vægtbaserede afgifter på større, men forholdsvis vel afgrænsede  

 områder.
Omlægningen til en vægtbaseret afgift kræver et væsentligt lavere  

 afgiftsniveau end det hidtil gældende, idet et for højt afgiftsniveau kan  

 have utilsigtede miljømæssige konsekvenser.
Der foreslås derfor vægtbaserede  

 afgiftssatser, der indebærer, at 1 liter emballeret vare gennemsnitligt  

 belastes med ca. 31 øre excl. moms, uanset hvilket materiale varen er  

 emballeret i.
Til sammenligning belastes en flaske eller dunk af glas og  

 plast, der kan rumme 1 liter, efter de gældende regler med 160 øre excl.  

 moms.
Herudover foreslås det, at afgiften af emballager til læskedrikke m.v.  

 uden kulsyre, samt spiseolie, eddike og denatureret sprit også gøres  

 vægtbaseret.
Derimod ændres den volumenbaserede afgift for emballager til øl,  

 vin, spiritus og læskedrikke med kulsyre ikke, idet disse emballager oftest  

 forhandles i emballager, der indgår i retursystemer, hvor det er vigtigt at  

 fastholde et højt afgiftsniveau.
Det foreslås endvidere, at afgiftsgodtgørelsen ved eksport af tomme  

 vinflasker med henblik på fornyet anvendelse reduceres til 80 pct. af den  

 betalte afgift.
Den nuværende fulde afgiftsgodtgørelse giver eksport af brugt  

 emballage en konkurrencemæssig for fordelagtig stilling i forhold til  

 indsamling og genpåfyldning af flasker i Danmark.
 Overordnet er det regeringens opfattelse, at forslaget vil bidrage til at  

 mindske de problemer, som flaske- og dunkeafgiften har givet anledning til,  

 samtidig med at der indhøstes erfaringer, som kan smidiggøre en eventuel  

 senere udvidelse af det afgiftspligtige område til flere eller alle  

 varegrupper.
Provenumæssige konsekvenser Med dette forslag udvides emballageafgiftens dækningsområde, og afgiften  

 omlægges delvist fra at være volumen til at være vægtbaseret.
Den  

 volumenbaserede afgift på emballager til øl, vin, spiritus og læskedrikke  

 m.v. med kulsyre ændres ikke.
Derimod flyttes læskedrikke m.v. uden kulsyre,  

 denatureret sprit samt eddike og spiseolier fra volumenafgiften til den  

 vægtbaserede afgift.
Endelig ophæves den generelle afgift på flasker og  

 dunke, og godtgørelsen på vinflasker, der eksporteres til udlandet med  

 henblik på fornyet anvendelse, reduceres.
 Emballageafgiften udvides til at omfatte salgsemballage til en række  

 udvalgte varegrupper.
En opgørelse af grundlaget for den vægtbaserede emballageafgift er meget  

 usikker.
Usikkerheden kan henføres til emballagernes vægt, antallet af  

 emballerede varer forbrugt i Danmark og emballagestatistikkernes fordeling  

 mellem afgiftspligtige og afgiftsfri emballagetyper.
Det er derfor forbundet  

 med betydelig usikkerhed at skønne over provenuet af emballageafgiften.  

 Hertil kommer, at afgiften vil medføre en vis adfærdsmæssig tilpasning hos  

 producenterne i retning af lettere emballager til en lavere afgift målt pr.  

 stk.
Provenuskønnene er baseret på en række forskellige kilder.
Dels har  

 forskellige virksomheder indenfor affalds- og emballagebranchen foretaget  

 opgørelser af emballagemængderne, dels har Danmarks Statistik opgørelser over  

 forsyningsbalancer og forbrug af en lang række varer.
Ophævelsen af den generelle afgift på flasker og dunke vil umiddelbart  

 medføre et provenutab på 335 mill. kr.
Hertil kommer, at der tabes et provenu  

 af den volumenbaserede afgift på læskedrikke m.v. uden kulsyre, eddike,  

 spiseolier og denatureret sprit, der med stor usikkerhed kan skønnes at  

 udgøre 170 mill. kr.
På helårsbasis kan det således med usikkerhed skønnes,  

 at det samlede provenutab er i størrelsesordenen 505 mill. kr. eksklusiv  

 moms.
Den vægtbaserede afgift på de nye varegrupper samt læskedrikke m.v. uden  

 kulsyre, spiseolier, eddike og denatureret sprit kan med stor usikkerhed  

 skønnes at give et provenu på helårsbasis på 505 mill. kr.
Heraf kan det  

 skønnes, at afgiften på læskedrikke m.v. uden kulsyre, spiseolier, eddike og  

 denatureret sprit bidrager med ca. 55 mill. kr. og det øvrige nye vareområde  

 med ca. 425 mill. kr.
Hertil kommer et provenu som følge af reduktionen af  

 godtgørelsen for flasker, der eksporteres til udlandet med henblik på fornyet  

 anvendelse, på ca. 25 mill. kr.
 På helårsbasis såvel som for finansåret 1999 skønnes dette lovforslag  

 således ikke at have provenumæssige konsekvenser bortset fra den nævnte  

 provenugevinst på 25 mill. kr., som først får virkning fra 2000.
Administrative konsekvenser for det offentlige Såvel udvidelsen af det afgiftspligtige vareområde som forslaget om, at  

 aftapnings- og påfyldningsvirksomheder skal kunne registreres som  

 afgiftspligtige oplagshavere, medfører et øget antal registrerede  

 oplagsvirksomheder.
Forslaget skønnes således at medføre engangsudgifter for ToldSkat på 1,9  

 mill. kr. til information og edb-udvikling.
Hertil kommer årlige  

 driftsudgifter på 0,2 mill. kr. samt et årligt merforbrug på 5 årsværk  

 svarende til 1,8 mill. kr. til administration og kontrol.
Miljømæssige konsekvenser Med dette forslag skabes der øgede incitamenter til at reducere vægten af  

 de afgiftsbelagte emballager.
Vægtafgiften vil tilskynde til at nedsætte  

 mængden af materialeanvendelse til emballering af den enkelte vare.
Herved  

 opnås der et mindre emballageforbrug og som en direkte følge heraf mindre  

 affaldsmængder.
Indførelsen af vægtindeks medfører reelt, at der lægges en afgift på  

 plast, papir, glas mv. i den udstrækning disse materialer anvendes til at  

 emballere de afgiftspligtige vareområder.
Prisen på materialerne bliver  

 dermed højere, hvorved produktionsomkostningerne forøges.
Dette giver  

 emballageproducenterne et større incitament til at forsøge at reducere  

 materialeforbruget.
Inden for hvert emballagemateriale har producenterne  

 tilskyndelse til at reducere vægten af materiale pr. emballage for derved at  

 reducere de med afgiften forøgede omkostninger.
Det foreslåede vægtindeks stiller i udgangssituationen den gennemsnitlige  

 emballage til 1 liter vare afgiftsmæssigt ens uafhængigt af  

 emballagematerialet.
Således skal der i gennemsnit betales samme afgift pr.  

 stk. for emballager af forskellige materialer men med samme volumen.
Afgiften kan i nogle tilfælde tilskynde til et skifte til andre  

 emballagematerialer, hvor der er større mulighed for at reducere emballagens  

 vægt og dermed reducere afgiften mv.
Når der ikke ligger en afvejning af de  

 enkelte emballagematerialers miljøbelastning i vægtindekset, kan  

 afgiftsbetingede skift i anvendelsen af emballagematerialer ikke på forhånd  

 vurderes.
Et skift til et andet materiale kan være til gavn for miljøet, men  

 kan ligeledes øge miljøbelastningen afhængigt af materialet.
Det foreslåede indeks er således ikke et såkaldt LCA-indeks baseret på en  

 livscyklusvurdering af de enkelte emballagematerialers miljøbelastning.
Det  

 er ikke på nuværende tidspunkt muligt at udarbejde et metodemæssigt og  

 datamæssigt tilstrækkeligt velfunderet LCA-indeks.
Regeringen ønsker på  

 længere sigt at kunne supplere det ovennævnte afgiftsindeks med resultater  

 fra LCA vurderinger af de enkelte materialer.
Økonomiske og administrative konsekvenser for erhvervslivet Økonomiske konsekvenser Lovforslaget indebærer en omlægning af den eksisterende afgift på flasker  

 og dunke til at være en afgift på emballering af udvalgte varer.
Herved opnås  

 der en konkurrencemæssig ligestilling mellem forskellige former for  

 emballering, og det sikres, at der ikke foretages samfundsøkonomisk  

 uhensigtsmæssige skift fra afgiftsbelagte flasker og dunke til afgiftsfri  

 alternative emballager.
For erhvervslivet som helhed medfører lovforslaget ikke nogen  

 merbelastning, da der ikke gennemføres nogen samlet afgiftsforhøjelse.
Da  

 emballageafgiften pålægges alt indenlandsk forbrug af de omfattede  

 varegrupper og afgiften godtgøres ved eksport vil afgiften som hovedregel  

 kunne overvæltes på forbrugerne.
Det skønnes, at langt den største del af  

 afgiften påhviler de private husholdninger.
 Erhvervene vil dog i begrænset omfang blive belastet direkte af afgiften  

 som følge af, at også virksomhedernes egetforbrug af emballerede produkter,  

 afgiftsbelægges.
Denne afgiftsbelastning vil variere fra erhverv til erhverv.
De erhverv,  

 der før dette lovforslag var belastet af afgiften på flasker og dunke, men  

 som ikke belastes af den nye vægtbaserede afgift, vil umiddelbart få en  

 gevinst.
De erhverv, som ikke tidligere har betalt emballageafgift, vil  

 derimod umiddelbart blive pålagt en afgiftsbyrde.
For andre erhverv vil  

 afgiftsbelastningen blive lempet eller forhøjet afhængigt af emballagernes  

 vægt, størrelse og materiale.
Lovforslaget har været forelagt Erhvervsministeriets Testpanel.  

 Lovforslaget vil være administrativt neutralt for 92 pct. af virksomhederne,  

 idet de vurderer, at deres administration ikke vil blive berørt af  

 lovforslaget.
Dermed berører lovforslaget kun 8 pct. af virksomhederne.
 Af disse 8 pct. af virksomhederne er ca. 2/3 beskæftiget inden for  

 detailhandel (undtagen biler) og engroshandel og agenturhandel (undtagen  

 biler).
5 pct. af virksomhederne vurderer, at de vil få administrative byrder på  

 engangsbasis.
Byrderne er typisk prisændringer, kontooprettelse til bogføring  

 af afgiften, opdeling og vejning af emballagen og henvendelse til udenlandske  

 leverandører vedrørende de nødvendige oplysninger.
Størstedelen af  

 virksomhederne skal bruge under en time på de ekstra engangsopgaver.
 Kun omkring 1 pct. af virksomhederne vil få behov for ekstern rådgivning -  

 nogle på engangsbasis og andre løbende.
5,5 pct. af virksomhederne vurderer, at de vil få løbende administrative  

 byrder som følge af lovforslaget.
Byrderne er typisk i forbindelse med  

 beregning, betaling og bogføring af afgiften.
Ca. 2/3 af disse virksomheder  

 skal bruge under en time pr. måned på de ekstra løbende opgaver.
Administrative konsekvenser Forslagets regler for opgørelserne af emballagernes vægt er stort set  

 identiske med de regler, der er gældende i Tyskland.
Dette vil lette  

 administrationen i de virksomheder, der er bekendt med det tyske system og  

 som bliver omfattet af nærværende lovforslag.
Det samme er i et vist omfang  

 tilfældet for importører af varer, der af den udenlandske producent også  

 eksporteres til Tyskland, idet producenten af disse varer vil skulle opgøre  

 emballage mængderne til Tyskland på samme måde som ovenfor, dvs. den  

 information, der kræves for at kunne beregne afgiften, burde allerede være  

 tilstede.
Andre virksomheder og importører burde principielt være i besiddelse af  

 oplysninger, som muliggør en afgiftsberegning, idet enhver producent eller  

 importør af hhv. tomme og fyldte emballager, i henhold til Miljø- og  

 Energiministeriets bekendtgørelse nr. 298 af 20. april 1997 om visse krav til  

 emballager, efter anmodning skal fremlægge oplysninger om materialer og  

 stoffer anvendt i alle emballagekomponenter og vægten af de enkelte  

 materialer anvendt til emballering pr. produktenhed.
Det kan dog ikke  

 afvises, at lovforslaget for disse virksomheder i en indkøringsfase vil  

 medføre en vis administration i forbindelse med fremskaffelsen af de  

 oplysninger, der skal danne grundlag for afgiftsberegningen.
Forslagets forhold til EU-retten Ændringerne til en vægtbaseret afgift skal meddeles til EU-Kommissionen i  

 henhold til Rådets direktiv af 22. marts 1983 om en informationsprocedure med  

 hensyn til tekniske standarder og forskrifter (83/189/EØF) samt i henhold til  

 Rådets direktiv af 20. december 1994 om emballage og emballageaffald.
Godtgørelsesordningen for udførsel af genbrugsflasker med henblik på  

 genpåfyldning i udlandet kan rejse spørgsmål om overensstemmelse med  

 EU-traktatens statsstøtteregler.
Det er dog Skatteministeriets vurdering, at  

 ordningen også efter nedsættelse af godtgørelsen til 80 pct. af afgiften er i  

 overensstemmelse med traktaten.
Spørgsmålet om, hvorvidt den gældende afgiftsfritagelse for emballager til  

 mejeriprodukter er i overensstemmelse med EU-traktatens statsstøtteregler  

 overvejes for tiden i EU-Kommissionen på foranledning af et spørgsmål fra et  

 EU-parlamentsmedlem.
I forslaget begrænses afgiftsfritagelsen til kun at  

 gælde for emballage til sød-, let- skumme- og kærnemælk.
Det er tanken at  

 orientere Kommissionen om denne ændring.
Bemærkninger til lovforslagets enkelte bestemmelser Til § 1 Til nr. 1-3.
Efter forslaget er enhver form for salgsemballage og multipak med et  

 rumindhold på under 50 l omfattet af afgiftspligten.
Det afgørende for  

 afgiftspligten er, om der er tale om emballering af varen med henblik på salg  

 til den endelige bruger eller forbruger.
Den endelige forbruger eller bruger  

 kan være såvel en privat person som en virksomhed.
F.eks. vil virksomheden  

 være den endelige bruger, når et hotel indkøber sæbe, som anvendes på  

 hotelværelserne til gæsternes fri disposition, når en frisør indkøber shampo  

 til brug for vask af kundernes hår før klipning, når en mekaniker indkøber  

 smøreolie, som anvendes ved reparation af kundernes biler, når en maler  

 indkøber maling til brug i sin virksomhed, og når en bager indkøber ymer til  

 anvendelse i sine brødprodukter.
Ved salgsemballage (primær emballage) forstås emballage, der er udformet  

 på en sådan måde, at den på salgsstedet udgør en salgsenhed for den endelige  

 bruger eller forbruger.
Vareprøver, der ikke er beregnet til salg, og hvor  

 emballagens art og form klart adskiller sig fra varer, der almindeligvis  

 sælges, er derimod ikke afgiftspligtige.
Ved multipak (sekundær emballage)  

 forstås emballage udformet på en sådan måde, at den på salgsstedet udgør en  

 samling af et vist antal salgsenheder, uanset om den sælges sådan til den  

 endelige bruger eller forbruger, eller om den kun bruges til at fylde  

 hylderne på salgsstedet.
Dobbeltemballering af varer er dermed fuldt ud  

 omfattet af afgiften.
Derimod er transportemballage (tertiær emballage) ikke  

 omfattet af afgiftspligten.
Ved transportemballage forstås emballage til  

 håndtering og transport af et antal salgsenheder eller multipakemballager.  

 Transportemballage sikrer varerne imod skader ved håndtering og transport af  

 varerne.
Disse definitioner svarer til definitionerne på emballager i Miljø-  

 og Energiministeriets bekendtgørelse om visse krav til emballager og i EU's  

 emballagedirektiv.
 Det foreslås, at salgsemballager og multipak med et rumindhold på 50 liter  

 og derover skal være afgiftsfri.
Baggrunden herfor er, at visse store emballager kan betegnes som  

 transportemballage såvel som multipak eller salgsemballage.
Med en øvre  

 litergrænse skabes der en klar afgrænsning.
Efter de hidtidige regler har der  

 i praksis været fastsat forskellige litergrænser med henblik på at afgrænse  

 detailsalgsemballage fra anden emballage.
Efter forslaget afløses denne  

 praksis nu af den faste litergrænse på 50.
 Lovens titel foreslås ændret som følge af denne præcisering af  

 afgiftsgrundlaget.
 Afgiftsfritagelsen for flasker og dunke til emballering af medicin  

 foreslås ophævet, da den bliver overflødig ved omlægning af afgiften til at  

 være baseret på varegrupper.
 Den særlige bemyndigelsesregel om afgiftspligt af halvfabrikata foreslås  

 ophævet, da den bliver overflødig, når det samtidig foreslås, at ikke kun  

 emballageproducenter, men også virksomheder, der emballerer varer, kan  

 registreres som afgiftspligtige.
Smør m.v. og visse mælkeprodukter foreslås omfattet af den vægtbaserede  

 afgift bortset fra flydende sød-, let-, skummet- og kærnemælk.  

 Mejeriprodukter har hidtil været fuldt ud fritaget for afgiften på flasker og  

 dunke.
Med den fortsatte afgiftsfritagelse for sød-, let-, skummet- og  

 kærnemælk tages der hensyn til børnefamiliernes mælkeforbrug.
 Ved omlægningen til en vægtbaseret afgift sænkes afgiftsniveauet  

 væsentligt, og der er derfor ikke behov for fuldt ud at videreføre den  

 afgiftsfritagelse for alle mejeriprodukter, som oprindeligt blev indført af  

 hensyn til børnefamiliernes økonomi.
Afgiften omlægges fra at være en afgift på bestemte emballagetyper  

 (flasker og dunke) til at være en afgift på alle former for emballage, som  

 anvendes til emballering af bestemte varer.
Det betyder, at enhver form for  

 emballering bliver afgiftspligtig, såfremt der er tale om emballering af en  

 vare, som er omfattet af bestemmelsen.
Herved sikres der konkurrencemæssig  

 neutralitet mellem forskellige former for emballering.
Denne form for  

 afgrænsning af det afgiftspligtige område svarer til den, der allerede  

 anvendes på lovens oprindelige anvendelsesområde, dvs. drikkevareemballage  

 m.v.
Der foreslås tolv nye afgiftspligtige vareområder.
Der er i vid  

 udstrækning tale om vareområder, som allerede er omfattet af den gældende  

 afgift på flasker og dunke.
Producenterne af disse varer vil derfor i  

 tilsvarende omfang allerede være registrerede efter loven.
Vareområderne er  

 karakteriseret ved at være forholdsvis afgrænselige, hvilket er en  

 administrativ fordel for virksomheder og myndigheder.
Endelig er der for  

 disse varegruppers vedkommende altovervejende tale om faste emballager.
Det  

 gør det lettere at sikre, at vægtindekserne bliver neutrale m.h.t.  

 materialevalg.
 Det foreslås, at det afgiftspligtige vareområde udvides til at omfatte  

 emballager til:
 - Alle former for sæbe og rengøringsmidler, uanset om disse midler er i  

 flydende eller i fast form, poler- og pudsemidler, herunder skurepulver m.v.,  

 samt andre lignende varer.
 - Smøremidler til f.eks. maskiner, motorer og apparater, præparater til  

 olie- og fedtbehandling af tekstiler, læder m.v., visse hudsmøremidler samt  

 varer, der er afgiftspligtige efter mineralolieafgiftsloven.
 - Bekæmpelsesmidler omfattet af lov om afgift af bekæmpelsesmidler, d.v.s.  

 bl.a. insektbekæmpelsesmidler, afsvampningsmidler, ukrudtsmidler og  

 plantevækstsregulatorer.
 - Maling og lakker, limfarve og lignende samt tilberedte koldtvandsfarver,  

 kit, spartelmasse og lignende.
 - Parfumevarer, kosmetik og toiletmidler såsom parfume og toiletvand,  

 sminke, hårplejemidler, deodoranter, tandpasta m.v. samt badesalt og  

 lignende.
 - Kølervæske til motorer og sprinklervæske.
- Kemiske stoffer og produkter, der er omfattet af Miljø- og  

 Energiministeriets bekendtgørelse om klassificering, emballering, mærkning,  

 salg og opbevaring.
Emballeringen af de nævnte stoffer og produkter er  

 afgiftspligtig, uanset i hvilket omfang der stilles særlige krav til  

 klassificering, emballering, mærkning, salg og opbevaring.
- Mælk og mejeriprodukter, herunder produkter der er koncentreret eller  

 sødet.
Afgiftspligten omfatter bl.a. smør, fløde, syrnede mælkeprodukter,  

 bortset fra flydende sød-,let-, skummet- og kærnemælk, som foreslås fritaget  

 for afgift.
Det skyldes som nævnt ovenfor hensynet til børnefamiliernes  

 forbrug af mælk.
 - Margarine og andre fedtstoffer.
 - Legetøj, herunder trehjulede cykler, dukkevogne, dukker, dukkehuse,  

 legetøjsbiler, legetøjsvåben, byggeklodser, tinsoldater, puslespil,  

 elektriske tog, rangler og modeller af skibe etc. til legebrug.
 - Hunde- og kattefoder.
- Saucer og tilberedte varer til fremstilling af saucer, sammensatte  

 smagspræparater, sennepsmel og tilberedt sennep.
Afgiftspligten omfatter  

 bl.a. sojasauce, tomatketchup og andre tomatsaucer, mayonnaise,  

 salatdressinger, bernaisesauce, sellerisalt, flydende mangochutney, aromatisk  

 bitter, tomatpure og tomatsaft.
 For så vidt angår mineralvand og limonade forslås en præcisering af  

 afgiftsgrundlaget i form af en henvisning til EUs kombinerede nomenklatur.  

 Henvisningen indebærer samtidig den udvidelse i forhold til den gældende  

 bestemmelse, at emballage til kakaomælk omfattes af afgiften.
 Til nr. 4.
 Med lovforslaget bevares de hidtidige volumenbaserede afgiftssatser for  

 emballager til vin, øl, spiritus og mineralvand og andre læskedrikke med  

 kulsyre, mens emballager til vand, most, juice, mineralvand uden kulsyre,  

 eddike, spiseolie og denatureret sprit overføres til den foreslåede  

 vægtbaserede afgiftsskala.
Emballager til vin, øl, spiritus og mineralvand og andre læskedrikke med  

 kulsyre er i vid udstrækning omfattet af indsamlings- og  

 genanvendelsessystemer.
De høje volumenbaserede afgifter på emballagerne til  

 disse varer er med til at sikre økonomien i de nævnte systemer, idet de gør  

 det rentabelt at genanvende flaskerne så mange gange som muligt.
Med henblik  

 på fortsat at sikre indsamling og genanvendelse foreslås det, at disse varer  

 forbliver i det volumenbaserede system.
 Det foreslås endvidere, at emballager, der er godkendt af Miljøstyrelsen  

 til at indgå i pantsystemer, skal betale afgift efter de volumenbaserede  

 afgifter, uanset at det er læskedrikke uden kulsyre, der påfyldes emballagen.
 For de varer, der bibeholdes i det volumenbaserede system, er det fortsat  

 kun beholderen, der er afgiftspligtig.
 Til nr. 5.
 Det foreslås, at afgiften for salgsemballager og multipak til mineralvand  

 uden kulsyre, vand, most og juice, eddike, spiseolie, denatureret sprit og de  

 tolv nye varegrupper, der er nævnt under nr. 2 i lovforslaget, beregnes efter  

 emballagens samlede vægt på grundlag af 7 materialeafhængige satser for  

 emballage af henholdsvis papir, karton, pap og tekstiler, plast, aluminium,  

 blik og andre stålemballager, glas og keramik, laminat og træ.
Laminat er emballage fremstillet af sammensatte materialer, hvor ingen  

 materialetype overstiger 95 pct. af emballagens samlede vægt.
Ved sammensatte  

 materialer forstås materialer, der er sammensat af f.eks. papir og plast  

 eller af aluminium og plast.
En emballage, der er sammensat af forskellige  

 plasttyper, betragtes ikke som en laminat, men derimod som plast.
Alle dele af salgsemballagen er afgiftspligtig, dvs. både låg, flaske og  

 etiket til f.eks. denatureret sprit er afgiftspligtig.
Hvis emballagen består  

 af flere materialer, beregnes afgiften ved først at multiplicere vægten af de  

 enkelte materialedele med den respektive sats og derefter addere.
Dvs.  

 afgiften for en salgsemballage, der består af en glasflaske med aluminiumslåg  

 indpakket i karton, som vejer hhv. 0,4 kg, 0,02 kg og 0,1 kg, udgør 1,1604  

 kr.
Såfremt et enkelt materiale udgør mere end 95 pct. af emballagens vægt,  

 kan afgiften beregnes efter satsen for dette materiale alene og efter  

 emballagens samlede vægt.
Emballage eller emballagedele, der består af sammensatte materialer, der  

 ikke kan skilles ad, kan afregnes efter afgiftssatsen for laminatemballage.  

 Består f.eks. en salgsemballage til parfume af en flaske af glas, en prop af  

 metal med plastindlæg, der ikke kan adskilles fra proppen, og en papkarton,  

 skal der betales glasafgift af flasken, laminatafgift af proppen og papafgift  

 af kartonen.
Udgør et materiale mere end 95 pct. af emballagens vægt,  

 beregnes afgiften dog ligeledes ud fra dette materiale og efter emballagens  

 samlede vægt.
Afgiftssatserne pr. kg er bestemt ud fra, at en liter emballeret vare  

 uanset indpakningsmaterialet skal belastes med en afgift på ca. 31 øre.
Dette  

 er beregnet ved hjælp af det indeks, som Miljøstyrelsen har fået udarbejdet  

 med henblik på nærværende lovforslag.
I tabel 1 nedenfor er indekset for de  

 seks materialekategorier, som indgik i beregningen af indekserne, angivet  

 tillige med afgiften pr. kg samt den gennemsnitlige emballagevægt pr. liter  

 emballeret vare.
 Afgiftssatserne er differentieret ved hjælp af indekset, og som det  

 fremgår, har tunge emballagematerialer, f.eks. glas, en lav indeksværdi som  

 følge af, at der gennemsnitligt anvendes ca. 545 g glas til at emballere en  

 liter, hvilket igen indebærer, at afgiftssatsen for glas skal være lav.
Tabel 1 Den volumenbaserede afgift videreføres som nævnt under bemærkningerne til  

 nr. 4 for emballager til øl, vin, spiritus og læskedrikke med kulsyre.
 Til nr. 6.
Efter de gældende regler er det kun emballageproducenterne, som skal  

 registreres som afgiftspligtige.
Som følge af omlægningen til en vægtbaseret  

 afgift foreslås det, at også de virksomheder, som pakker og aftapper varer på  

 emballage, kan registreres som afgiftspligtige.
 Det foreslås endvidere, at virksomheder med et årligt salg, der ville føre  

 til en samlet afgift på under 500 kr., hverken skal registreres eller betale  

 afgift af varerne.
Der foreslås endelig en regel, som sikrer, at virksomheder, der driver  

 postordresalg eller lignende fra udlandet til kunder i Danmark, skal  

 registreres som afgiftspligtige, hvis deres salg af varer til danske kunder  

 overstiger 280.000 kr. årligt.
Det betyder, at hvis en virksomheds  

 momspligtige fjernsalg overstiger 280.000 kr., og hvis der i dette salg er  

 indeholdt emballageafgiftspligtige varer, skal virksomheden betale  

 emballageafgift.
Reglen findes i momsloven og i flere andre punktafgiftslove  

 og skal sikre imod forvridning af konkurrencebetingelserne.
 Til nr. 7-10 og 16.
 Der er tale om konsekvensrettelser som følge af, at de virksomheder, der  

 emballerer varer (tapper, pakker og fylder emballager), kan registreres som  

 afgiftspligtige.
Det foreslås, at der betales afgift af disse virksomheders forbrug af egne  

 varer.
I disse tilfælde indtræder afgiftspligten ved emballeringen af de  

 varer som er nævnt i denne lovs § 1, nr. 2. Det vil sige, at emballagen er  

 afgiftsfri, så længe den ikke er anvendt til emballering.
Da der ofte er tale  

 om et vist spild af emballage i forbindelse med pakning og tapning, foreslås  

 det, at virksomhederne kan fradrage dette tab i den afgiftpligtige mængde.
 Det foreslås samtidig, at lageret af afgiftsberigtigede varer skal holdes  

 adskilt fra lageret af uberigtigede varer, det vil for det første sige, at  

 tomme afgiftsfri emballager skal holdes adskilt fra fyldte afgiftsberigtigede  

 emballager, og for det andet at tomme afgiftsfri emballager skal holdes  

 adskilt fra tomme afgiftsberigtigede emballager, idet der kun skal svares  

 afgift første gang en genbrugsemballage tages i brug.
 Med forslaget sidestilles virksomheder, der pakker og tapper varer som  

 nævnt i § 1, nr. 2, med virksomheder, der modtager de samme varer i  

 emballeret stand fra udlandet.
 Til nr. 11.
Efter de gældende regler kan der opnås godtgørelse af den fulde afgift,  

 når brugt drikkevareemballage sendes retur til udlandet med henblik på  

 fornyet anvendelse.
Det skyldes, at importeret påfyldt emballage modsvarende  

 pålægges emballageafgift, uanset om der er tale om genanvendt emballage.  

 Langt hovedparten af de tomme emballager, der eksporteres til udlandet med  

 henblik på genanvendelse, er vinflasker.
Imidlertid genpåfyldes vinflasker, der indgår i pant og retursystemer i  

 Danmark, typisk 5 gange.
Det vil sige, at afgiftsbelastningen som følge af  

 emballageafgiften har været omkring 30 øre, hver gang flasken incl. vin er  

 blevet solgt.
Hvis en tilsvarende flaske derimod er blevet genpåfyldt 5 gange  

 i f.eks Tyskland og efterfølgende bliver udført til udlandet igen, vil  

 afgiftsbelastningen blive 0 øre, hver gang flasken er blevet solgt, da  

 afgiften godtgøres, når flasken udføres til udlandet med henblik på  

 genpåfyldning.
For at ligestille vin, der aftappes i Danmark, og vin, der  

 importeres på flasker, foreslås det derfor, at godtgørelsen reduceres til 80  

 procent af afgiften.
Efter forslaget fastholdes den fulde godtgørelse ved eksport af øl- og  

 sodavandsflasker m.v.
Det skyldes, at der på dette område er en rimelig  

 konkurrencemæssig ligestilling mellem eksport af flasker og indenlandsk  

 indsamling og genpåfyldning.
Det skyldes, at øl- og sodavandsflasker  

 genpåfyldes et langt større antal gange end vinflasker.
Det foreslås endvidere, at alene emballager omfattet af den  

 volumenbaserede afgiftssats kan opnå denne afgiftsgodtgørelse.
Det skyldes  

 først og fremmest, at der ikke er behov for denne regel for emballage uden  

 for drikkevareområdet, hvor der formentlig ikke forekommer eksport med  

 henblik på genpåfyldning.
Hertil kommer, at det ville være administrativt  

 besværligt at tilbagebetale en vægtbaseret afgift, som yderligere er på et  

 væsentligt lavere niveau end den volumenbaserede afgift.
 Det foreslås, at forslaget om nedsættelse af godtgørelsen først får  

 virkning fra 1. januar 2000. Hermed får virksomhederne en vis periode til at  

 omstille sig til de ændrede vilkår for indsamling og genbrug af flasker.
 Til nr. 12.
 Skatteministeren kan fastsætte regler om godtgørelse af afgift af 70 cl's  

 vinflasker, som ikke må markedsføres efter 31. december 1988. Bestemmelsen  

 foreslås ophævet, da den ikke længere har betydning.
 Til nr. 13-14.
 Der er tale om konsekvensændringer.
 Til nr. 15.
 Der foreslås en mindstegrænse for afgiftspligt for importører, svarende  

 til den mindstegrænse, der er foreslået for emballageproducenter og  

 påfyldningsvirksomheder, jf. ovenfor nr. 6. Hvis den samlede afgift på  

 årsbasis ville have været under 500 kr., fritages virksomheden for afgift.
 Til nr. 17.
 Ved forslaget udvides straffebestemmelserne til også at omfatte  

 overtrædelse af bestemmelsen om registrering ved fjernsalg, jf. forslagets  

 nr. 6.
 Til nr. 18.
 Det foreslås, at Landsskatteretten får kompetence til at behandle klager  

 over de statslige told- og skattemyndigheders afgørelser i 1. instans af  

 spørgsmål om den afgiftspligtige vægt af en emballage.
Til § 2 Efter forslaget træder loven i kraft den 1. januar 1999. Forslaget om  

 nedsættelsen af godtgørelsen ved udførsel af vinflasker foreslås dog først at  

 træde i kraft 1. januar 2000.
 Det foreslås, at virksomheder, der skal registreres, fordi de fremstiller  

 emballager, der bliver afgiftspligtige efter de nye regler, skal anmelde sig  

 til registrering hos de statslige told- og skattemyndigheder senest den 1.  

 december 1998. De nævnte virksomheder skal pr. 1. januar 1999 opgøre lageret  

 af de produkter, der bliver afgiftspligtige ved udlevering fra lovens  

 ikrafttræden.
Med henblik på at lette den administrative byrde for detailhandlere og  

 andre ikke registreringspligtige foreslås de nye regler indført uden  

 opgørelses- og overgangsregler.
Det betyder, at detailhandlere og andre  

 ikke-afgiftspligtige ikke skal foretage lageropgørelse med henblik på  

 godtgørelse af betalt afgift efter de gamle regler og betaling af afgift  

 efter de nye regler.
Det skønnes, at de foreslåede afgiftssatser er så  

 beskedne, at det ikke er nødvendigt med afgiftspligtige lageropgørelser hos  

 detailhandlere m.v.
Ligeledes skønnes det, at der går så lang tid mellem  

 lovens vedtagelse og de nye reglers ikrafttræden, at det ikke er nødvendigt  

 at godtgøre gammel afgift.
Virksomhederne har mulighed for at tilpasse deres  

 lager inden de nye reglers ikrafttræden.
 Der er endvidere indsat bestemmelser om kontrol mv., der i det store og  

 hele svarer til kontrolbestemmelserne i de andre punktafgiftslove.
Skriftlig fremsættelse (2. juni 1998) Skatteministeren (Ole Stavad):
 Herved tillader jeg mig at fremsætte:
 Forslag til lov om ændring af lov om afgift af visse  

 detailsalgspakninger og visse poser af papir eller plast m.v. (Vægtbaseret  

 emballageafgift).
(Lovforslag nr.
L 90).
 I forbindelse med finanslovsforhandlingerne i december 1997 aftalte  

 regeringen med SF, CD og det daværende folketingsmedlem Jacob Haugaard, at  

 emballageafgiften skulle ændres til en vægtbaseret afgift.
 Regeringen fremlægger derfor nu dette forslag, som går ud på, at den  

 nuværende volumenbaserede afgift på flasker og dunke erstattes med en  

 vægtbaseret afgift, således at der kommer afgiftssatser på papir, karton, pap  

 og tekstiler, glas og keramik, plast, laminat, aluminium, blik og træ.
Det foreslås endvidere, at afgiften på flasker og dunke erstattes af en  

 afgift på emballager til udvalgte varegrupper.
Herved opnås der en  

 afgiftsmæssig ligestilling af alle typer emballager, der anvendes til  

 bestemte typer varer.
Det foreslås, at salgsemballager til maling, kosmetik,  

 visse mejeriprodukter, margarine, sæbe og rengøringsmidler, kølervæske,  

 bekæmpelsesmidler, kemikalieprodukter, smøreolier og andre olieprodukter,  

 legetøj, hunde- og kattefoder og saucer m.v. bliver afgiftspligtige.
 Herved får man mulighed for at indhøste tekniske og miljømæssige  

 erfaringer med afgiftens virkninger inden for et mindre område og  

 efterfølgende muligheder for at justere afgifterne, inden de udbredes til  

 flere eller alle vare grupper.
Udover de nævnte varegrupper foreslås det, at afgiften af emballager til  

 læskedrikke m.v. uden kulsyre, samt spiseolie, eddike og denatureret sprit  

 overføres fra den volumenbaserede til den vægtbaserede afgift.
Derimod  

 foreslås der ikke ændringer af den volumenbaserede afgift for emballager til  

 øl, vin spiritus og læskedrikke med kulsyre, fordi disse varer oftest  

 forhandles i emballager, der indgår i retursystemer, hvor det er vigtigt at  

 fastholde et højt afgiftsniveu.
De foreslåede vægtbaserede afgiftssatser indebærer, at 1 liter emballeret  

 vare gennemsnitligt belastes med ca. 31 øre excl. moms, uanset hvilket  

 materiale varen er emballeret i.
Til sammenligning belastes en flaske eller  

 dunk af glas eller plast, der kan rumme 1 liter, efter de gældende regler med  

 160 øre excl. moms.
Der foreslås endelig en nedsættelse af den afgiftsgodtgørelse, der ydes  

 ved udførsel af vinflasker m.v. til genpåfyldning i udlandet.
Godtgørelsen er  

 i dag 100 pct. hvilket foreslås nedsat til 80 pct.
Denne ændring er foreslået  

 at skulle træde i kraft 1. januar 2000, så branchen får tilstrækkelig tid til  

 at tilpasse sig de nye regler.
 Lovforslagets øvrige regler foreslås at træde i kraft den 1. januar 1999.
Det er regeringens ønske, at lovforslaget kan blive vedtaget i denne  

 samling, så virksomhederne får god tid til at omstille sig til de nye regler  

 fra og med årsskiftet.
Forslaget har været sendt til høring i  

 brancheorganisationerne, og jeg beder om Tingets forståelse for, at der også  

 efter fremsættelsen kan komme forslag om forbedringer af lovforslaget fra  

 brancheorganisationerne.
Jeg kan give tilsagn om at medvirke konstruktivt til  

 at behandle de forslag, der måtte komme.
 Lovforslaget skønnes at være provenuneutralt bortset for 1999, hvor der  

 skønnes et provenutab på omkring 25 mill. kr. som følge af den forskudte  

 ikrafttræden af nedsættelsen af afgiftsgodtgørelsen for udførsel af flasker.
 Forslaget vurderes til at være i overensstemmelse med EU-retten.
 Idet jeg iøvrigt henviser til bemærkningerne i lovforslaget, skal jeg  

 anbefale det til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget I lov om afgift af visse detailsalgspakninger og visse poser af papir  

 eller plast m.v., jf. lovbekendtgørelse nr. 623 af 30. juni 1994, som ændret  

 ved § 11 i lov nr. 1098 af 29. december og § 7 i lov nr. 1107 af 29. december  

 1997, foretages følgende ændringer:
§ 1 2. § 1, stk. 1, affattes således:
 »Der svares afgift til statskassen af salgsemballager og multipak med  

 et rumindhold på under 50 liter til følgende varer:
 1) Spiritus, vin og frugtvin samt øl.
 2) Mineralvand, limonade og andre varer, som er tilsat kulsyre, henhørende  

 under position 2201 og 2202 i EU's kombinerede nomenklatur.
 3) Mineralvand, limonade og andre varer, som ikke er tilsat kulsyre,  

 henhørende under position 2201 og 2202, saft og most samt koncentrater, der  

 anvendes til fremstilling heraf.
 4) Vand.
 5) Eddike og spiseolie.
 6) Denatureret sprit.
 7) Sæbe, vaske-, rengørings- og rensemidler, pudse-, poler- og skuremidler  

 samt andre varer henhørende under position 3401, 3402 og 3405.
 8) Smøremidler og andre varer henhørende under position 3403 samt varer,  

 der er afgiftspligtige i henhold til lov om energiafgift af  

 mineralolieprodukter.
 9) Bekæmpelsesmidler, der er afgiftspligtige i henhold til lov om afgift  

 af bekæmpelsesmidler.
 10) Maling, lakker, farvestof, kit- og spartelmasse samt andre varer  

 henhørende under position 3208 - 3210 og 3214.
 11) Parfumevarer, kosmetik og toiletmidler samt andre varer henhørende  

 under position 3303 - 3307.
 12) Kølervæske til motorer og sprinklervæske.
 13) Kemiske stoffer og produkter, der er omfattet af Miljø- og  

 Energiministeriets bekendtgørelse nr. 801 af 23. oktober 1997 om  

 klassificering, emballering, mærkning, salg og opbevaring af kemiske stoffer  

 og produkter.
 14) Mælk og mejeriprodukter henhørende under position 0401 - 0403 og 0405,  

 dog bortset fra flydende sød-, let-, skummet- og kærnemælk.
 15) Margarine og andre varer henhørende under position 1517.
 16) Legetøj henhørende under position 9501-9503.
 17) Hunde- og kattefoder henhørende under position 2309.10.
 18) Saucer, sennep og andre varer henhørende under position 2103 samt  

 tomatpure og tomatsaft henhørende under position 2002.«.
 3. § 1, stk. 2-4, ophæves.
 § 1. Der svares afgift til statskassen af detailsalgspakninger til  

 følgende varer:
 1. Spiritus, vin og frugtvin samt øl.
 2. Mineralvand, limonade og lignende alkoholfri læskedrikke samt  

 koncentrater, der anvendes til fremstilling af sådanne drikke.
 3. Vand.
 4. Saft og most samt koncentrater, der anvendes til fremstilling heraf.
 5. Eddike og spiseolie.
 6. Denatureret sprit.
 Stk. 2. Der svares endvidere afgift af flasker og dunke til andre  

 varer end de i stk. 1 nævnte, som er beregnet til detailsalg, og som har et  

 rumindhold på under 20 l.
 Stk. 3. Fritaget for afgift er flasker og dunke til emballering af  

 medicin og mejeriprodukter.
 Stk. 4. Skatteministeren kan, når forholdene taler derfor,  

 bestemme, at halvfabrikata til afgiftspligtige detailsalgspakninger omfattes  

 af afgiftspligten.
 4. I § 2, stk. 1 og 2, indsættes efter »§ 1,»:  

 »nr. 1 og 2, og beholdere omfattet af § 1, nr. 3 og 4, der er godkendt i  

 henhold til bekendtgørelse nr. 124 af 27. februar 1989 om emballage til øl og  

 læskedrikke, som ændret senest ved bekendtgørelse nr. 300 af 30. april 1997,  

 og«.
 5. I § 2 indsættes som stk. 3-5 :
» Stk. 3 . For salgsemballager og multipak omfattet af § 1,  

 stk. 1, nr. 3-18, bortset fra de af stk. 1 og 2 omfattede beholdere, betales  

 der afgift efter vægt.
Afgiften udgør for emballage af:
Stk . 4. I den afgiftspligtige vægt efter stk. 3 indgår  

 alle dele af emballagen.
Hvis emballagen består af flere materialer, beregnes  

 afgiften som summen af afgifterne af hvert enkelt materiale.
Udgør et  

 materiale mere end 95 pct. af emballagens vægt, kan afgiften beregnes efter  

 satsen for dette materiale og efter emballagens samlede vægt.
 Stk . 5. For emballage eller emballagedele, der består af  

 sammensatte materialer, som ikke kan skilles ad, beregnes afgiften efter  

 afgiftssatsen for laminatemballage, jf. dog stk. 4, 3. pkt.«.
 § 2. For beholdere omfattet af § 1, som er af karton eller af  

 laminater af forskellige materialer, udgør afgiften:
 Stk. 2. For beholdere omfattet af § 1, som er af andre materialer end de i  

 stk. 1 nævnte, udgør afgiften:
 pr. stk.
1. med et rumindhold under 10 cl 25 øre 2. med et rumindhold ikke under 10 cl og ikke over 40 cl 50 øre 3. med et rumindhold over 40 cl, men ikke over 60 cl 80 øre 4. med et rumindhold over 60 cl, men ikke over 110 cl 1 kr. 60 øre 5. med et rumindhold over 110 cl, men ikke over 160 cl 2 kr. 40 øre 6. med et rumindhold over 160 cl 3 kr. 20 øre 6. I § 3 indsættes efter stk. 2 som nye stykker:
 »Stk 3. Virksomheder, der pakker eller aftapper varer nævnt i  

 § 1, stk. 1, nr. 1-18, kan anmelde sin virksomhed til registrering.
 Stk. 4. Virksomheder som nævnt i stk. 1-3, der har et årligt salg  

 af afgiftspligtige varer svarende til en afgift på under 500 kr. skal ikke  

 registreres eller betale afgift.
 Stk . 5. Virksomheder, der er registreret efter  

 merværdiafgiftslovens § 47, stk. 2, og som her til landet sælger  

 afgiftspligtige varer ved fjernsalg, skal registreres efter denne lov hos de  

 statslige told og skattemyndigheder.«.
 Stk. 3 bliver herefter stk. 6.
§ 3. - - - Stk. 2-3. - - - 7. § 3 a affattes således:
 »Registrerede virksomheder er berettiget til, uden at afgiften er  

 berigtiget, fra udlandet og fra andre registrerede virksomheder at modtage  

 ubrugte afgiftspligtige varer.«.
§ 3 a.
Registrerede virksomheder er berettiget til, uden at  

 afgiften er berigtiget, fra udlandet og fra andre registrerede virksomheder  

 at modtage ubrugte afgiftspligtige varer med henblik på videresalg i ubrugt  

 stand.
 8. I § 4 indsættes efter stk. 1 som nyt stykke:
 » Stk. 2. Registrerede virksomheders forbrug af egne varer  

 sidestilles med udlevering.«.
 Stk. 2 bliver herefter stk. 3.
§ 4. - - - Stk. 2. - - - 9. § 5, stk. 1 , nr. 3 affattes således:
 »3. varer, der hos virksomheden eller under transport til og fra  

 denne er gået tabt ved brand, brækage eller lignende,».
 § 5. I den afgiftspligtige mængde, opgjort efter § 4, stk. 1,  

 fradrages:
1. Varer, der leveres til en anden registreret virksomhed efter § 3 a, 2. varer, der leveres til udlandet, 3. varer, der under transport fra den registrerede virksomhed er gået tabt  

 ved indbrud, brand, forlis eller brækage, 4. varer, der returneres til virksomheden, såfremt køberen godtgøres  

 varens pris indbefattet afgiften, og 5. varer, der afsættes til afgiftsfrit formål, jf. § 6, stk. 1.
Stk. 2. - - - 10. I § 6, stk. 2, ændres: »kan meddele  

 aftapningsvirksomheder og mellemhandlere« til: »meddeler  

 virksomheder, der ikke er registreret efter § 3,».
 11. § 6, stk. 4, affattes således:
» Stk . 4. De statslige told- og skattemyndigheder  

 meddeler virksomheder bevilling til godtgørelse af den erlagte afgift af  

 beholdere omfattet af § 1, stk. 1, nr. 1-2, der brugte leveres tilbage til  

 fornyet anvendelse i udlandet.
For beholdere med et rumindhold over 60 cl kan  

 der dog kun meddeles bevilling til godtgørelse af 80 pct. af den erlagte  

 afgift.
Det er en betingelse for godtgørelsen, at beholderne eller  

 tilsvarende beholdere er modtaget fra udlandet og afgiftsberigtiget af  

 virksomheden mindre end 1 år, før de leveres tilbage.«.
 12. § 6, stk. 7, ophæves.
§ 6. - - - Stk. 2. De statslige told- og skattemyndigheder kan meddele  

 aftapningsvirksomheder og mellemhandlere godtgørelse af den erlagte afgift af  

 afgiftsberigtigede pakninger, som ubrugte eller påfyldt indhold enten 1. leveres til udlandet, 2. leveres til skibe eller fly i udenrigs fart til brug om bord eller til  

 salg til passagerer m.v., eller 3. leveres til virksomheder, der har bevilling til told- og  

 afgiftsfritagelse i henhold til toldlovens §§ 2, 56 eller 58.
Stk. 3. - - - Stk. 4. De statslige told- og skattemyndigheder kan endvidere  

 meddele virksomheder bevilling til godtgørelse af den erlagte afgift af  

 beholdere, der brugte leveres tilbage til fornyet anvendelse i udlandet.
Det  

 er en betingelse for godtgørelsen, at beholderne eller tilsvarende beholdere  

 er modtaget fra udlandet og afgiftsberigtiget af virksomheden mindre end 1 år  

 før de leveres tilbage.
Stk. 5 -6. - - - Stk. 7. Skatteministeren kan fastsætte regler om hel eller delvis  

 godtgørelse af den erlagte afgift af 70 cl glasbeholdere, som ifølge  

 Monopoltilsynets bekendtgørelse om volumenstørrelse for vin, druemost og  

 spiritus m.v. af 14. september 1988 ikke må markedsføres efter 31. december  

 1988.
 13. I § 7, stk. 1, ændres: »pakninger (beholdere) og  

 poser« til: »afgiftspligtige varer«.
§ 7. Af pakninger (beholdere) og poser, der indføres fra steder  

 uden for EF eller fra visse områder, der ikke er omfattet af de pågældende  

 EF-landes afgiftsområde, svares afgiften ved indførslen, medmindre varerne  

 indføres efter reglerne i § 3 a.
Afgiften afregnes efter reglerne i  

 toldlovens kapitel 4, jf. dog stk. 2.
Stk. 2. - - - 14. I § 7 a, stk. 1, ændres to steder: »pakningerne  

 (beholderne) eller poserne« til: »varerne«.
 15. I § 7 a indsættes efter stk. 3 som nyt stykke:
 » Stk. 4. Varemodtagere, der modtager afgiftspligtige varer  

 svarende til en afgift på under 500 kr. pr. kalenderår, skal ikke anmeldes  

 efter stk. 1 hos de statslige told- og skattmyndigheder, afgive anmeldelse  

 eller indbetale afgiften.«.
 Stk. 4-6 bliver herefter stk. 5-7.
§ 7 a.
I andre tilfælde svares afgiften i forbindelse med  

 varemodtagelsen her i landet, medmindre pakningerne (beholderne) eller  

 poserne modtages efter reglerne i § 3 a.
Erhvervsdrivende varemodtagere skal  

 inden afsendelsen af pakningerne (beholderne) eller poserne fra udlandet  

 anmelde sig hos de statslige told- og skattemyndigheder.
Anmeldelsen er  

 gældende for 5 år.
Stk. 2-6. - - - 16. § 9, stk. 2, affattes således:
»Stk. 2. Andre registrerede virksomheder skal føre regnskab over  

 tilgang af uberigtigede varer og udlevering samt forbrug af afgiftspligtige  

 varer.
Virksomhederne skal holde lageret af afgiftsberigtigede varer adskilt  

 fra lageret af uberigtigede varer.«.
§ 9. - - - Stk. 2. Registrerede mellemhandlere skal føre regnskab over  

 tilgangen af uberigtigede varer og udleveringen af afgiftspligtige varer.
Stk. 3-4. - - - 17. I § 18, stk. 1, nr. 2, indsættes efter: »§ 3, stk.  

 1, 1. pkt.,»: »og stk. 5,».
 § 18. Med bøde straffes den, der forsætligt eller groft uagtsomt:
 1. Afgiver urigtige eller vildledende oplysninger eller fortier  

 oplysninger til brug for afgiftskontrollen.
 2. Overtræder § 3, stk. 1, 1. pkt., § 7 a, stk. 1, 2. pkt., eller stk. 2,  

 § 9, stk. 1-3, § 10, stk. 1, § 15, stk. 2-5, og § 25, stk. 1-3.
 3. Tilsidesætter vilkår, der er fastsat i medfør af § 6, stk. 1-5.
 4. Undlader at efterkomme et i medfør af § 7 a, stk. 4, 1. pkt., eller §  

 12, stk. 1, meddelt påbud.
 5. Fortsætter driften af en afgiftspligtig virksomhed, hvis registrering  

 toldvæsenet har inddraget efter § 3, stk. 1, § 10, stk. 2, eller § 13.
 6. Overdrager, erhverver, tilegner sig eller anvender varer, hvoraf der  

 ikke er betalt afgift, som skulle have været betalt efter loven, eller  

 forsøger herpå.
Stk. 2-4. - - - 18. I § 21 b, stk. 1, indsættes efter nr. 1 som nyt  

 nummer:
 »2) Spørgsmål om den afgiftspligtige vægt efter § 2, stk. 3-5.«.
 Nr. 2-4 bliver herefter nr. 3-5.
§ 21 b.
Landsskatteretten påkender klager over de statslige told-  

 og skattemyndigheders afgørelser i 1. instans af:
 1) Spørgsmål om varers afgiftspligt.
 2) Spørgsmål om opgørelse af den afgiftspligtige mængde.
 3) Spørgsmål om omfanget af afgiftsgodtgørelser og afgiftsfritagelser  

 efter §§ 6 og 8.
 4) Spørgsmål om skønsmæssig ansættelse efter § 14.
Stk. 2. - - - Efter 2. behandling den 23. juni 1998 § 1 I lov om afgift af visse detailsalgspakninger og visse poser af papir  

 eller plast m.v., jf. lovbekendtgørelse nr. 623 af 30. juni 1994, som ændret  

 ved § 11 i lov nr. 1098 af 29. december 1997 og § 7 i lov nr. 1107 af 29.  

 december 1997, foretages følgende ændringer:
 1. Lovens titel affattes således:
»Lov om afgift af visse emballager samt visse poser af papir  

 eller plast m.v.« 2. § 1, stk. 1, affattes således:
 »Der svares afgift til statskassen af salgsemballager og multipak med  

 et rumindhold på under 20 l til følgende varer:
 1) Spiritus, vin og frugtvin samt øl.
 2) Mineralvand, limonade og andre varer, som er tilsat kulsyre, henhørende  

 under position 2201 og 2202 i EU's kombinerede nomenklatur.
 3) Mineralvand, limonade og andre varer, som ikke er tilsat kulsyre,  

 henhørende under position 2201 og 2202, saft og most samt koncentrater, der  

 anvendes til fremstilling heraf.
 4) Vand.
 5) Eddike og spiseolie.
 6) Denatureret sprit.
 7) Sæbe, vaske-, rengørings- og rensemidler, pudse-, poler- og skuremidler  

 samt andre varer henhørende under position 3401, 3402 og 3405.
 8) Smøremidler og andre varer henhørende under position 3403 samt varer,  

 der er afgiftspligtige i henhold til lov om energiafgift af  

 mineralolieprodukter.
 9) Bekæmpelsesmidler, der er afgiftspligtige i henhold til lov om afgift  

 af bekæmpelsesmidler.
 10) Maling, lakker, farvestof, kit- og spartelmasse samt andre varer  

 henhørende under position 3208-3210 og 3214.
 11) Parfumevarer, kosmetik og toiletmidler samt andre varer henhørende  

 under position 3303-3307.
 12) Kølervæske til motorer og sprinklervæske.
 13) Kemiske stoffer og produkter, der er omfattet af Miljø- og  

 Energiministeriets bekendtgørelse nr. 801 af 23. oktober 1997 om  

 klassificering, emballering, mærkning, salg og opbevaring af kemiske stoffer  

 og produkter.
 14) Mælk og mejeriprodukter henhørende under position 0401-0403 og 0405,  

 dog bortset fra flydende sød-, let-, skummet- og kærnemælk.
 15) Margarine og andre varer henhørende under position 1517.
 16) Legetøj henhørende under position 9501-9503.
 17) Hunde- og kattefoder henhørende under position 2309.10.
18) Saucer, sennep og andre varer henhørende under position 2103 samt  

 tomatpure og tomatsaft henhørende under position 2002.« 3. § 1, stk. 2-4, ophæves.
 4. I § 2, stk. 1 og 2, indsættes efter »§  

 1,»: »nr. 1 og 2, og beholdere omfattet af § 1, nr. 3 og 4, der er  

 godkendt i henhold til bekendtgørelse nr. 124 af 27. februar 1989 om  

 emballage til øl og læskedrikke, som ændret senest ved bekendtgørelse nr. 300  

 af 30. april 1997, og«.
 5. I § 2 indsættes som stk. 3-8:
»Stk. 3 . For salgsemballager og multipak omfattet af § 1,  

 nr. 3-18, bortset fra de af stk. 1 og 2 omfattede beholdere, betales der  

 afgift efter vægt.
Afgiften udgør for emballage af pr. kg 1) fleksibelt fiberbaseret materiale 19 kr. 50 øre 2) ikke fleksibelt fiberbaseret materiale, virgint samt tekstiler 7 kr.  

 50øre 3) ikke fleksibelt fiberbaseret materiale, genvundet 6 kr. 00 øre 4) plast, formfast 7 kr. 50 øre 5) plast, formfast og højfyldt 4 kr. 50  

 øre 6) plast, formfast og UN-godkendt 6 kr. 00 øre 7) plast, fleksibel 30 kr.  

 00 øre 8) aluminium 11 kr. 25 øre 9) hvidblik og andre stålemballager 3 kr.  

 75 øre 10) hvidblik og andre stålemballager, UN-godkendt 3 kr. 00 øre 11)  

 glas og keramik 75 øre 12) laminat 15 kr. 00 øre 13) træ 6 kr. 00 øre Stk . 4. I den afgiftspligtige vægt efter stk. 3 indgår  

 alle dele af emballagen.
Hvis emballagen består af flere materialer, beregnes  

 afgiften som summen af afgifterne af hvert enkelt materiale.
Udgør et  

 materiale mere end 90 pct. af emballagens vægt, kan afgiften beregnes efter  

 satsen for dette materiale og efter emballagens samlede vægt S tk . 5. For emballage eller emballagedele, der består af  

 sammensatte materialer, som ikke kan skilles ad, beregnes afgiften efter  

 afgiftssatsen for laminatemballage, jf. dog stk. 4, 3. pkt.
 Stk. 6. Papir og karton, der vejer op til og med 100 g pr. m2,  

 afregnes som emballage nævnt i stk. 3, nr. 1.
 Stk. 7. Såfremt der ikke foreligger dokumentation for, at  

 indholdet af genvundet materiale udgør mindst 50 pct. i emballage af karton  

 og pap nævnt i stk. 3, nr. 3, skal der betales afgift efter stk. 3, nr. 2.
Stk. 8. Såfremt der ikke foreligger dokumentation for, at  

 indholdet af fyldstof i emballage nævnt i stk. 3, nr. 5, udgør mindst 50  

 pct., skal der betales afgift efter stk. 3, nr. 4.« 6. § 3 affattes således:
 »§ 3. Den, der med henblik på salg fremstiller  

 afgiftspligtige varer omfattet af § 1, nr. 1 eller 2, eller § 2 a, skal  

 anmelde sin virksomhed til registrering hos de statslige told- og  

 skattemyndigheder.
 Stk. 2. Den, der driver mellemhandel med ubrugte afgiftspligtige  

 varer omfattet af § 1, nr. 1 eller 2, eller § 2 a, kan anmelde sin virksomhed  

 til registrering hos de statslige told- og skattemyndigheder.
 Stk. 3. Virksomheder, der pakker eller aftapper varer nævnt i § 1,  

 nr. 3-18, skal anmelde sin virksomhed til registrering.
 Stk. 4. Virksomheder omfattet af stk. 3, som har et årligt salg af  

 afgiftspligtige varer svarende til en afgift på under 2.500 kr., skal dog  

 ikke registreres eller betale afgift.
 Stk. 5. Registrering kan nægtes eller tilbagekaldes, hvis  

 virksomhedens lokaler er eller senere bliver indrettet på en sådan måde, at  

 de statslige told- og skattemyndigheders kontrol efter § 15 ikke kan udføres  

 på rimelig måde.
 Stk . 6. Virksomheder, der er registreret efter  

 merværdiafgiftslovens § 47, stk. 2, og som her til landet sælger  

 afgiftspligtige varer ved fjernsalg, skal registreres efter denne lov hos de  

 statslige told- og skattemyndigheder.
Stk. 7. Til de registrerede virksomheder udstedes et bevis for  

 registreringen.« 7. § 3 a affattes således:
»Registrerede virksomheder er berettiget til, uden at afgiften er  

 berigtiget, fra udlandet og fra andre registrerede virksomheder at modtage  

 ubrugte afgiftspligtige varer.« 8. I § 4, stk. 1, indsættes efter »afgiftspligtige  

 varer«: »eller virksomhedens forbrug af egne ubrugte varer«.
 Stk. 2 bliver herefter stk. 3.
 9. § 5, stk. 1 , nr. 3, affattes således:
 »3. varer, der hos virksomheden eller under transport til og fra  

 denne er gået tabt ved brand, brækage eller lignende,».
 10. I § 5, stk. 1, indsættes efter nr. 3:
 »4. brugte varer, hvoraf der tidligere er betalt afgift,».
 Nr. 4 og 5 bliver herefter nr. 5 og 6.
 11. I § 6, stk. 2, ændres: »kan meddele  

 aftapningsvirksomheder og mellemhandlere« til: »meddeler  

 virksomheder, der ikke er registreret efter § 3,».
 12. § 6, stk. 4, affattes således:
»Stk . 4. De statslige told- og skattemyndigheder  

 meddeler virksomheder bevilling til godtgørelse af den erlagte afgift af  

 beholdere omfattet af § 1, nr. 1 eller 2, der brugte leveres tilbage og  

 sælges til fornyet anvendelse i udlandet.
Det er endvidere en betingelse for  

 godtgørelsen, at beholderne eller tilsvarende beholdere er modtaget fra  

 udlandet og afgiftsberigtiget af virksomheden mindre end 1 år, før de leveres  

 tilbage.« 13. § 6, stk. 6 og 7, affattes således:
 »Stk. 6. Emballage, der hos den detailhandlende påfyldes  

 eller på anden måde anvendes til emballering af varer omfattet af § 1, nr.  

 18, med henblik på salg til den endelige bruger, er fritaget for afgift.
Stk. 7. De statslige told- og skattemyndigheder fastsætter de  

 nærmere regler for afgiftsfritagelse og afgiftsgodtgørelse efter stk.  

 1-6.« 14. I § 7, stk. 1, ændres »pakninger (beholdere) og  

 poser« til: »afgiftspligtige varer«.
 15. I § 7 a, stk. 1, ændres to steder »pakningerne  

 (beholderne) eller poserne« til: »varerne«.
 16. I § 7 a indsættes efter stk. 3 som nyt stykke:
»Stk. 4. Varemodtagere, der modtager afgiftspligtige varer  

 svarende til en afgift på under 2.500 kr. pr. kalenderår, skal ikke anmeldes  

 efter stk. 1 hos de statslige told- og skattemyndigheder, afgive anmeldelse  

 eller indbetale afgiften.« Stk. 4-6 bliver herefter stk. 5-7.
 17. § 9, stk. 2, affattes således:
»Stk. 2. Andre registrerede virksomheder skal føre regnskab  

 over tilgang af uberigtigede varer og udlevering samt forbrug af  

 afgiftspligtige varer.
Virksomhederne skal holde lageret af  

 afgiftsberigtigede varer adskilt fra lageret af uberigtigede varer.« 18. I § 15, stk. 5, ændres to steder  

 »detailsalgspakninger« til: »emballager«.
 19. I § 18, stk. 1, nr. 2, ændres »§ 3, stk. 1, 1.  

 pkt.,» til: »§ 3, stk. 1, 3 eller 6«.
 20. I § 18, stk. 1, nr. 5, ændres »§ 3, stk. 1,»  

 til: »§ 3, stk. 5,».
 21. I § 21 b, stk. 1, indsættes efter nr. 1 som nyt nummer:
»2) Spørgsmål om den afgiftspligtige vægt efter § 2, stk. 3-5.« Nr. 2-4 bliver herefter nr. 3-5.
§ 2 Stk 1. Loven træder i kraft den 1. januar 1999, jf. dog stk. 3.
 Stk 2. Loven finder anvendelse på varer, der fra og med den 1.  

 januar 1999 udleveres fra registrerede virksomheder, angives til fortoldning  

 eller modtages fra udlandet.
 Stk. 3. Virksomheder, der fremstiller salgsemballage eller  

 multipak til de varer, der er nævnt i § 1, nr. 2, og virksomheder omfattet af  

 § 3, stk. 3 eller 6, i lov om afgift af visse emballager samt visse poser af  

 papir eller plast m.v., som affattet ved denne lovs § 1, nr. 6, skal senest  

 den 1. december 1998 anmelde sig til registrering hos de statslige told- og  

 skattemyndigheder.
 Stk. 4. Virksomheder, der skal registreres efter stk. 3, skal  

 opgøre lagerbeholdningen pr. 1. januar 1999 af varer, der bliver  

 afgiftspligtige efter § 1, stk. 1, i lov om afgift af visse emballager samt  

 visse poser af papir eller plast m.v., som affattet ved denne lovs § 1, nr.  

 2. Virksomhederne skal indsende opgørelsen over lagerbeholdningerne af  

 afgiftspligtige varer til de statslige told- og skattemyndigheder senest 15.  

 januar 1999.
 Stk. 5. De statslige told- og skattemyndigheder fastsætter de  

 nærmere regler for opgørelsen efter stk. 4.
Stk. 6. De i stk. 4 nævnte virksomheder skal give de statslige  

 told- og skattemyndigheder adgang til at kontrollere de indsendte opgørelser  

 ved eftersyn af lagre, forretningsbøger m.v.
Virksomhedernes indehavere og de  

 i virksomhederne beskæftigede personer skal yde de statslige told- og  

 skattemyndigheder fornøden vejledning og hjælp.
 Stk. 7. Virksomheder, der er registreret efter § 3, stk. 1 eller  

 2, i lov om afgift af visse detailsalgspakninger og visse poser af papir  

 eller plast m.v., og som efter lovens ikrafttræden ikke med henblik på salg  

 vil fremstille afgiftspligtige poser eller varer omfattet af § 1, nr. 1 eller  

 2, i lov om afgift af visse emballager samt visse poser af papir eller plast  

 m.v., som affattet ved denne lovs § 1, nr. 2, eller drive mellemhandel med  

 sådanne ubrugte varer, skal afmeldes fra registrering hos de statslige told-  

 og skattemyndigheder.
 Stk. 8 . Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug for  

 afgiftskontrollen efter stk. 6, straffes med bøde.
 Stk. 9 . Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
