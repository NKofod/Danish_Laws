Reglement om tjenestetid for skuespillet Prøvetid § 1.  Den almindelige prøvetid er indtil 3ä1/2  

 time daglig inden for tidsrummet mellem kl. 12.00 og kl. 15.30.
 § 2.  Den almindelige prøvetid kan udvides med 1 time  

 til at omfatte tidsrummet fra kl. 11.30 til kl. 16 ved 6 prøver (udvidede  

 prøver) før generalprøven(erne) på en førsteopførelse eller en  

 nyindstudering.
 De udvidede prøver skal placeres inden for de sidste 14 dage før den  

 planlagte første opførelse af forestillingen, men behøver ikke finde sted på  

 hinanden følgende dage.
 Ved en nyindstudering forstås en genopsætning i anden iscenesættelse eller  

 anden scenografi, eller med en anden og efter teaterchefens skøn i det  

 væsentlige ny rollebesætning, såfremt genopsætningen af teatret offentligt  

 bekendtgøres som en nyindstudering eller genopsætnng af et værk, der ikke har  

 været opført af teatret inden for de sidste 12 måneder.
§ 3.  Den almindelige prøvetid kan udvides med 1 time  

 til at omfatte tidsrummet fra kl. 11.30 til kl. 16.00 ved indtil to prøver  

 (udvidede prøver) på scenen med fuld anvendelse af lys og dekorationer før en  

 opførelse med en anden indehaver af en efter teaterchefens skøn væsentlig  

 rolle end ved tidligee opførelser eller en første opførelse af en reprise.  

 Det samme gælder ved opførelse med en anden kapelmester, såfremt musikken  

 indgår som en væsentlig betandel af forestillingen.
De to udvidede prøver bør  

 finde sted på hinanden følgende prøvedage.
 Opføres reprisen med to i det væsentlige forskellige rollebesætninger, kan  

 der afholdes to udvidede prøver med hver rollebesætning.
 Ved en reprise forstås et værk, som ikke har været opført af tetret inden  

 for de sidste 6 måneder, eller som genoptages efter sommerferien.
§ 4.  Den sidste eller næstsidste prøve før en  

 førsteopførelse eller en nyindstudering skal af teatret anordnes som  

 generalprøve.
Begge prøver kan anordnes som generalprøve.
§ 5.  En skuespiller har pligt til at møde til  

 prøvning af kostumer på det bekendtgjorte tidspunkt.
Prøvning af kostumer  

 skal finde sted inden for tidsrummet mellem kl. 12.00 og kl. 15.30, medmindre  

 andet aftales med den pågældende i det enkelte tilfælde.
 § 6.  Som prøvetid medregnes ikke den tid, der medgår  

 til sminkning og påklædning.
 § 7.  I august måned er en skuespiller tillige pligtig  

 at deltage i aftenprøver i tiden mellem kl. 19 og kl. 22 på ugens 5 første  

 dage samt på den sidste lørdag.
Pauser § 8.  Under prøver af indtil 3ä1/2 times varighed  

 har de medvirkende ikke ret til pause.
Varer en prøve mere end 3ä1/2 time, har de medvirkende ret til en  

 samlet pause på 30 minutter, der fortrinsvis skal placeres midt i prøven.
De  

 medvirkende i en prøve skal være parat til at genoptage arbejdet i  

 prøvelokalet eller på scenen ved pausens ophør.
 Under generalprøve(r) har pauserne samme varighed og placering som  

 påregnet under forestillingen.
Bekendtgørelse af prøver § 9.  Prøver bekendtgøres ved opslag på dertil  

 bestemte steder.
De medvirkende må selv holde sig orienteret om opslag.
 Hovedprøvesedlen opslås onsdag og lørdag inden kl. 15.30 med angivelse af  

 prøver på henholdsvis den følgende mandag, tirsdag og onsdag og den følgende  

 torsdag, fredag og lørdag.
 Afholdelse af fotograferingensprøve meddelels særskilt på prøvesedlen med  

 angivelse af, hvem der skal fotograferes.
 Prøvesedlen skal indeholde angivelse af, hvilken forestilling prøven  

 angår, samt tidspunkterne for prøvens påbegyndelse og afslutning.
 § 10.  Prøvens indhold og forløb skal tilrettelægges  

 for at sikre en hensigtsmæssig udnyttelse af prøvetiden.
 Angivelse af, hvem der skal deltage i en prøve sker enten mundtligt til de  

 pågældende ved afslutningen af foregående dags prøve eller ved anden  

 personlig meddelelse, der senest skal gives den foregående dag inden  

 rådighedspligtens ophør.
ndringer i prøvesedlen, som medfører fremrykkelse af tidspunktet for  

 påbegyndelse eller udskydelse af tidspunktet for afslutning af en prøve, skal  

 bekendtgøres ved opslag senest 48 timer før prøvens begyndelse eller ved  

 personlig meddelelse senest ved rådighedspligtens ophør 2 dage før  

 prøvedagen.
Det samme gælder ændringer, der går ud på, at der skal prøves på  

 en anden forestilling end oprindeligt fastsat.
Disse frister gælder ikke, når  

 ændring er foranlediget af sygdom eller anden udforudset hindring.
 Sådanne ændringer skal begrundes af teatret ved opslag eller ved personlig  

 meddelelse til de skuespillere, for hvem ændringen har betydning.
Rådighedspligt § 11.  Enhver skuespiller skal ved opgivelse af  

 telefonnummer eller adresse gøre det muligt for teatret på forestillingsdage  

 at aflevere meddelelser om tjenesten.
I tiden fra 2 timer og indtil 30  

 minutter før forestillingens begyndelse skal alle, der ikke er sygemeldt  

 eller fritaget for tjeneste, være beredt til tjeneste ved teatret og skal  

 kunne antræffes på bopælen eller et fra den anvist sted.
 Teatret skal på forestillingsdage, undtagen søn- og helligdage, mellem kl.  

 10 og kl. 16 samt på alle forestillingsdage i tiden fra en time og indtil 15  

 minutter før forestillingens begyndelse på et opgivet telefonnummer give  

 skuespilleren mulighed for at indhente og afgive oplysninger om tjenesten.
 En hver skuespiller bør under sin ferie eller orlov meddele teatret en  

 adresse, hvorfra vedkommende kan modtage meddelelser fra teatret.
Frihed og Ferie § 12.  Der gives ikke forestilling og afholdes ikke  

 prøve lillejuleaftensdag, juleaftensdag, 1. juledag, skærtorsdag, langfredag,  

 påskelørdag, 1. og 2. påskedag og 1. og 2. pinsedag.
Der afholdes ikke prøve på søn- og helligdage, medmindre teaterchefen  

 skønner det absolut påkrævet af hensyn til samme dags forestilling.
En sådan  

 prøve kan ikke vare længere end 3 timer.
§ 13.  De tilkommer skuespillere en samlet, årlig  

 sommerferie på 59 dage, beliggende inden for tidsrummet mellem den 1. juni og  

 den 1. september.
Tidspunktet for sommerferien skal bekendtgøres senest 1.  

 september.
Herudover tilkommer der skuespillere en samlet, årlig vinterferie på 10  

 dage, der begynder ved tjenestens afslutning en torsdag og varer til  

 tjenestens begyndelse den næstfølgende mandag.
Tidspunktet for vinterferien,  

 der placeres inden for tidsrummet mellem den 1. december og den 1. marts,  

 skal bekendtgøres ved opslag 2 måneder før feriens begyndelse og senest den  

 1. december.
Bemærkningerne til reglement om tjenestetid for skuespillet Til §§ 2 og 3:
 Der er enighed om, at en yderligere udvidelse af prøvetiden vil være  

 nødvendig under indstuderingen af forestillinger, der ved opførelse påregnes  

 at vare mere end 4 timer.
Hvis en sådan forestilling agtes opført, vil der kunne opstå behov for, at  

 den almindelige prøvetid ved et vist antal af de 6, henholdsvis 2 udvidede  

 prøver overskrides med mere end een time.
Den nærmere fastlæggelse af sådanne  

 prøver vil forud blive forhandlet med skuespillets organisation.
Begrebet »udvidet prøve« har alene relation til prøvetidens  

 længde, d.v.s. når den i § 1 nævnte almindelige prøvetid overskrides.  

 Udvidede prøver behøver derfor ikke foregå med fuld eller delvis anvendelse  

 af dekorationer, belysning, kostumer og maskering, ligesom teateret i  

 nødvendigt omfang kan anordne pause, standsning eller gentagelse.
Udtrykket  

 »fuldstændig prøve«, om hvis afgrænsing der hidtil har været  

 afvigende opfattelser,, indgår ikke i nærværende reglement.
 Der har under forhandlinerne været enighed om, at hensynet til  

 kontinuiteten i et afsluttende prøveforløb ikke skal forhindre, at teatret i  

 tilfælde af udskydelse af dagen for førsteopførelsen afholder enkelte af de  

 tilladte udvidede prøver så tæt på førstopførelsen som muligt, uanset at man  

 herved måtte overskride den i § 2, stk. 2 nævnte frist på 14 dage.
 En generalprøve regnes ikke som udvidet prøve, uanset at den i medfør af §  

 4 måtte gå ud over den almindelige prøvetid.
 Til § 4:
Der er enighed om, at det i visse situationer af force majeure lignende  

 karakter kan være umuligt at opfylde bestemmelsen om obligatorisk afholdelse  

 af en generalprøve.
Man har fra skuespillets side stillet sig positiv over  

 for efter forudgående forhandling at ville anerkende teatrets ret til at  

 undlade afholdelse af generalprøve.
 Til § 6:
 Tiden der medgår til sminkning, påklædning og afsminkning beregnes til 1  

 time.
 Der fastsættes ingen højeste tjenestetid.
 Til § 8:
Der er enighed om, at instruktøren har mulighed for at anordne en kortere  

 pause under prøver af indtil 3ä1/2 times varighed.
En sådan pause skal  

 ikke nødvendigvis omfatte alle medvirkende, men først og fremmest indehaverne  

 af de største roller, og pausen skal have karakter af en hvile- og rygepause.
 Til § 10:
Teatret har under forhandlingerne lagt vægt på at udforme reglementet,  

 således at dette såvidt muligt kan føre til en rationalisering og  

 effektivisering af arbejdet.
Med den nuværende driftsform og de  

 tilstedeværende lokaleforhold er det kun i forholdsvis beskedent omfang  

 muligt at nå dette mål, og teatret har derfor under forhandlinerne med  

 personaleorganisationerne set sig nødsaget til delvis at måtte afvise eller  

 begrænse de fremførte ønsker med hensyn til fastlæggelse og nedskæring af  

 arbejdstiden (prøvetiden). Dette har også været nødvendigt på områder, hvor  

 man i og for sig kan anerkende rimeligheden af de fra personalets side  

 fremførte synspunkter.
I forbindelse med indførelsen af en ferie- og fridagsordning har det for  

 teatret været en afgørende forudsætning, at personalet herefter måtte stå til  

 rådighed for prøvearbejdet hver dag inden for den fastsatte prøvetid.
Teatret  

 må derfor også have mulighed for at ændre den på prøvesedlen angivne  

 disposition for en prøve på et hvilketsomhelst tidspunkt, såvel før som under  

 prøven.
Ganske vist indeholder det nugældende reglement ikke nogen  

 begrænsninger i så henseende, men i praksis har der udviklet sig visse  

 hindringer for en effektiv og hensigtsmæssig udnyttelse af prøvetiden, der ×  

 hvis de blev opretholdt × som en uundgåelig følge af de nu fastslagte  

 prøvetider, fridage og ferier ville bevirke en nedgang i antallet af  

 produktioner, hvilket hverken teatret, kunstnerne eller publikum kan være  

 interesseret i.
 Retten til at disponere over prøveforløbet skal naturligvis ikke kunne  

 midsbruges på vilkårlig måde, og ændringer begrundet i luner, tilfældige  

 omstændigheder, sløseri eller manglende planlægning såvel som ændringer som  

 følge af rent personlige og teatret uvedkommende forhold kan ikke tolereres.  

 Dette gælder i lige høj grad set fra personalets synspunkt som fra ledelsens.  

 Man har derfor foreslået, at det udtrykkeligt fastslås, at prøvens indhold og  

 forløb skal tilrettelægges for at sikre en hensigtsmæssig udnyttelse af  

 prøvetiden.
Det er næppe muligt at angive nogen nærmere præcisering af kravene til  

 prøveforløbet, men bestemmelsen vil i hvert fald give personalet et grundlag  

 for at påtale en eventuel mangelfuldt eller dårligt tilrettelagt arbejdsgang,  

 ligesm det følger af bestemmelsen, at lederen af prøven bør foretage en  

 forudgående tilrettelæggelse af prøvearbejdet.
Bestemmelsen må selvfølgelig  

 læses med den begrænsing, som følger af at det kan være vanskeligt på forhånd  

 at fastlægge den kunstneriske skabelsesproces i detailler, særligt inden for  

 en kunstart som f.eks. balletten, og en forudgående planlægning skal heller  

 ikke være til hinder for, at der senere foretages ændringer, såfremt dette  

 efter de konkret foreliggende omstændigheder skønes hensigtsmæssigt for at nå  

 frem til det kunstnerisk bedst mulige resultat.
Teatret har derfor adgang  

 til, såvel før som under prøven, at foretage enhver ændring eller supplering  

 af denne, herunder bestemme at værker eller dele heraf skal gentages, eller  

 at der skal prøves på andre dele af værker, på flere værker, med andre ledere  

 eller i andre lokaler end planlagt.
Der kan tillige foretages ændringer med  

 hensyn til prøvens karakter af orkesterprøve, sang- og orkesterprøve,  

 fotograferingsprøve, salsprøve eller sceneprøve.
Ej heller gælder der nogen begrænsning i antallet af værker, som ønskes  

 prøvet.
Det skal fremtidigt heller ikke være fornødent at angive noget  

 forbehold i så henseende på prøvesedlen.
 Til § 13:
Det samlede antal feriedage er uændret.
Det er imidlertid nu præciseret,  

 at tidspunktet for afholdelse af sommerferie kan forskydes inden for de  

 angivne ydergrænser.
 Teatret har under forhandlingerne tilkendegivet, at de i § 12, stk. 1  

 nævnte forestillingsfri dage ikke kunne medtages i beregningen af  

 vinterferiens længde.
