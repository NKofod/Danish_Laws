Skrivelse om, hvorvidt et kommunalbestyrelsesmedlem, der  

  

 har vedtaget et bødeforelæg for overtrædelse af nærmere  

  

 angivne bestemmelser i bekendtgørelse nr. 619 af 27. juni  

  

 2000 om affald henholdsvis regulativ om håndtering og  

  

 bortskaffelse af bygge- og anlægsaffald gældende for bl.a.
X  

  

 Kommune, er valgbar (Valgbarhedsnævnets skrivelse af 19. februar 2003 til en  

 kommunalbestyrelse) Ved brev af 24. november 2002 har kommunalbestyrelsesmedlem  

 NN meddelt Valgbarhedsnævnet, at den pågældende har modtaget et bødeforelæg  

 for  

 overtrædelse af nærmere angivne bestemmelser i bekendtgørelse nr. 619 af 27.  

 juni 2000 om affald henholdsvis i regulativ om håndtering og bortskaffelse af  

 bygge- og anlægsaffald gældende for bl.a.
X Kommune.
 Valgbarhedsnævnet har ved brev af 6. februar 2003 meddelt X  

 Kommunalbestyrelse, at kommunalbestyrelsens indberetningspligt i henhold til  

 den kommunale valglovs § 101, stk. 4, herved anses for opfyldt.
Det fremgår af sagen, at den pågældende den 3. december 2002  

 har vedtaget et bødeforelæg på 1.000 kr. for overtrædelse af § 26, stk. 1,  

 nr.  

 2, § 27, § 35, stk. 1, og § 39, stk. 1, jf. § 64, stk. 1, nr. 10 og nr. 11, i  

 bekendtgørelse nr. 619 af 27. juni 2000 om affald, jf. § 6, stk. 2, og § 8,  

 stk. 4, i regulativ om håndtering og bortskaffelse af bygge- og anlægsaffald  

 gældende for bl.a.
X Kommune ved på et tidspunkt i perioden fra den 1. juni  

 til  

 den 31. december 2001 at have undladt at tilføre en betonrest på ca.  

 50x50x100  

 cm til Y I/S, idet den pågældende i stedet aflæssede betonresten på  

 ejendommen  

 Q til brug for terrænregulering.
 I den anledning skal man meddele, at Valgbarhedsnævnet har  

 fundet, at den begåede handling ikke i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
