 I henhold til § 5 stk. 2, i lov om frikommuner, jf. lovbekendtgørelse nr.  

 571 af 8. august 1990 meddeles:
 § 1.  Miljøministeren har den 5. november 1990  

 godkendt frikommuneregulativ nr. 15 for Storstrøms Amt om overførelse af dele  

 af amtsrådets kompetence til de primærkommuner, der er beliggende i  

 amtskommunen.
 § 2.  Det i § 1 nævnte frikommuneregulativ indebærer,  

 at Storstrøms Amts kompetence til at meddele indvindingstilladelse til  

 indvinding af højst 1.000 m3 råstoffer pr. år i henhold til § 7, stk. 1 i lov  

 om råstoffer overføres til primærkommunerne i Storstrøms Amt jf. § 28 e stk.  

 1 i lov om frikommuner.
 Stk. 2.  Kommunalbestyrelsens afgørelser i henhold til  

 stk. 1, kan påklages til amtsrådet efter reglerne i råstoflovens § 12, stk.  

 1.
 § 3.  Frikommuneregulativet træder i kraft den 15.  

 november 1990 og gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordener, jf. lov om kommunernes styrelse  

 § 9, stk. 3.
