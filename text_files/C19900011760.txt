(hospitalsobduktioner) (Til landets sygehuse) 1. Indledning Ved lov nr. 402 af 13. juni 1990 om ligsyn, obduktion og transplantation  

 mv., der træder i kraft den 1. juli 1990, er der i § 12 fastsat ændrede  

 regler for de samtykkekrav mv., der skal være opfyldt, for at der kan  

 foretages lægevidenskabelige obduktioner.
 § 12  har følgende ordlyd:
 »Obduktion i lægevidenskabeligt øjemed og i forbindelse hermed  

 udtagelse af væv og andet biologisk materiale kan efter reglerne i stk. 2-5  

 foretages på en person, som er død på eller som død er indbragt til et  

 sygehus eller en lignende institution.
Stk. 2.  Obduktion må foretages, såfremt afdøde efter  

 sit fyldte 18. år skriftligt har givet sit samtykke til obduktion.
I andre  

 tilfælde må obduktion ikke finde sted, såfremt afdøde eller afdødes nærmeste  

 har udtalt sig derimod, eller indgrebet må antages at stride mod afdødes  

 eller de nærmestes livsopfattelse, eller såfremt særlige omstændigheder  

 iøvrigt taler mod indgrebet.
Stk. 3.  Uden for de i stk. 2 nævnte tilfælde skal  

 afdødes nærmeste, hvis opholdssted kendes, underrettes om den påtænkte  

 obduktion med anmodning om at give tilladelse hertil.
Obduktion må herefter  

 foretages, såfremt afdødes nærmeste giver samtykke til indgrebet. Ønsker  

 afdødes nærmeste ikke at tage stilling til det påtænkte indgreb, skal der  

 oplyses om adgangen til at modsætte sig obduktion inden for 6 timer efter  

 underretningen som nævnt i 1. pkt.
Obduktion må tidligst foretages 6 timer  

 efter denne underretning, medmindre afdødes nærmeste forinden har givet  

 samtykke til obduktion.
 Stk. 4.  Er afdøde under 18 år, må obduktion kun  

 foretages, såfremt forældremyndighedens indehaver har samtykket heri.
Stk. 5.  Obduktion må først foretages, når ligsyn er  

 foretaget.
Obduktion må ikke finde sted, såfremt der skal foretages  

 retslægeligt ligsyn eller retslægelig obduktion.« 2. Vejledningens formål Vejledningens formål er at orientere lægerne om reglernes indhold og  

 betydning og om de forpligtelser, der påhviler lægerne i forbindelse hermed.
3. Obduktion må foretages 3.1 Skriftlig tilkendegivelse fra afdøde Obduktion må foretages, såfremt afdøde efter sit fyldte 18. år skriftligt  

 har givet sit samtykke til obduktion.
3.2 Ingen skriftlig tilkendegivelse fra afdøde Foreligger der ikke et sådant skriftligt samtykke fra afdøde, må  

 obduktion foretages, såfremt der foreligger et udtrykkeligt (direkte) eller  

 stiltiende (indirekte) samtykke til obduktion fra afdødes nærmeste, hvis  

 opholdssted kendes.
3.2.1 Ingen nærmeste eller ukendt opholdssted Efterlader afdøde sig ingen nærmeste, eller kendes den eller de nærmestes  

 opholdssted ikke, må obduktion foretages.
4. Obduktion må ikke foretages 4.1 Tilkendegivelse iøvrigt fra afdøde eller de nærmeste Obduktion må ikke foretages, såfremt afdøde eller afdødes nærmeste har  

 udtalt sig derimod, eller indgrebet må antages at stride mod afdødes eller de  

 nærmestes livsopfattelse (f.eks. religiøse opfattelse), eller såfremt særlige  

 omstændigheder iøvrigt taler mod indgrebet (f.eks. hvor en udlænding dør her  

 i landet).
 Det vil normalt være afdødes nærmeste, der udtaler sig om en sådan  

 tilkendegivelse fra afdøde eller om dennes holdning.
5. Underretning mv. af de nærmeste, hvis opholdssted  

 kendes 5.1 Underretning mv.
 Et samtykke (udtrykkeligt eller stiltiende) fra afdødes nærmeste til  

 obduktion skal baseres på information fra en læge.
 Informationen skal indeholde:
 Ønsker afdødes nærmeste ikke at tage stilling til spørgsmålet, skal der  

 oplyses om:
Er der ikke inden 6 timers fristens udløb fremkommet et forbud mod  

 obduktion, kan denne foretages.
Dog kan obduktion foretages inden fristens  

 udløb, såfremt afdødes nærmeste har givet udtrykkeligt samtykke.
5.2 De nærmeste Ved afdødes nærmeste forstås først og fremmest afdødes samlevende  

 ægtefælle eller samlever, slægtninge i lige linie og, alt efter de konkrete  

 forhold, søskende.
Adoptivbørn vil som regel og plejebørn jævnligt være  

 omfattet af reglen.
Efter omstændighederne, navnlig hvor afdøde ikke har  

 efterladt sig ægtefælle, samlever eller børn, vil slægtninge, som afdøde var  

 nært knyttet til, eller nært besvogret med, være at anse som afdødes  

 nærmeste.
 Det er tilstrækkeligt, at der er givet samtykke fra en af de personer, der  

 i det konkrete tilfælde må henregnes til afdødes nærmeste.
 Det skal dog understreges, at der ikke foreligger samtykke til obduktion,  

 såfremt blot en af de personer, der hører til kredsen af afdødes nærmeste,  

 udtaler sig imod indgrebet eller tilbagekalder sit samtykke, inden indgrebet  

 er foretaget.
 Har afdødes nærmeste ikke givet samtykke til obduktionsindgrebet, afskærer  

 et efterfølgende forbud mod obduktion fra blot en enkelt af de nærmeste,  

 indgrebet.
5.3 Opholdssted Underretning om den påtænkte obduktion og anmodning om samtykke hertil,  

 skal kun ske til afdødes nærmeste, hvis opholdssted kendes, herunder også det  

 formodede opholdssted, som f.eks. et feriested eller lignende.
 Kendes opholdsstedet for en af afdødes nærmeste, men der ikke kan opnås  

 kontakt, må obduktion ikke foretages.
6. Afdøde under 18 år Er afdøde under 18 år, må obduktion kun foretages, såfremt  

 forældremyndighedens indehaver har givet udtrykkeligt samtykke til indgrebet.
7. Obduktionstidspunkt Obduktion må først foretages, når ligsyn er foretaget.
Obduktion må ikke  

 finde sted, såfremt der skal foretages retslægeligt ligsyn eller retslægelig  

 obduktion.
8. Journalføring Der skal i hvert enkelt tilfælde i patientjournalen føres nøjagtige  

 optegnelser over, hvem der har givet samtykke til obduktion og i hvilken  

 form, ligesom der skal føres nøjagtige optegnelser vedrørende  

 informationsforløbet (underretning, anmodning om samtykke og oplysning om  

 adgang til at modsætte sig obduktion) af de nærmeste.
 Det skal af patientjournalen tillige fremgå, hvilken læge, der har  

 indhentet samtykke fra afdødes nærmeste.
9. Ansvar Ansvaret for at betingelserne i lovens § 12 er opfyldt påhviler den for  

 den enkelte sygehusafdeling ansvarlige læge.
