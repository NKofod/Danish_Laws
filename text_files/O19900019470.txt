Resumé A klagede over den tid, der indtil da var medgået til Told- og  

 Skattestyrelsens (TOS) besvarelse af hans anmodning om aktindsigt.
A havde i august 1988 anmodet Skatteministeriet, Departementet  

 (SKM) om aktindsigt.
SKM oversendte først skrivelsen til  

 Statsskattedirektoratet (SSD) i august 1989. Skrivelsen sås ikke at være  

 indjournaliseret i SSD.
I februar 1990 erindrede A SKM om sagen.
SKM  

 oversendte  

 skrivelsen til SSD som en anmodning om sagens fremskyndelse.
A's  

 erindringsskrivelse blev indjournaliseret i SSD, men bortkom senere.
Først  

 efter henvendelse fra ombudsmandens kontor imødekom Told- og Skattestyrelsen  

 (TOS) A's begæring om aktindsigt og traf samtidig afgørelse i sagen.
Ombudsmanden (FO) konstaterede, at sagen havde været 2 år og 8  

 måneder under behandling, og at afgørelse først var blevet truffet efter  

 henvendelse fra FO's kontor.
FO fandt, at SKM's og TOS's behandling af sagen  

 havde været helt uantagelig.
Da det blev konstateret, at der var begået fejl,  

 burde SKM have truffet foranstaltninger med henblik på at sikre, at A snarest  

 modtog en besvarelse.
FO anmodede TOS om at oplyse årsagen til, at der ikke  

 ved  

 styrelsens restancekontrol, blev konstateret, at der i en sag var en  

 ubesvaret  

 skrivelse.
FO fandt det uforståeligt, at hans høringsskrivelse til SKM ikke  

 førte til, at aktindsigtsbegæringen straks blev besvaret.
FO fandt det  

 beklageligt, at der i strid med forvaltningslovens § 11, stk. 1, blev truffet  

 afgørelse om sagens realitet samtidig med, at der blev meddelt aktindsigt.
FO  

 gik ud fra, at SKM og TOS på baggrund af sagen overvejede, om der måtte være  

 behov for ændring eller præcisering af sagsgange i ministeriet/styrelsen. (J.  

 nr. 1990-1601-220).
 Sagsbehandling vedrørende anmodning om aktindsigt.
I skrivelse af 19. oktober 1990 klagede A over, at  

  

 Skatteministeriet  

 først den 18. august 1989 havde videresendt hans begæring om aktindsigt af  

 13.  

 august 1988 til Told- og Skattestyrelsen til besvarelse, og at  

  

 Told- og  

 Skattestyrelsen endnu ikke havde besvaret hans anmodning om aktindsigt.
 Af det modtagne materiale fremgik følgende om sagens behandling:
 1988  

  

 :
 13. august:
A rettede henvendelse til Skatteministeriet vedrørende  

 et spørgsmål om rentegodtgørelse for slutafregning for indkomståret 1981 for  

 sin hustru.
Han anmodede i den forbindelse om aktindsigt med henblik på at  

 afgive en udtalelse i sagen.
 17. august:
 Skatteministeriet, Departementet,  

 meddelte A, at hans henvendelse var videresendt til Statsskattedirektoratet  

 (nu Told- og Skattestyrelsen), hvorfra han ville modtage svar.
 1989  

  

 :
 14. august:
A klagede til Skatteministeriet over,  

 at han endnu ikke havde modtaget svar fra Statsskattedirektoratet.
Han  

 henledte specielt opmærksomheden på, at han havde anmodet om aktindsigt.
Han  

 fandt, at der var tale om "en grov tilsidesættelse af forvaltningsloven,  

 når Statsskattedirektoratet ikke i løbet af meget kort tid efter at have  

 modtaget min henvendelse enten meddeler aktindsigt eller oplyser, hvornår  

 aktindsigt kan forventes." 18. august:
 Skatteministeriet meddelte A, at hans  

 skrivelse af 13. august 1988 ved en beklagelig fejl fra ministeriets side  

 ikke som anført i ministeriets skrivelse af 17. august 1988 til ham var  

 blevet videresendt til Statsskattedirektoratet i august 1988.  

 Skatteministeriet meddelte, at ministeriet samme dag havde sendt hans brev af  

 13. august 1988 til Statsskattedirektoratet og anmodet  

 Statsskattedirektoratet om en hurtig behandling af hans henvendelse.
 1990  

  

 :
 21.februar:
A meddelte Skatteministeriet, at han  

 endnu ikke havde modtaget nogen reaktion på sin anmodning om aktindsigt.
Han  

 anmodede "ministeriet om at realitetsbehandle min klage angående  

 Statsskattedirektoratets (Told- og Skattestyrelsen) grove tilsidesættelse  

 af forvaltningslovens bestemmelser om aktindsigt".
 23.februar:
Skatteministeriet, meddelte A, at  

 departementet ikke har kompetence til at realitetsbehandle hans klage, idet  

 sådanne klager henhører under Told- og Skattestyrelsen.
Skatteministeriet  

 havde derfor videresendt hans brev af 21. februar 1990 til Told- og  

 Skattestyrelsen med anmodning om en hurtig behandling.
I klagen til mig redegjorde A for sagens hidtidige forløb.
Han  

 fandt "det urimeligt, at Skatteministeriet, Told- og Skattestyrelsen i  

 mere end to år undlader at efterleve forvaltningsloven, når det i loven er  

 foreskrevet, at en anmodning om aktindsigt skal behandles inden 10  

 dage." Told- og Skattestyrelsen oplyste i en udtalelse i anledning af  

 A's klage, at Skatteministeriets skrivelse af 18. august 1989 ikke var blevet  

 indjournaliseret i Statsskattedirektoratet.
A's erindringsskrivelse af 21.  

 februar 1990 var derimod indjournaliseret, men var senere bortkommet.
Told-  

 og  

 Skattestyrelsen redegjorde nærmere for beregningen af rentegodtgørelsen og  

 for så vidt angår aktindsigtsspørgsmålet for det materiale, Told- og  

 Skattestyrelsen  

 var i besiddelse af.
Told- og Skattestyrelsen beklagede, at de modtagne  

 henvendelser ikke var blevet besvaret tidligere.
 Skatteministeriet, Departementet, redegjorde i en udtalelse i  

 anledning af A's klage til mig nærmere for sagen i det væsentlige i  

 overensstemmelse med Told- og Skattestyrelsens udtalelse.
Om det forhold, at Skatteministeriet først den 18. august 1989  

 videresendte A's begæring om aktindsigt af 13. august 1988, oplyste  

 ministeriet; at der den 17. august 1988 blev udarbejdet en  

 oversendelsesskrivelse til det daværende Statsskattedirektorat samt en  

 skrivelse til A.
Oversendelsesskrivelsen blev imidlertid ved en beklagelig  

 ekspeditionsfejl ikke afsendt.
Fejlen blev opdaget i forbindelse med rykkeren  

 fra A af 14. august 1989, hvorefter ministeriet som anført ved brev af 18.  

 august 1989 videresendte A's brev af 13. august 1988 til det daværende  

 Statsskattedirektorat og anmodede direktoratet om at foretage en hurtig  

 sagsbehandling.
 I en skrivelse til A udtalte jeg følgende:
 "Som det fremgår af det, der er anført ovenfor, er der sket  

 flere fejl ved behandlingen af sagen:
 -  

 Deres skrivelse af 13.  

 august 1988 er ikke blevet videresendt til Statsskattedirektoratet, uanset at  

 Skatteministeriet meddelte Dem i skrivelse af 17. august 1988, at dette var  

 sket.
 -  

 Told- og Skattestyrelsen  

 ser ikke at have modtaget Skatteministeriets skrivelse af 18. august 1989,  

 hvormed ministeriet efter det oplyste sendte Deres skrivelse af 13. august  

 1988  

 til Told-og Skattestyrelsen.
 -  

 Deres  

 erindringsskrivelse af 21. februar 1990 er modtaget i Told- og  

 Skattestyrelsen,  

 men den er senere bortkommet.
 -  

 Det forhold, at De  

 klagede til mig, og jeg i skrivelse af 19. november 1990 anmodede  

 Skatteministeriet, Departementet, og Told- og Skattestyrelsen om udtalelser,  

 førte ikke til, at Deres anmodning om aktindsigt blev behandlet; først efter  

 telefonisk henvendelse fra en af mine medarbejdere den 20. marts 1991  

 imødekom  

 Told- og Skattestyrelsen den 10. april 1991 Deres anmodning om aktindsigt.
 -  

 Også først efter den  

 telefoniske henvendelse fra min medarbejder meddelte Told- og Skattestyrelsen  

 Dem en afgørelse om sagens realitet; dette skete, uden at De forinden havde  

 haft lejlighed til at afgive en udtalelse, jf. forvaltningslovens § 11, stk.  

 1,  

 hvorefter afgørelsen af en sag udsættes, indtil parten har fået lejlighed til  

 at gøre sig bekendt med dokumenterne.
 Det må således konstateres, at Deres anmodning om aktindsigt af  

  

 13. august 1988  

  

 først blev besvaret den  

  

 10. april 1991  

  

 eller 2 år og 8 måneder  

 efter, at anmodningen var fremsat (og efter henvendelse fra mit kontor), og  

 at  

 afgørelsen vedrørende sagens realitet (ligeledes efter henvendelse fra mit  

 kontor) først blev truffet efter et tilsvarende tidsforløb - og i øvrigt  

 skete  

 i strid med forvaltningslovens § 11, stk. 1.
Det har efter min opfattelse ingen mening at bedømme sagsbehandlingen  

 i aktindsigtssagen i relation til bestemmelsen i forvaltningslovens § 16,  

 stk.  

 2, hvorefter myndigheden snarest afgør, om en begæring om aktindsigt kan  

 imødekommes.
Hvis begæringen ikke er imødekommet eller afslået inden 10 dage,  

 efter at begæringen er modtaget af myndigheden, skal denne underrette parten  

 om  

 grunden hertil samt om, hvornår afgørelse kan forventes at foreligge.
Jeg går ud fra, at det er nytteløst ved nærmere undersøgelser at  

 søge afklaret, hvad der er årsagen til de fejl, der er sket under sagens  

 behandling.
Jeg undlader derfor at iværksætte sådanne yderligere  

 undersøgelser.
Jeg har samtidig hermed meddelt Skatteministeriet, Departementet,  

 og Told- og Skattestyrelsen, at behandlingen af sagen efter min opfattelse  

 har  

 været helt uantagelig.
Jeg har specielt over for Skatteministeriet,  

 Departementet, og Told- og Skattestyrelsen peget på følgende:
 Da det blev konstateret, at der var sket en fejl, der betød, at  

 intet var sket i sagen i et år, burde Skatteministeriet, Departementet, ved  

 oversendelsen den 18. august 1989 af skrivelsen af 13. august 1988 have  

 udbedt  

 sig underretning om Told- og Skattestyrelsens besvarelse og have holdt sagen  

 i  

 en meget kort erindring.
 Da Skatteministeriet, Departementet, modtog Deres  

 erindringsskrivelse af 21. februar 1990, burde ministeriet have truffet  

 foranstaltninger med henblik på at sikre, at De snarest modtog en besvarelse.
Deres erindringsskrivelse af 21. februar 1990 er modtaget i  

 Told-og Skattestyrelsen; men den er senere bortkommet, og en besvarelse blev  

 ikke givet.
Jeg har anmodet Told- og Skattestyrelsen om at oplyse årsagen  

 til,  

 at det ikke ved den restancekontrol, der gennemføres i styrelsen, blev  

 konstateret, at der i en sag var en ubesvaret skrivelse.
Jeg vil orientere  

 Dem  

 om, hvad der videre sker vedrørende dette spørgsmål.
 Det er helt uforståeligt for mig, at min høringsskrivelse af 19.  

 november 1990 til Skatteministeriet, Departementet, og Told- og  

 Skattestyrelsen  

 ikke førte til, at aktindsigtsanmodningen straks blev behandlet.
Det er beklageligt, at der i strid med forvaltningslovens § 11,  

 stk. 1, blev truffet afgørelse om sagens realitet samtidig med, at der blev  

 meddelt Dem aktindsigt.
Jeg går ikke nærmere ind på dette sidste spørgsmål.
 Jeg har meddelt Skatteministeriet, Departementet, og Told- og  

 Skattestyrelsen, at jeg går ud fra, at ministeriet og styrelsen på  

 baggrund af denne sag overvejer, om der måtte  

 være behov for ændring eller præcisering af sagsgange i ministeriet og/eller  

 styrelsen, herunder om der måtte være behov for instruktion af medarbejdere  

 om tilrettelæggelsen af sagsbehandlingen.
