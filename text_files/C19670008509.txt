(Til samtlige kommunalråd) Ved ændringer i statshusmandsloven og loven om opførelse af  

 arbejderboliger på landet, som er trådt i kraft den 21. april 1967, er der  

 givet enhver ejer af en ejendom med jordrentepligt adgang til at begære  

 jordrenten afløst mod en afløsningssum.
Der er endvidere givet mulighed for,  

 at der kan ydes lån af jordfonden til afløsningssummens berigtigelse.
 Statshusmandsloven er med de gennemførte ændringer bekendtgjort som  

 lovbekendtgørelse nr. 117 af 10. april 1967 og loven om opførelse af  

 arbejderboliger på landet som lovbekendtgørelse nr. 118 af 10. april 1967.
 Særtryk af de nævnte lovbekendtgørelser vedlægges.
 Der er samtidig hermed til samtlige ejere af ejendommen med jordrentepligt  

 udsendt en orienterende meddelelse om jordrenteafløsningen svarende til  

 vedlagte, samt et skema » Begæring om afløsning af jordrente  

 », der, såfremt jordrenten begæres afløst, i udfyldt stand og bilagt de  

 i skemaet nævnte dokumenter indgives til kommunalrådet i den kommune, i  

 hvilken de pågældende ejendom er beliggende.
 Det er i skrivelsen anført, at yderligere skemaer kan rekvireres hos  

 kommunalrådet.
Et antal skemaer vedlægges.
Yderligere skemaer kan rekvireres ved  

 henvendelse til Statens jordlovsudvalg, Sankt Annæ Plads 19, Kbh.
K., Tlf.  

 (01) 15 61 31.
 I denne anledning skal man herved anmode kommunalrådet om at ville modtage  

 eventuelle begæringer om afløsning af jordrente og efter at have meddelt  

 begæringen påtegning om tidspunktet for begæringens modtagelse, jfr. skemaet  

 side 1, og afgivet den i skemaet side 3 omhandlede erklæring over sagen at  

 ville afgive begæringen til formanden for husmandsbrugskommissionen i den  

 pågældende amtsrådskreds.
 Kommunalrådets behandling af sagen.
 1. Påtegning om begæringens modtagelse (skemaet s. 1.)  

 Tidspunktet for begæringens indgivelse - regnet fra dennes modtagelse på  

 kommunekontoret - har betydning dels for fastsættelse af skæringsdagen for  

 afløsningen, dels for afløsningssummens beregning i tilfælde, hvor afløsning  

 sker efter ejendommens ansættelse til grundværdi med et reguleringstillæg,  

 jfr. statshusmandslovens § 25 b.Man skal der for anmode om, at der straks ved  

 begæringens modtagelse må blive meddelt denne påtegning om tidspunktet herfor  

 i den på skemaet side 1 afsatte rubrik hertil.
 2. Kommunalrådets erklæring over sagen (skemaet side  

 3) . De i  pkt.1 udbedte oplysninger om, hvilke bestemmelser der i  

 henhold til landsbyggeloven, byplanloven og byudviklingsloven er truffet med  

 hensyn til den pågældende ejendom og de i pkt. 2 udbedte oplysninger  

 om særlige forekomster i jorden er til brug ved statens jordlovsudvalgs  

 bedømmelse af, om der under hensyn til ejendommens ansættelse til grundværdi  

 evt. bør forlanges foretaget en særlig vurdering af ejendommen til  

 fastsættelse af afløsningssummen, jfr. statshusmandslovens §§ 25 c og 25 d.
 Da kendskab til endnu ikke endeligt godkendte planer eller vedtægter kan  

 være af betydning for afgørelsen af dette spørgsmål, anmodes kommunalrådet om  

 også at meddele oplysning om bestemmelser af den pågældende art, der på  

 begæringstidspunktet kun foreligger som forslag, vedtaget af kommunalrådet.
 Besvarelse af spørgsmålene vil kunne undlades, dersom begæringen vedrører  

 en ejendom på under 3000 kvadratmeter, der udelukkende benyttes som beboelse  

 med have.
 Landbrugsministeriet, den 24. maj 1967.
P.
M.
V.
Vald.
Hornslet.
/ P.
Nørby Jensen.
