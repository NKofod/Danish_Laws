Fremsat den 28. februar 2007 af  

 forsvarsministeren (Søren Gade) Forslag til Lov  

 om ændring af beredskabsloven (Kommunalbestyrelsernes  

 og regionsrådenes anvendelse af et landsdækkende radiokommunikationsnet) § 1 I beredskabsloven, jf. lovbekendtgørelse nr. 137 af 1.  

 marts 2004, som ændret senest ved § 2 i lov nr. 1600 af 20. december  

 2006,  

 foretages følgende ændringer:
 1.  

  

 Efter  

 kapitel 5 indsættes  

  

 :
»Kapitel 6 Radiokommunikation § 29.  

  

 Kommunalbestyrelsen  

 og regionsrådet skal sikre, at det landsdækkende radiokommunikationsnet  

 anvendes ved løsningen af egne og fælles beredskabsmæssige opgaver.
 Stk. 2.  

  

 Forsvarsministeren kan efter forhandling med vedkommende minister fastsætte  

 regler om, at andre, herunder private, end kommunalbestyrelserne og  

 regionsrådene skal benytte det i stk. 1 nævnte radiokommunikationsnet.
Stk. 3.  

  

 Forsvarsministeren kan fastsætte regler om anvendelsen af det landsdækkende  

 radiokommunikationsnet, herunder om tilslutning og benyttelse.  

 Forsvarsministeren kan endvidere efter forhandling med finansministeren  

 fastsætte  

 regler om betaling for tilslutning til og brug af nettet.« § 2 Loven træder i kraft den 1. august 2007.
 Stk. 2.  

  

 § 29 i  

 beredskabsloven som affattet ved denne lovs § 1, nr. 1, finder kun  

 anvendelse i kommuner og regioner, hvor det landsdækkende  

 radiokommunikationsnet  

 er funktionsdygtigt.
§ 3 Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Bemærkninger til lovforslaget Almindelige bemærkninger 1. Indledning og baggrund Efter terrorangrebene i USA den 11. september 2001 nedsatte  

 regeringen en arbejdsgruppe, der havde til formål at foretage en kortlægning  

 af  

 behovene for en forbedring af den tværgående kommunikation på  

 beredskabsområdet.  

 Arbejdsgruppen beskrev den tekniske udvikling på radiokommunikationsområdet  

 og  

 relevante IT-politiske målsætninger m.v., ligesom beredskabsmyndighedernes  

 eksisterende tekniske radiosystemer blev belyst.
Herudover redegjorde  

 arbejdsgruppen for en række europæiske landes tekniske  

 radiokommunikationssystemer.  

 Arbejdsgruppens anbefalinger og analyser fremgår af en rapport fra november  

 2002.
Af aftalen om forsvarets ordning 2005-2009, som blev  

 indgået den 10. juni 2004 mellem Venstre, Det Konservative Folkeparti,  

 Socialdemokraterne, Dansk Folkeparti, Det Radikale Venstre og  

 Kristendemokraterne,  

 fremgår det, at det er vurderingen, at beredskabsmyndighedernes  

 radiosystemer opfylder beredskabsmyndighedernes daglige behov for  

 kommunikation, men at der kan være behov for at styrke kommunikationen ved  

 større katastrofer.
Forligspartierne var derfor enige om, at der skulle  

 nedsættes et udvalg, som skulle udarbejde et oplæg til et nyt landsdækkende  

 radiokommunikationssystem for det samlede beredskab.
 Det fremgår endvidere af regeringsgrundlaget »Nye mål« fra  

 17. februar 2005, at regeringen vil sikre etableringen af et nyt effektivt  

 radiokommunikationsnet.
 På den baggrund nedsatte regeringen i 2005 et tværministerielt  

 udvalg  Radioudvalget  der fik til opgave at udarbejde forslag  

 til et  

 landsdækkende radiokommunikationssystem for det samlede beredskab.
 Rigspolitiet var formand for Radioudvalget, som endvidere  

 havde deltagelse af Forsvarsministeriet, Finansministeriet, Indenrigs- og  

 Sundhedsministeriet, Ministeriet for Videnskab, Teknologi og Udvikling,  

 Justitsministeriet,  

 IT- og Telestyrelsen og Beredskabsstyrelsen.
 Radioudvalget udarbejdede en række analyser af bl.a.  

 beredskabsmyndighedernes behov for radiokommunikation, af andre landes valg  

 af  

 radioteknologi og af, hvilken radioteknologi der kunne understøtte de danske  

 beredskabsmyndigheders behov for radiokommunikation.
Radioudvalget afsluttede i foråret 2006 sit arbejde og  

 afgav et oplæg til regeringen.
Der var i udvalget enighed om at anbefale, at  

 der etableres et fælles radiokommunikationssystem for det samlede beredskab i  

 Danmark.
Det var ligeledes Radioudvalgets vurdering, at etablering af et nyt  

 landsdækkende digitalt radiokommunikationssystem vil medføre en styrkelse af  

 det danske samfunds beredskab i tilfælde af en terroraktion, og at der i  

 øvrigt  

 er behov for at skabe de bedste arbejdsbetingelser for  

 beredskabsmyndighederne  

 i en krisesituation.
Det var Radioudvalgets generelle vurdering, at der er et  

 massivt behov for, at beredskabsmyndighederne råder over egnede  

 tværsektorielle  

 kommunikationsmidler til løsning af myndighedernes sektoropgaver i  

 forbindelse  

 med større ulykker og hændelser, herunder terroranslag.
Denne vurdering  

 skulle  

 ifølge Radioudvalget ses i sammenhæng med, at beredskabsmyndighedernes  

 radiosystemer ikke kan kommunikere på tværs af sektorerne, og at de i meget  

 betydeligt omfang er teknologisk forældede, ligesom de eksisterende  

 radiosystemer  

 har en stærkt varierende grad af sikkerhed.
På den baggrund anbefalede  

 Radioudvalget bl.a., at der etableres et fælles radiokommunikationssystem for  

 det samlede beredskab.
 Endelig fremgår det af finanslovsaftalen for 2006 i  

 afsnittet »Styrket indsats mod terror«, at et nyt radiokommunikationssystem  

 til  

 beredskabet skal fremmes, ligesom det af aftalen om finansloven 2007 fremgår,  

 at alle beredskabsmyndigheder skal anvende det nye radiokommunikationssystem.
 2. Udbud af samordning af nød- og  

 beredskabskommunikation m.v.
 Økonomistyrelsen fik efter Radioudvalgets rapport i opdrag  

 at tilvejebringe det aftalemæssige grundlag for et fælles  

 radiokommunikationssystem. Økonomistyrelsen gik herefter i gang med at  

 udarbejde en oversigt over de behov, som skulle danne grundlag for udbudet.  

 Dette  

 arbejde skete i tæt samarbejde med beredskabsmyndighederne i form af to  

 arbejdsgrupper.
 Under dette forberedelsesarbejde, herunder  

 tilrettelæggelsen af udbudsforretningen om samme (EU-udbudsbekendtgørelse nr.  

 2006/S 109-116975), blev det besluttet, at der skulle indgås en aftale med en  

 privat teleudbyder om, at beredskaberne m.v. skal have adgang til at anvende  

 et  

 landsdækkende radiokommunikationsnet til deres opgaveløsning.
 EU-udbudsbekendtgørelsen blev udsendt den 8. juni 2006 med  

 frist for ansøgning om prækvalifikation den 10. juli 2006. Fem virksomheder  

 havde ved fristens udløb ansøgt om prækvalifikation, hvoraf tre virksomheder  

 den 14. august 2006 blev valgt ud til at deltage i den videre udbudsproces.  

 Udbudet gennemføres efter udbudsformen: »Udbud ved konkurrencepræget dialog«,  

 som indeholder en dialogfase og en tilbudsfase. Økonomistyrelsen er for  

 øjeblikket i dialog med de prækvalificerede virksomheder, hvilket forløber  

 efter de i den forbindelse fastsatte tidsplaner.
3. Lovforslagets indhold Lovforslaget er et led i udmøntningen af dels  

 Radioudvalgets indstilling om, at der etableres et fælles  

 radiokommunikationssystem  

 for det samlede beredskab med henblik på, at der kan drages optimal nytte af  

 et  

 nyt tværsektorielt radiokommunikationssystem, dels forpligtelsen i medfør af  

 finansloven 2007. Lovforslaget er afstemt med de beslutninger, der er truffet  

 i  

 relation til det aftalemæssige grundlag for samordningen af nød- og  

 beredskabskommunikationen i ovennævnte udbudsforretning  

 (EU-udbudsbekendtgørelse  

 nr. 2006/S 109-116975).
Der findes i dag ikke centralt fastsatte bestemmelser om  

 kommunernes og regionernes deltagelse i og benyttelse af  

 radiokommunikationssystemer i forbindelse med løsning af det kommunale  

 redningsberedskabs  

 og ambulanceberedskabets opgaver.
Afgørelse af, hvilken type  

 radiokommunikationssystem  

 der benyttes af det kommunale redningsberedskab og ambulanceberedskabet til  

 varetagelse af opgaver inden for henholdsvis beredskabslovgivningen og  

 sundhedslovgivningen, træffes således af den enkelte kommunalbestyrelse og  

 det  

 enkelte regionsråd.
 For at sikre at det kommende landsdækkende  

 radiokommunikationssystem anvendes af alle beredskabsmyndigheder, og at den  

 nødvendige kommunikation på tværs af beredskabet kan finde sted, er det  

 således  

 fundet hensigtsmæssigt ved lov at forpligte kommunalbestyrelserne og  

 regionsrådene  

 til at benytte det landsdækkende radiokommunikationsnet til løsningen af egne  

 og fælles beredskabsmæssige opgaver.
Kommunalbestyrelsernes og regionsrådenes forpligtelse til  

 at benytte radiokommunikationsnettet til løsningen af egne og fælles  

 beredskabsmæssige  

 opgaver gælder, uanset om private aktører måtte løse visse af de  

 beredskabsmæssige opgaver for myndighederne.
I tilfælde af at en privat aktør  

 løser beredskabsmæssige opgaver for en kommunalbestyrelse eller et  

 regionsråd,  

 skal henholdsvis kommunalbestyrelsen og regionsrådet således sikre, at  

 forpligtelsen til at benytte radiokommunikationsnettet også overholdes af den  

 private aktør.
Det skal derfor indgå i kontrakten mellem parterne, at den  

 private aktør er forpligtet til på tilsvarende måde at benytte det  

 landsdækkende radiokommunikationssystem.
Det igangværende udbud af et landsdækkende  

 radiokommunikationsnet foretages på vegne af alle statslige nød- og  

 beredskabsmyndigheder, herunder forsvaret, hjemmeværnet, det statslige  

 redningsberedskab og politiet.
Disse myndigheder er derfor allerede omfattet  

 af  

 tilslutningsforpligtelsen, hvorfor det ikke er nødvendigt ved lov at  

 forpligte  

 disse myndigheder til at benytte radiokommunikationsnettet.
Lovforslaget indebærer som nævnt, at kommunalbestyrelserne  

 og regionsrådene forpligtes til at benytte radiokommunikationsnettet ved  

 løsningen  

 af egne og fælles beredskabsmæssige opgaver.
I det omfang en  

 kommunalbestyrelse  

 eller et regionsråd vælger at lade en privat aktør løse beredskabsmæssige  

 opgaver på vegne af disse, påhviler det som nævnt kommunalbestyrelsen eller  

 regionsrådet  

 at sikre, at den private aktør anvender det landsdækkende  

 radiokommunikationsnet.  

 Det er fundet hensigtsmæssigt, at forsvarsministeren kan forpligte andre  

 aktører  

 end de, der forpligtes direkte ved lovforslaget, til at benytte  

 radiokommunikationsnettet.  

 Eksempler på sådanne andre aktører er virksomheder, der leverer kritisk  

 infrastruktur inden for bl.a. energi- og transportområdet, og som er eller  

 kan  

 blive vigtige for det danske beredskab.
Etableringen af en sådan forpligtelse  

 vil alene ske på baggrund af en beredskabsfaglig vurdering og efter  

 forhandling  

 med de berørte ressortministre.
 Med henblik på bl.a. at sikre koordinering af tilslutning  

 til og hensigtsmæssig benyttelse af nettet samt de enkelte myndigheders  

 betaling for tilslutning til og brug af nettet findes det hensigtsmæssigt, at  

 der skabes en bemyndigelse for forsvarsministeren til at fastsætte nærmere  

 regler om brugen af radiokommunikationsnettet, herunder om tilslutning,  

 benyttelse, betaling m.v., når disse forhold er afklaret.
 Loven træder i kraft den 1. august 2007. Da det er  

 forventningen, at udrulningen af det landsdækkende radiokommunikationsnet vil  

 ske etapevis, finder loven dog kun anvendelse i de kommuner og regioner, hvor  

 det nye landsdækkende radiokommunikationsnet er funktionsdygtigt i henhold  

 til  

 den tilslutningsplan, der er aftalt med den private tjenesteyder.
 Med loven udvides ligeledes beredskabslovens dækningsområde  

 til bl.a. også at omfatte ambulanceberedskabet i forbindelse med dettes  

 anvendelse  

 af radiokommunikation.
4. Lovforslagets økonomiske og administrative  

 konsekvenser for stat, regioner og kommuner Lovforslaget har ikke i sig selv økonomiske konsekvenser  

 for staten, idet der allerede er truffet beslutning om etableringen af et  

 landsdækkende radiokommunikationsnet, jf.
Aftale om finansloven for 2007.
Lovforslaget har økonomiske konsekvenser for kommuner og  

 regioner i form af udgifter til tilslutning til og brug af nettet samt til  

 indkøb af terminaler.
Det bemærkes i den forbindelse, at betaling for  

 tilslutning til og brug af nettet m.v. ikke vil overstige de omkostninger,  

 der  

 er forbundet med at have brugere tilsluttet nettet, herunder en  

 forholdsmæssig  

 fordeling af de samlede driftsomkostninger, som vil være forbundet med  

 nettet.
Der kan endvidere være udgifter til software i forbindelse  

 med tilslutning af et kontrolrum til radiokommunikationsnettet.
Disse  

 udgifter  

 vil på samme måde ikke overstige de omkostninger, der er forbundet med  

 brugernes anvendelse af pågældende software, herunder en forholdsmæssig  

 fordeling  

 af de samlede drifts- og evt. etableringsomkostninger for softwaren.
Det fælles landsdækkende radiokommunikationsnet vil kunne  

 erstatte andre interne kommunikationsnet hos henholdsvis regionerne og  

 kommunerne.
Ovennævnte udgifter forbundet med tilslutning til og brug af  

 radiokommunikationsnettet  

 samt til bl.a. indkøb af terminaler vil derfor helt eller delvist kunne  

 modsvares af besparelser ved ikke længere at anvende interne  

 kommunikationsnet,  

 terminaler og kontrolrumssoftware.
Der er først endelig klarhed over de økonomiske  

 konsekvenser af lovforslaget, når der er indgået kontrakt med en af  

 tilbudsgiverne i det igangværende udbud.
Der kan således ikke på nuværende  

 tidspunkt skønnes over størrelsen af de økonomiske konsekvenser.
 Lovforslaget vurderes ikke at have væsentlige  

 administrative konsekvenser for stat, regioner eller kommuner.
5. Lovforslagets økonomiske og administrative  

 konsekvenser for erhvervslivet Private, der løser beredskabsmæssige opgaver for offentlige  

 myndigheder samt de brugere, der er nævnt i lovforslagets § 29,  

 stk. 2, vil have udgifter til tilslutning til og brug af  

 radiokommunikationsnettet  

 samt til indkøb af terminaler.
Det bemærkes i den forbindelse, at betaling  

 for  

 tilslutning til og brug af nettet m.v. ikke vil overstige de omkostninger,  

 der  

 er forbundet med at have brugere tilsluttet nettet, herunder en  

 forholdsmæssig  

 fordeling af de samlede driftsomkostninger, som vil være forbundet med  

 nettet.
Der kan endvidere være udgifter til software i forbindelse  

 med tilslutning af et kontrolrum til radiokommunikationsnettet.
Disse  

 udgifter  

 vil på samme måde ikke overstige de omkostninger, der er forbundet med  

 brugernes anvendelse af pågældende software, herunder en forholdsmæssig  

 fordeling  

 af de samlede drifts- og eventuelle etableringsomkostninger for softwaren.
 Det fælles landsdækkende radiokommunikationsnet vil kunne  

 erstatte andre interne kommunikationsnet hos de private aktører, der løser  

 beredskabsmæssige opgaver for offentlige myndigheder, samt de brugere, der er  

 nævnt i § 29, stk. 2. Udgifterne forbundet med tilslutning til og  

 brug af radiokommunikationsnettet samt til bl.a. indkøb af terminaler vil  

 derfor helt eller delvist kunne modsvares af besparelser ved ikke længere at  

 anvende interne kommunikationsnet og terminaler.
 Lovforslaget vurderes ikke at have væsentlige  

 administrative konsekvenser for henholdsvis de private aktører, der løser  

 beredskabsmæssige opgaver for offentlige myndigheder, samt de brugere, der er  

 nævnt i § 29, stk. 2.
Forslaget har været sendt til Erhvervs- og  

 Selskabsstyrelsens Center for Kvalitet i Erhvervsregulering med henblik på en  

 vurdering af, om forslaget skulle forelægges Økonomi- og Erhvervsministeriets  

 virksomhedspanel.
Erhvervs- og Selskabsstyrelsen vurderede ikke, at forslaget  

 indeholder administrative konsekvenser for erhvervslivet i et omfang, der  

 berettiger, at det bliver forelagt virksomhedspanelet.
Forslaget er derfor  

 ikke  

 forelagt Økonomi- og Erhvervsministeriets virksomhedspanel.
6. Lovforslagets miljømæssige konsekvenser Lovforslaget har ikke miljømæssige konsekvenser.
7. Administrative konsekvenser for borgerne Lovforslaget har ikke administrative konsekvenser for  

 borgerne.
8. Forholdet til EU-retten Lovforslaget indeholder ikke EU-retlige aspekter.
 9. Hørte myndigheder og organisationer m.fl.
 Lovforslaget har været til høring hos Beskæftigelsesministeriet,  

 Skatteministeriet, Økonomi- og Erhvervsministeriet, Ministeriet for  

 Videnskab,  

 Teknologi og Udvikling, Justitsministeriet, Miljøministeriet, Indenrigs- og  

 Sundhedsministeriet, Transport- og Energiministeriet, Udenrigsministeriet,  

 Statsministeriet, Finansministeriet, Økonomistyrelsen, Forsvarskommandoen,  

 Hjemmeværnskommandoen, Beredskabsstyrelsen, Rigspolitiet, Politidirektøren i  

 København,  

 Hovedstadens Sygehusfællesskab, Danske Regioner, Kommunernes Landsforening,  

 Københavns  

 Kommune, Frederiksberg Kommune, Foreningen af Kommunale Beredskabschefer,  

 Falck, Sønderjysk Frivillige Brandværnsforbund, Beredskabsforbundet, Dansk  

 Brand- og Sikringsteknisk Institut, Foreningen af Rådgivende Ingeniører,  

 Landsklubben for Deltidsansatte Brandfolk, Dansk Industri, Dansk Energi  

 Brancheforening, Telekommunikationsindustrien i Danmark, IT-Branchen.
Vurdering af lovforslagets konsekvenser Positive konsekvenser/ mindreudgifter (hvis ja, angiv omfang) Negative konsekvenser/ merudgifter (hvis ja, angiv omfang) Økonomiske konsekvenser for stat, kommuner og regioner Ingen Lovforslaget har økonomiske konsekvenser for kommuner og  

 regioner i form af udgifter til tilslutning til og brug af nettet samt til  

 indkøb  

 af terminaler og kontrolrumssoftware, men udgifterne vil helt eller delvist  

 kunne modsvares af besparelser ved ikke længere at anvende interne  

 kommunikationsnet,  

 terminaler og kontrolrumssoftware.
Administrative konsekvenser for stat, kommuner og regioner Ingen Ingen Økonomiske konsekvenser for erhvervslivet Ingen Lovforslaget har økonomiske konsekvenser for erhvervslivet i  

 form af udgifter til tilslutning til og brug af nettet samt til indkøb af  

 terminaler og kontrolrumssoftware, men udgifterne vil helt eller delvist  

 kunne modsvares af besparelser ved ikke længere at anvende interne  

 kommunikationsnet, terminaler og kontrolrumssoftware.
Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Beredskabslovens kapitel 6 blev ophævet ved lov nr. 293 af  

 30. april 2003 om ændring af beredskabsloven.
Det foreslås, at bestemmelsen  

 om  

 kommunalbestyrelsens og regionsrådets deltagelse i det landdækkende  

 radiokommunikationsnet til løsning af opgaver inden for redningsberedskabet  

 og  

 ambulanceberedskabet indsættes i et nyt kapitel 6.
 Med  

  

 stk. 1  

  

 forpligtes kommunalbestyrelsen og regionsrådet til at benytte det  

 landsdækkende  

 radiokommunikationsnet i forbindelse med løsningen af det kommunale  

 redningsberedskabs og ambulanceberedskabets opgaver.
 Bestemmelsen indebærer, at det kommunale og regionale  

 beredskab i forbindelse med varetagelsen af egne og fælles beredskabsmæssige  

 opgaver skal benytte det landsdækkende radiokommunikationsnet, som en privat  

 leverandør ved forudgående udbudsforretning vil skulle drive og etablere  

 adgang  

 til for beredskaberne.
Kommunalbestyrelsernes og regionsrådenes forpligtelse til  

 at benytte radiokommunikationsnettet til løsningen af egne og fælles  

 beredskabsmæssige opgaver gælder, uanset om private aktører måtte løse visse  

 af  

 de beredskabsmæssige opgaver for myndighederne.
I tilfælde af at en privat  

 aktør løser beredskabsmæssige opgaver for en kommunalbestyrelse eller et  

 regionsråd, skal henholdsvis kommunalbestyrelsen og regionsrådet således  

 sikre,  

 at forpligtelsen til at benytte radiokommunikationsnettet også overholdes af  

 den private aktør.
Det skal derfor indgå i kontrakten mellem parterne, at den  

 private aktør er forpligtet til på tilsvarende måde at benytte det  

 landsdækkende radiokommunikationssystem.
Det følger af  

  

 stk. 2  

  

 ,  

 at forsvarsministeren kan fastsætte regler om, at andre end  

 kommunalbestyrelserne  

 og regionsrådene skal benytte radiokommunikationsnettet.
Eksempler på sådanne  

 andre aktører er virksomheder, der leverer kritisk infrastruktur inden for  

 bl.a. energi- og transportområdet, og som er eller kan blive vigtige for det  

 danske beredskab.
 Etablering af forpligtelsen som nævnt i stk. 2 vil  

 alene ske på baggrund af en beredskabsfaglig vurdering og efter forhandling  

 med  

 de relevante ressortministre.
Det vurderes hensigtsmæssigt, at tilslutning til det  

 landsdækkende radiokommunikationssystem af andre end kommunalbestyrelserne,  

 regionsrådene samt private, der udfører beredskabsmæssige opgaver for  

 offentlige  

 myndigheder, sker efter aftale med de relevante aktører.
Forpligtelsen efter  

 stk. 2 tænkes således anvendt i de situationer, hvor det eksempelvis  

 vurderes, at en sådan aftalemæssig tilslutning med disse aktører ikke er  

 mulig,  

 eller at det ikke er muligt at nå den nødvendige aftalemæssige tilslutning  

 inden  

 for en given nødvendig tidshorisont.
Forpligtelsen efter stk. 1 og 2 til at anvende det  

 landsdækkende radiokommunikationsnet indebærer en pligt til at anvende  

 infrastrukturen, dvs. selve radiokommunikationsnettet, samt specifikt  

 udpegede  

 typer af terminaler og kontrolrumssoftware.
Terminalerne indgår som option i  

 det igangværende udbud vedrørende nettet (EU-udbudsbekendtgørelse nr. 2006/S  

 109-116975), mens udpegningen af kontrolrumssoftware vil finde sted, så snart  

 der en indgået en aftale mellem staten og en leverandør.
Kontrolrumssoftwaret  

 påtænkes konkurrenceudsat i en udbudsforretning, der forventes iværksat i  

 løbet  

 af 2007.
 I det omfang visse af de beredskabsaktører, som forpligtes  

 til at anvende det fælles landsdækkende radiokommunikationsnet, allerede er i  

 besiddelse af terminaler m.v., som med baggrund i en teknisk og  

 beredskabsfaglig  

 vurdering er tilstrækkeligt kompatible med radiokommunikationsnettet, vil  

 disse  

 som udgangspunkt ikke blive forpligtet til at anskaffe sig sådanne.
Uanset at der med lovforslaget skabes en forpligtelse til  

 at benytte det landsdækkende radiokommunikationsnet ved løsningen af egne og  

 fælles beredskabsopgaver, afskærer dette ikke muligheden for at anvende  

 supplerende  

 kommunikationssystemer, herunder systemer til overførsel af store mængder  

 data  

 mellem f.eks. ambulancer og sygehuse.
Det forudsætter dog, at sådanne  

 supplerende kommunikationssystemer tjener et selvstændigt behov og ikke  

 hindrer, besværliggør eller på anden måde forringer den pligtige og sikre  

 radiokommunikation  

 inden for egen sektor og mellem flere sektorer via det fælles landsdækkende  

 radiokommunikationsnet.
 I medfør af  

  

 stk. 3  

  

 kan forsvarsministeren fastsætte nærmere regler om anvendelsen af det  

 landsdækkende  

 radiokommunikationsnet, herunder regler om tilslutning og benyttelse.  

 Forsvarsministeren  

 kan endvidere efter forhandling med finansministeren fastsætte regler om  

 betaling for tilslutning til og brug af nettet, herunder at betalingen kan  

 opkræves af den private tjenesteyder, som finansministeren har udpeget ved  

 forudgående udbudsforretning.
 I det omfang en kommunalbestyrelse eller et regionsråd  

 vælger at lade en privat aktør løse beredskabsmæssige opgaver på vegne af  

 disse, påhviler det kommunalbestyrelsen eller regionsrådet at sikre, at den  

 private aktør overholder de nærmere regler, som forsvarsministeren fastsætter  

 efter stk. 3.
 Fastsættelsen af nærmere regler om tilslutning til og  

 benyttelse af radiokommunikationsnettet for andre end de i stk. 1 nævnte  

 brugere, sker efter forhandling med de eventuelle berørte ressortministre.
 Kommunalbestyrelsernes og regionsrådenes forpligtelse til  

 at benytte det landsdækkende radiokommunikationsnet vil kunne håndhæves efter  

 de almindelige sanktionsbestemmelser i henholdsvis lov om kommunernes  

 styrelse  

 og lov om regionerne.
 Det fremgår af § 29, stk. 2, at  

 forsvarsministeren kan fastsætte regler om, at andre, herunder private, end  

 kommunalbestyrelserne og regionsrådene forpligtes til at anvende det  

 landsdækkende radiokommunikationsnet.
 Det fremgår herudover af beredskabslovens § 70,  

 stk. 4, at forsvarsministeren i forskrifter udstedt i medfør af  

 beredskabsloven kan fastsætte straf af bøde, fængsel indtil 4 måneder, eller  

 under skærpende omstændigheder fængsel i indtil 2 år for overtrædelse af  

 bestemmelserne i forskrifterne eller for undladelse af at efterkomme påbud  

 eller forbud heri.
 Fastsætter forsvarsministeren efter § 29, stk. 2,  

 regler om, at andre end kommunalbestyrelserne og regionsrådene forpligtes til  

 at anvende det landsdækkende radiokommunikationsnet, vil forsvarsministeren  

 således i medfør af beredskabslovens § 70, stk. 4, kunne fastsætte  

 regler om, at en overtrædelse af denne forpligtelse kan straffes med bøde,  

 fængsel indtil 4 måneder, eller under skærpende omstændigheder fængsel i  

 indtil  

 2 år.
 Det bemærkes, at overtrædelser, der begås af et selskab, en  

 forening, en selvejende institution eller lignende som juridisk person kan  

 straffes med bødeansvar, jf. beredskabslovens § 70, stk. 5, 1. pkt.
Til § 2 Det foreslås, at loven træder i kraft den 1. august 2007.
Forpligtelsen til at anvende radiokommunikationsnettet vil  

 ske på baggrund af en aftalt tilslutningsplan med den private tjenesteyder,  

 som  

 finansministeren har udpeget ved forudgående udbudsforretning.
Det er  

 forventningen, at udrulningen af det landsdækkende radiokommunikationsnet vil  

 ske etapevis.
Loven vil således kun finde anvendelse i kommuner og regioner,  

 hvor det nye landsdækkende radiokommunikationsnet er funktionsdygtigt i  

 henhold  

 til den aftalte tilslutningsplan.
Den berørte kommune eller region samt  

 eventuelle  

 andre berørte, jf. herved den foreslåede § 29, stk. 2, underrettes, når  

 radiokommunikationsnettet er funktionsdygtigt for den pågældende kommune  

 eller  

 region.
Til § 3 Bestemmelsen vedrører lovens territoriale gyldighed.
Loven  

 gælder ikke for Færøerne og Grønland, men kan ved kongelig anordning sættes i  

 kraft for Grønland med de afvigelser, som de særlige grønlandske forhold  

 tilsiger.
Det bemærkes i den forbindelse, at det færøske landsstyre efter  

 aftale med den danske regering den 1. januar 2002 har overtaget lovgivnings-  

 og  

 myndighedskompetencen på radiokommunikationsområdet som færøsk særanliggende.  

 Det  

 igangværende udbud af det landsdækkende radiokommunikationsnet omfatter ikke  

 Færøerne  

 og Grønland.
Bilag Lovforslaget sammenholdt med gældende lov Gældende formulering Lovforslaget § 1 I beredskabsloven, jf. lovbekendtgørelse nr. 137 af 1. marts  

 2004, som ændret senest ved § 2 i lov nr. 1600 af 20. december 2006,  

 foretages følgende ændringer:
Kapitel 6 (ophævet) 1.  

  

 Efter  

 kapitel 5 indsættes  

  

 :
»Kapitel 6 Radiokommunikation § 29.  

  

 Kommunalbestyrelsen  

 og regionsrådet skal sikre, at det landsdækkende radiokommunikationsnet  

 anvendes  

 ved løsningen af egne og fælles beredskabsmæssige opgaver.
 Stk. 2. Forsvarsministeren  

 kan efter forhandling med vedkommende minister fastsætte regler om, at andre,  

 herunder private, end kommunalbestyrelserne og regionsrådene skal benytte det  

 i stk. 1 nævnte radiokommunikationsnet.
 Stk. 3  

.  

 Forsvarsministeren kan fastsætte regler om anvendelsen af det landsdækkende  

 radiokommunikationsnet, herunder om tilslutning og benyttelse.  

 Forsvarsministeren kan endvidere efter forhandling med finansministeren  

 fastsætte regler om betaling for tilslutning til og brug af nettet.
§ 2 Loven træder i kraft den 1. august 2007.
 Stk. 2. § 29  

 i beredskabsloven som affattet ved denne lovs § 1, nr. 1, finder kun  

 anvendelse i kommuner og regioner, hvor det landsdækkende  

 radiokommunikationsnet  

 er funktionsdygtigt.
§ 3 Loven gælder ikke for Færøerne og Grønland, men kan ved kongelig  

 anordning sættes i kraft for Grønland med de afvigelser, som de særlige  

 grønlandske forhold tilsiger.
