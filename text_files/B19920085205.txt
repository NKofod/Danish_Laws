 I medfør af § 14, stk. 1, i lov nr. 290 af 29. april 1992 om æg og  

 ægprodukter og efter bemyndigelse fra landbrugsministeren fastsættes:
 § 1.  Ethvert pakkeri, der er autoriseret til  

 kvalitetssortering af æg, skal betale en afgift på 1,52 øre pr. kg af den til  

 autorisationshaveren indgående mængde æg, dog mindst 50,00 kr. pr. måned  

 (indberetningsperiode).
 Stk. 2.  Ud over den i stk. 1 nævnte afgift skal  

 pakkerier, der er godkendt til at pakke æg mærket med produktionssystem,  

 betale en afgift på 1,30 øre pr. kg æg, der modtages i emballage mærket med  

 produktionssystem.
 Stk. 3.  Ethvert pakkeri skal endvidere betale en afgift  

 på 435,00 kr. pr. år for hver producent, som af Veterinærdirektoratet er  

 godkendt til at levere æg i emballage mærket med produktionssystem.
 § 2.  Enhver virksomhed, der er autoriseret til  

 tilvirkning af ægprodukter, der er i flydende, koncentreret, tørret,  

 krystalliseret, frossen, dybfrossen eller koaguleret form, skal betale en  

 afgift på 1,95 øre pr. kg æg i skal og ægmasse, som anvendes til tilvirkning  

 af nævnte produkter, dog mindst 100,00 kr. pr. måned (indberetningsperiode).
 § 3.  Afgifterne opkræves af Veterinærdirektoratet.
 Stk. 2.  Overstiger det samlede afgiftsbeløb i 1992  

 direktoratets udgifter til kontrol, tilbagebetaler direktoratet senest den  

 31. marts 1993 det overskydende beløb til virksomhederne.
 § 4.  Denne bekendtgørelse træder i kraft den 24.  

 oktober 1992 og har virkning fra den 5. oktober 1992.
 Stk. 2.  Bekendtgørelse nr. 189 af 21. marts 1991 om  

 afgift af æg og ægmasse ophæves.
Veterinærdirektoratet, den 16. oktober  

 1992 P.V.V.
