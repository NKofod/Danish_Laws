Betænkning afgivet af Udvalget for Forretningsordenen den 24. maj 2017 Betænkning over Forslag til lov om ændring af lov om private bidrag til politiske partier og offentliggørelse af politiske partiers regnskaber og lov om økonomisk støtte til politiske partier m.v.
(Øget åbenhed om den private økonomiske støtte til politiske partier m.v.) [af økonomi- og indenrigsministeren (Simon Emil Ammitzbøll)]:
1. Udvalgsarbejdet Lovforslaget blev fremsat den 26. april 2017 og var til 1. behandling den 4. maj 2017. Lovforslaget blev efter 1. behandling henvist til behandling i Udvalget for Forretningsordenen.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring, og økonomi- og indenrigsministeren sendte den 3. marts 2017 dette udkast til udvalget, jf.
UFO alm. del  bilag 44. Den 26. april 2017 sendte økonomi- og indenrigsministeren de indkomne høringssvar og et notat herom til udvalget.
2. Indstillinger og politiske bemærkninger Udvalget indstiller lovforslaget til vedtagelse uændret.
Dansk Folkepartis, Enhedslistens, Radikale Venstres, Alternativets og Socialistisk Folkepartis medlemmer af udvalget støtter lovforslaget, men mener ikke, at det giver tilstrækkelig åbenhed om privat partistøtte i Danmark.
Partierne finder åbenhed om privat partistøtte helt centralt i et ethvert demokrati og mener derfor ikke, at de nye regler er det danske demokrati værdige.
Partierne vil derfor arbejde aktivt for at skaffe et flertal i Folketinget, der kan gennemføre følgende forbedringer ud over dette lovforslag:
 - At beløbsgrænsen for offentliggørelse af private bidrag sænkes fra 20.000 kr. til 10.000 kr.
 - At den præcise størrelse af det samlede private bidrag over beløbsgrænsen fra hver enkelt donor kræves offentliggjort.
 - At fristen for regnskabsaflæggelse fremrykkes fra 12 måneder til 4 måneder efter regnskabsårets afslutning.
 - At der indføres revisionspligt for landsorganisationerne, sådan at regnskaberne revideres af en godkendt revisor.
 - At der for visse foreninger, sammenslutninger m.v., som anvender mere end 50 pct. af deres årlige indtægter til at yde støtte til politiske partier, indføres en særlig oplysningspligt i form af krav om oplysninger om, hvem der ved kontingent, donationer m.v. har indbetalt mere end beløbsgrænsen.
Disse forslag er i overensstemmelse med anbefalingerne i betænkning nr. 1550 om åbenhed om økonomisk støtte til politiske partier.
Partierne bag dette betænkningsbidrag forpligter desuden hinanden på at gennemføre ændringerne, såfremt de skulle få flertal i Folketinget.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Pia Kjærsgaard (DF) fmd.
Henrik Dam Kristensen (S) nfmd.
Kristian Pihl Lorentzen (V) Christian Juhl (EL) Leif Mikkelsen (LA) Peter Skaarup (DF) Søren Espersen (DF) Martin Henriksen (DF) Søren Gade (V) Torsten Schack Pedersen (V) Jakob Ellemann-Jensen (V) Laura Lindahl (LA) Mette Abildgaard (KF) Benny Engelbrecht (S) Christine Antorini (S) Henrik Sass Larsen (S) Karen J.
Klint (S) Jakob Sølvhøj (EL) Josephine Fock (ALT) Morten Østergaard (RV) Jacob Mark (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
