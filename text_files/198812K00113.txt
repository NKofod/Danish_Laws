Nr LSF 113 Forslag til Lov om optikervirksomhed m.v.
Fremsat af Torben Lund (S) Dorte Bennedsen (S) Anna-Marie Hansen (S) Jytte  

 Hilden (S) Qvist Jørgensen (S) Tove Lindbo Larsen (S) Lone Møller (S) Ingrid  

 Rasmussen (S) den 22. november 1988 Kapitel 1 Autorisation § 1. Ret til at udøve virksomhed som optiker og betegne sig som optiker  

 har kun den, der har modtaget autorisation som optiker i henhold til § 3,  

 stk. 1, eller i øvrigt har autorisation som optiker, jf. § 4, stk. 2.
 § 2. Ret til at udøve virksomhed som kontaktlinseoptiker og betegne sig  

 som kontaktlinseoptiker har kun den, der har modtaget autorisation som  

 kontaktlinseoptiker i henhold til § 3, stk. 2, eller i øvrigt har  

 autorisation som kontaktlinseoptiker, jf. § 4, stk. 2.
 § 3. Den, der har bestået en af undervisningsog forskningsministeren  

 godkendt uddannelse for optikere, har ret til autorisation som optiker.
 Stk. 2. Den, der opfylder betingelserne for autorisation som optiker i  

 henhold til stk. 1, og som herudover har gennemgået en af undervisnings- og  

 forskningsministeren godkendt uddannelse i kontaktlinsetilpasning, har ret  

 til autorisation som kontaktlinseoptiker.
 Stk. 3. Regler om uddannelse af optikere og kontaktlinseoptikere  

 fastsættes af undervisnings- og forskningsministeren efter forhandling med  

 sundhedsministeren.
 Stk. 4. Undervisnings- og forskningsministeren kan bemyndige  

 Undervisningsministeriets direktorater til at udøve de beføjelser, der i  

 denne lov er tillagt undervisnings- og forskningsministeren.
 Stk. 5. Undervisnings- og forskningsministeren kan fastsætte bestemmelser  

 om adgangen til at klage over afgørelser, der er truffet i henhold til  

 bemyndigelse efter stk. 4, herunder om, at afgørelser ikke skal kunne  

 indbringes for ministeren.
 Stk. 6. Autorisation som optiker og kontaktlinseoptiker meddeles af  

 Sundhedsstyrelsen, der fører en fortegnelse over de meddelte autorisationer.
Stk. 7. Autorisation kan dog ikke meddeles den, der må antages at være til  

 fare for andre mennesker under udøvelse af virksomhed som optiker eller  

 kontaktlinseoptiker enten på grund af udvist grov forsømmelighed eller på  

 grund af legemlige eller sjælelige mangler.
Autorisation kan endvidere nægtes  

 under de i borlig straffelov § 78, stk. 2, nævnte omstændigheder.
 Stk. 8. For autorisationen betales en af sundhedsministeren fastsat  

 afgift.
 § 4. Sundhedsministeren kan fastsætte sådanne bestemmelser om udøvelse af  

 virksomhed her i landet som autoriseret optiker eller autoriseret  

 kontaktlinseoptiker, som er nødvendige til gennemførelse af overenskomst om  

 fælles nordisk arbejdsmarked for optikere og direktiver vedtaget af De  

 Europæiske Fællesskaber.
Stk. 2. Sundhedsstyrelsen kan meddele autorisation som optiker eller som  

 kontaktlinseoptiker til personer, der i udlandet har gennemgået en  

 uddannelse, som kan ligestilles med de i § 3, stk. 1 og 2, nævnte  

 uddannelser.
Autorisationen kan tidsbegrænses.
 § 5. Autorisation som optiker eller kontaktlinseoptiker kan fratages og  

 generhverves efter reglerne i lov om Sundhedsvæsenets Centralstyrelse m.v.,  

 kapitel 2.
Stk. 2. En optiker eller kontaktlinseoptiker kan over for  

 Sundhedsstyrelsen fraskrive sig autorisation for en periode eller indtil  

 videre.
Autorisationen generhverves, når en fastsat tidsfrist for  

 fraskrivelsen er udløbet, og kan i øvrigt generhverves efter ansøgning til  

 Sundhedsstyrelsen inden for en fastsat tidsfrist, såfremt de omstændigheder,  

 der begrundede fraskrivelsen, ikke længere findes at være til stede.
 Stk. 3. Fratagelse af autorisation som kontaktlinseoptiker medfører,  

 medmindre Sundhedsstyrelsen indstiller andet, tillige fratagelse af  

 autorisation som optiker.
 Stk. 4. Er autorisationen som optiker eller som kontaktlinseoptiker her i  

 landet givet på grundlag af autorisation i et andet land, kan  

 Sundhedsstyrelsen fratage vedkommende autorisationen, dersom autorisationen i  

 vedkommende andet land bliver frataget den pågældende eller på anden måde  

 taber sin gyldighed.
 § 6. Sundhedsstyrelsen giver offentlig meddelelse om autorisationer samt  

 om fratagelser og fraskrivelser af autorisationer i medfør af § 5.
Kapitel 2 Rettigheder og pligter § 7. Virksomhed som optiker omfatter synsbestemmelse samt tilpasning,  

 kontrol og udlevering af briller og andre individuelt udformede  

 synshjælpemidler, jf. dog stk. 2. Sundhedsstyrelsen kan fastsætte regler om,  

 at nærmere angivne (standard)brilletyper og andre (standard)synshjælpemidler  

 kun må udleveres af optikere.
 Stk. 2. Virksomhed som kontaktlinseoptiker omfatter tilpasning, kontrol og  

 udlevering af kontaktlinser.
Stk. 3. Sundhedsstyrelsen fastsætter nærmere regler om optikeres og  

 kontaktlinseoptikeres virksomhedsområde.
Der kan herunder fastsættes regler  

 om, at dele af virksomheden kun må udføres efter henvisning fra eller i  

 samarbejde med speciallæger i øjensygdomme.
 § 8. Optikere og kontaktlinseoptikere skal føre journal over deres  

 virksomhed efter nærmere regler fastsat af Sundhedsstyrelsen.
 Stk. 2. De i stk. 1 nævnte journaler skal opbevares i mindst 5 år fra  

 seneste optegnelse.
 § 9. En optiker og kontaktlinseoptiker er under udøvelse af sin virksomhed  

 forpligtet til at udvise omhu og samvittighedsfuldhed, herunder ved valg og  

 instruktion af medhjælp og ved rådgivning af kunder.
 § 10. Der må ikke gennem reklamering, rådgivning eller på anden måde  

 tilskyndes til unødvendig eller uhensigtsmæssig brug af briller,  

 kontaktlinser eller andre synshjælpemidler.
 § 11. Lægers virksomhed berøres ikke af denne lov.
Kapitel 3 Kontaktlinser og kontaktlinsevæsker § 12. Sundhedsstyrelsen kan fastsætte regler om godkendelse af  

 kontaktlinser, kontaktlinsevæsker og -tabletter samt præparater beregnet til  

 fremstilling af kontaktlinsevæsker hos brugere.
Kapitel 4 Tilsyn § 13. Optikere og kontaktlinseoptikere er undergivet tilsyn af  

 Sundhedsstyrelsen efter lov om sundhedsvæsenets centralstyrelse m.v.
 Stk. 2. Optikere og kontaktlinseoptikere er forpligtet til på begæring af  

 tilsynsmyndigheden at afgive alle oplysninger, der er nødvendige for  

 gennemførelse af tilsynet.
Kapitel 5 Straffebestemmelser § 14. Den, der uden at have autorisation som optiker eller  

 kontaktlinseoptiker betegner sig om optiker eller kontaktlinseoptiker eller  

 på anden måde, der er egnet til at vække forestilling om, at den pågældende  

 har en sådan autorisation, straffes med bøde.
 § 15. En optiker eller kontaktlinseoptiker, der gør sig skyldig i grovere  

 eller gentagen forsømmelse eller skødesløshed under udøvelse af sin  

 virksomhed, straffes med bøde eller hæfte.
 Stk. 2. Overtrædelse af stk. 1 påtales af statsadvokaten.
 § 16. Uberettiget virksomhed som optiker eller kontaktlinseoptiker  

 straffes med bøde eller hæfte.
 Stk. 2. Overtrædelse af § 8, § 10 og § 13, stk. 2, straffes med bøde.
 Stk. 3. I forskrifter, der er udfærdiget i medfør af denne lov, kan der  

 fastsættes straf af bøde for overtrædelse af bestemmelser i forskrifterne.
Kapitel 6 Ikrafttrædelses- og overgangsbestemmelser § 17. Loven træder i kraft den 1. januar 1990.
 § 18. Ret til autorisation som optiker har personer, som ved denne lovs  

 ikrafttræden har gennemgået lærlingeuddannelse eller erhvervsfaglig  

 grunduddannelse som optiker.
Stk. 2. Det samme gælder 1) personer, der i mindst 5 år forud for den 1. januar 1954 og siden har  

 været beskæftiget som optiker, 2) personer, som forud for 1. januar 1954 har påbegyndt og gennemført  

 lærligeuddannelsen som urmager og optiker eller som urmager, hvori var  

 indeholdt oplæring i optik, og som i mindst de sidste 10 år forud for lovens  

 ikrafttræden i overvejende grad har været beskæftiget som optiker, samt 3) personer, som før den 1. juli 1977 har gennemført en lærlingeuddannelse  

 som urmager og siden i overvejende grad har været beskæftiget som optiker.
 § 19. Ret til at opnå autorisation som kontaktlinseoptiker har personer,  

 der ved lovens ikrafttræden har ret til autorisation som optiker, og som  

 herudover har gennemgået og opnået afgangsbevis fra det af Direktoratet for  

 Arbejdsmarkedsuddannelserne godkendte kursus i kontaktlinsetilpasning, modul  

 I og modul II eller tilsvarende udenlandsk eksamen.
 Stk. 2. Optikere, der ved lovens ikrafttræden kun har afgangsbevis for  

 modul I, kan for en begrænset periode af 1 år efter lovens ikrafttræden  

 anerkendes til at tilpasse, kontrollere og udlevere kontaktlinser.
 § 20. Sundhedsstyrelsen træffer afgørelse om autorisation i henhold til §  

 18, stk. 2, og § 19, stk. 2, efter indhentet udtalelse fra Optikerfagets  

 Fællesudvalg.
 § 21. Loven gælder ikke for Færøerne, men kan ved kongelig anordning helt  

 eller delvis sættes i kraft på øerne med de afvigelser, som de særlig færøske  

 forhold tilsiger.
Bemærkninger til lovforslaget Almindelige bemærkninger Med dette lovforslag ønsker Socialdemokratiet at lovgive efter de  

 retningslinjer, der er trukket op i rapporten »Autorisation af  

 optikere« (oktober 1986) fra en arbejdsgruppe nedsat af  

 Indenrigsministeriet.
I rapportens centrale afsnit sammenstilles nordiske erfaringer på området  

 samtidig med, at den analyserer behovet for eventuelt at overgå til  

 autorisation af optikere.
Konkluderende hedder det i rapporten bl.a., at der  

 under alle omstændigheder bør indføres autorisation for tilpasning af  

 kontaktlinser, samt at det ud fra en samlet vurdering vil være  

 hensigtsmæssigt at indføre autorisation for optikere.
Der vil være en række følger af at indføre autorisation for  

 optikervirksomhed.
De vigtigste vil være følgende:
- at kontaktlinseuddannelsen, der i dag hører under Direktoratet for  

 Arbejdsmarkedsuddannelserne, flyttes over til Undervisnings- og  

 Forskningsministeriet, - at brugerne får adgang til at klage til Sundhedsvæsenets  

 Patientklagenævn, - og at ordningen vil betyde en beskeden merudgift til dækning af  

 Sundhedsstyrelsens øgede administrationsbyrde.
 Lovforslagets tekst og bemærkningerne til de enkelte bestemmelser samt  

 udkastet til bekendtgørelse i bilaget til lovforslaget er med få  

 redaktionelle ændringer en gengivelse af rapporten om autorisation af  

 optikere fra 1986. De faktiske oplysninger i bemærkningerne stammer således  

 fra 1986.
Bemærkninger til de enkelte bestemmelser Til § 1 og § 2 Det fastslås i bestemmelserne, at såvel betegnelserne optiker og  

 kontaktlinseoptiker som eneret til nærmere beskrevne virksomhedsområder  

 forbeholdes personer, der er autoriserede som optikere henholdsvis  

 kontaktlinseoptikere.
 Om afgrænsning af eneretten henvises til lovforslagets § 7. Af § 11  

 fremgår, at eneretten efter lovforslaget ikke berører lægers virksomhed.
Til § 3 Indførelse af en autorisationsordning indebærer ikke grundlæggende  

 ændringer i optikeruddannelsen.
Det foreslås dog, at kontaktlinseuddannelsen,  

 som hidtil har været tilrettelagt som en efteruddannelse i  

 Arbejdsministeriets regi, overføres til undervisnings- og  

 forskningsministeren for at sikre den bedst mulige koordinering af den  

 samlede uddannelse.
Den nærmere tilrettelæggelse af undervisningsforløb og  

 indhold fastsættes af undervisnings- og forskningsministeren med rådgivning  

 af Optikerfagets Fællesudvalg.
 Med anerkendelsen af optikervirksomhedens betydning for øjensundheden vil  

 behovet for de sundhedsmæssige aspekter i uddannelsen blive søgt tilgodeset  

 gennem den forhandling af uddannelsesreglerne med de centrale  

 sundhedsmyndigheder, som er forudsat i § 3, stk. 3.
Af de i alt ca. 1.300 personer, der i 1986, da rapporten blev udfærdiget,  

 beskæftigede sig med optikervirksomhed, havde alene ca. 350 gennemgået  

 efteruddannelse i kontaktlinsetilpasning.
For at sikre at kun personer med de  

 fornødne kvalifikationer beskæftiger sig med kontaktlinsetilpasning, vil det  

 derfor være nødvendigt med en særlig autorisationsordning for  

 kontaktlinseoptikere.
 Dette hindrer ikke, at kontaktlinseuddannelsen, hvis det skønnes  

 hensigtsmæssigt, kan integreres i den almindelige grunduddannelse som  

 optiker.
Den egentlige grundlæggende uddannelse vil fortsat være uddannelsen til  

 optiker.
Indførelse af en særlig autorisationsordning for  

 kontaktlinseoptikere skal således ikke ses som indførelse af en ny parallel  

 optikeruddannelse, men må principielt betragtes som en specialisering inden  

 for et særligt område af optikeruddannelsen til en virksomhed, der i  

 sundhedsmæssig henseende kræver speciel indsigt og dermed en særlig  

 autorisation som udøver af virksomheden.
Af § 3, stk. 2, fremgår, at man i alle tilfælde skal opfylde betingelserne  

 for autorisation som optiker for at kunne få autorisation som  

 kontaktlinseoptiker.
En kontaktlinseoptiker vil således altid kunne udøve  

 virksomhed som almindelig optiker.
Der skal således søges om autorisation  

 både som optiker og siden hen som kontaktlinseoptiker med den nødvendige  

 afgift for begge autorisationer, jf. stk. 8. Fratagelse af autorisation som  

 kontaktlinseoptiker medfører dog som hovedregel altid tillige fratagelse af  

 autorisation som optiker, jf. § 5, stk. 3.
 Hensigten med bestemmelsen i § 3, stk. 7, der findes tilsvarende i en  

 række sundhedsautorisationslove, er at undgå tilfælde, hvor betingelse for  

 meddelelse af autorisation er opfyldt og autorisation derfor skal meddeles,  

 selv om det står klart, at autorisationen umiddelbart derefter må fratages  

 vedkommende i medfør af reglerne i § 5.
 Til § 3, stk. 8, bemærkes, at autorisationsgebyr svares på samme måde som  

 for andre autorisationsordninger på sundhedsområdet.
Til § 4 Stk. 1 tager sigte på overenskomst af 25. august 1981 mellem Danmark,  

 Finland, Norge og Sverige om godkendelse af erhvervsudøvelse for visse  

 personalegrupper inden for sundhedsvæsenet og veterinærvæsenet.
Der gælder i  

 dag legitimationsordninger for optikere i Finland, Sverige og Norge.
Til § 5 Såfremt en optiker eller kontaktlinseoptiker ikke længere opfylder  

 betingelserne for at blive autoriseret, skal autorisationen fratages den  

 pågældende.
Retten til at udøve virksomhed som autoriseret optiker eller  

 kontaktlinseoptiker kan fratages administrativt, såfremt den pågældende er  

 indforstået hermed, eller ved dom, når forhold som beskrevet i § 3, stk. 7,  

 foreligger, jf. i øvrigt kapitel 2 i lov nr. 397 af 10. juni 1987 om  

 sundhedsvæsenets centralstyrelse m.v.
Endvidere kan retten frakendes i  

 henhold til borgerlig straffelov § 79, stk. 1.
 I lighed med, hvad der gælder for en række andre sundhedsprofessioner, vil  

 optikeren eller kontaktlinseoptikeren selv få adgang til at fraskrive sig  

 autorisationen.
 En fratagelse eller fraskrivelse af autorisationen indebærer, at den  

 pågældende mister såvel retten til at betegne sig som optiker eller  

 kontaktlinseoptiker som retten til at udøve virksomhed som sådan, jf. også  

 lovforslagets § 14.
Af stk. 2 fremgår, at fratagelse af autorisation som kontaktlinseoptiker  

 som hovedregel også afskærer den pågældende fra at udøve almindelig  

 optikervirksomhed.
Dette vil altid være tilfældet, når  

 autorisationsfratagelsen er begrundet i legemlige eller sjælelige mangler som  

 nævnt i § 3, stk. 7. Ved frivillig fraskrivelse af autorisation efter stk. 2  

 afgør den fraskrivende omfanget af fraskrivelsen.
Til § 7 I § 7, stk. 1, 1. pkt., afgrænses optikervirksomhed til synsbestemmelse  

 samt tilpasning, kontrol og udlevering (herunder salg) af briller og andre  

 individuelt udformede synshjælpemidler.
Dette arbejde vil herefter fremover  

 være forbeholdt autoriserede optikere (og kontaktlinseoptikere). Efter  

 formuleringen må den faktiske fremstilling af de komponenter (halvfabrikata),  

 som et par briller består af, som hidtil foretages af andre end optikere  

 (modsat den individuelle tilpasning, der skal opfylde den enkelte kundes  

 behov). Det vil endvidere fortsat være tilladt andre end optikere at udlevere  

 ikkeindividuelt udformede briller og andre synshjælpemidler.
Herved holdes  

 solbriller (uden styrke), beskyttelsesbriller, forstørrelsesglas (der ikke  

 har karakter af svagsynsoptik), kikkerter, projektorer m.v. uden for  

 optikerområdet.
Uden for området falder endvidere de standardbrilletyper (læsebriller med  

 svag styrke), som i dag i et vist omfang sælges fra boghandlere og visse  

 større supermarkedskæder.
Disse må således fortsat sælges af uautoriserede  

 personer, hvorimod enhver form for synsbestemmelse, tilpasning og kontrol  

 skal ske af autoriserede optikere.
For at give mulighed for at foregribe en  

 sundhedsmæssig uheldig udvikling på området er der dog i § 7, stk. 1, 2.  

 pkt., indsat en hjemmel for, at Sundhedsstyrelsen kan regulere salget af  

 ikke-individuelt tilpassede briller og synshjælpemidler (f.eks.  

 standardbriller med stor styrke).
I § 7, stk. 2, 1. pkt., slås det fast, at tilpasning, kontrol og  

 udlevering af kontaktlinser i alle tilfælde kun må foretages af autoriserede  

 kontaktlinseoptikere.
Synsprøve med henblik på kontaktlinsetilpasning kan dog  

 også foretages af autoriserede optikere.
I modsætning til, hvad der gælder  

 for briller, vil salg af (eventuelt standardiserede) kontaktlinser ikke kunne  

 finde sted fra andre end autoriserede kontaktlinseoptikere.
Ifølge § 7, stk. 3, forudsættes Sundhedsstyrelsen at fastsætte uddybende  

 regler om rammerne for optikeres og kontaktlinseoptikeres virksomhed i  

 henhold til stk. 1 og stk. 2, herunder regler om, hvornår øjenlægeordination  

 er nødvendig.
Et udkast til sådanne regler er optaget som bilag til  

 lovforslaget.
Udgangspunktet for de nævnte regler er taget i de siden 1980 og  

 1981 eksisterende frivillige samarbejdsaftaler mellem Dansk Oftalmologisk  

 Selskab og Danmarks Optikerforening med visse justeringer som følge af den  

 almindelige udvikling på området og på baggrund af de overvejelser, der har  

 fundet sted i arbejdsgruppen vedrørende eventuel autorisation af optikere.
Reglerne er delt op i et almindeligt afsnit, der gælder for såvel optikere  

 som kontaktlinseoptikere, samt i et særligt afsnit, der kun gælder for  

 kontaktlinseoptikere.
Overtrædelse af reglerne er sanktioneret med bøde, jf.  

 § 12 i bekendtgørelsen og lovforslagets § 16, stk. 3. Bortset fra de særligt  

 opremsede tilfælde, hvor lægeordination skal finde sted, er der lagt vægt på  

 ikke at gøre bestemmelserne for detaljerede, men alene at give visse rammer  

 for virksomheden.
 Principielle bestemmelser om reklameringsbegrænsning, journalpligt og  

 tavshedspligt er gengivet i bestemmelserne.
Til § 8 Bestemmelsen, der svarer til, hvad der gælder på andre  

 autorisationsområder inden for sundhedsvæsenet, sigter på større  

 overskuelighed og sikkerhed omkring relevante oplysninger vedrørende den  

 enkelte kunde, ikke mindst ved skiftende kontakter mellem optiker og  

 øjenlæge.
Til § 9 Bestemmelserne svarer principielt til, hvad der gælder for andet  

 autoriseret sundhedspersonale, dog således at behovet for samvittighedsfuldt  

 valg og instruktion af medhjælp og rådgivning af kunder særligt er fremhævet.  

 Grovere eller gentagne overtrædelser af bestemmelsen er sanktioneret i § 15.
På samme måde som andre sundhedsprofessioner vil optikere og  

 kontaktlinseoptikere kunne anvende medhjælp ved udøvelse af virksomheden,  

 forudsat at dette sker på optikerens/kontaktlinseoptikerens ansvar og efter  

 instruktion fra denne.
Det forudsættes, at kun sådanne funktioner, der ikke  

 kræver særlig optikerfaglig indsigt, delegeres til medhjælperen.
 Det skal understreges, at ansvaret for den udførte optikervirksomhed altid  

 påhviler optikeren og altså ikke f.eks. en administrativ chef.
Til § 10 Der har hidtil ikke været særlige reklameringsbegrænsninger for  

 optikervirksomhed, ud over hvad følger af de almindelige bestemmelser om god  

 markedsføringsskik i lov om markedsføring.
Disse regler giver imidlertid ikke  

 mulighed for i alle tilfælde at skride ind over for reklameringsformer, der  

 ud fra et sundhedsmæssigt synspunkt må anses for uacceptable, herunder de  

 såkaldte »livsstil«-reklamer, hvor opnåelse af særlig attraktive  

 miljøer eller situationer på en irrelevant måde knyttes til brug af et  

 bestemt produkt (f.eks. brug af kontaktlinser). Med anerkendelse af  

 optikervirksomheden som en virksomhed, der til dels bør reguleres på linie  

 med anden sundhedsvirksomhed, er det derfor fundet rimeligt at indsætte en  

 bestemmelse, der - samtidig med at man erkender optikerfagets legitime  

 interesse i at reklamere og konkurrere på de produkter, der føres - tager  

 sigte på at hindre reklameringsformer, der opfordrer til en ud fra et  

 sundhedsmæssigt synspunkt uhensigtsmæssig brug af briller og ikke mindst  

 kontaktlinser.
 Forbudet mod reklamering eller rådgivning, der tilskynder til unødvendig  

 eller uhensigtsmæssig brug, indebærer, at såvel tekst som billeder eller  

 anden illustration og selvfølgelig ikke mindst disse i forening på  

 optikreklamer fremover ikke må have en sådan karakter, at det kan medvirke  

 til at fremme et salg af synshjælpemidler, ikke mindst kontaktlinser, der  

 strider mod almindeligt accepteret sundhedsmæssig og/eller synsteknisk viden  

 og erfaring.
 Der vil herefter navnlig kunne gribes ind over for visse  

 »livsstil-reklamer« og over for kontaktlinsereklamer, der  

 underkender betydningen af overholdelse af hygiejniske foreskrifter og af  

 almindeligt anerkendt viden om sundhedsmæssige ulemper eller risici ved  

 anvendelsen af kontaktlinser.
Der må efter bestemmelsen fortsat gerne reklameres med såvel tekst som  

 billeder og lign., forudsat at disse har en afbalanceret og relevant  

 informativ karakter.
Grænsen for den almindeligt anprisende reklameform er  

 således på det afgrænsede område, som vedrører brugen af synshjælpemidler,  

 indskrænket væsentligt.
 Det bemærkes, at prisreklammering og reklamering for forskellige typer af  

 produkter med forskellige egenskaber fortsat vil være tilladt, såfremt det  

 ikke er forbundet med tekst, billeder eller lign. eller i øvrigt giver  

 assoiciationer, der er egnet til at fremme et bestemt salg, som kan være  

 sundhedsmæssigt uforsvarligt eller utilrådeligt over for den enkelte kunde.
Reklameringsbegrænsningen gælder enhver form for reklamering såvel i  

 dagspresse som ved almindelig skiltning eller pjecemateriale i  

 forretningslokaler.
Det gælder principielt også for den mundtlige rådgivning,  

 men det vil dog her, hvis den pågældende er autoriseret optiker eller  

 kontaktlinseoptiker, ofte være mere relevant at vurdere, om den pågældende i  

 et sådant tilfælde har forbrudt sig mod reglen i § 9 om, at en optiker er  

 forpligtet til at udvise omhu og samvittighedsfuldhed under sit arbejde.
 Overtrædelse af reglen er sanktioneret med bødestraf, jf. § 16, stk. 2.  

 Det er i den forbindelse ikke en forudsætning, at den for reklamen ansvarlige  

 er autoriseret som optiker eller kontaktlinseoptiker.
Til § 11 Det præciseres, at indførelse af et forbeholdt virksomhedsområde for  

 optikere og kontaktlinseoptikere ikke berører den virksomhed, der i dag  

 udøves af læger, herunder nævnlig speciallæger i øjensygdomme.
Til § 12 Kvalitetskontrol med kontaktlinser, kontaktlinsevæsker og -tabletter m.v.  

 er af væsentlig betydning for den samlede sundhedsmæssige kontrol med brugen  

 af kontaktlinser.
Som led i den sikring af forbrugerne på dette område, som  

 lovforslaget er udtryk for, er der derfor indsat en hjemmel for  

 Sundhedsstyrelsen til at etablere en særlig godkendelsesordning for  

 forhandling og udlevering af de nævnte materialer og væsker.
Det bemærkes, at kvalitetskontrollen alene tager sigte på at kræve  

 bestemte betingelser opfyldt af producenten (importøren) med hensyn til  

 kontaktlinsernes og rensevæskernes generelle kvalitet, herunder eventuelt  

 regler om tidsbegrænset holdbarhed for væskerne.
Væsker, tabletter og lign.  

 må også fremover udleveres af andre end autoriserede kontaktlinseoptikere,  

 f.eks. apoteker, materialhandlere og lign., blot de pågældende væsker er  

 godkendt.
Til § 13 Bestemmelserne svarer til, hvad der gælder på andre autorisationsområder  

 inden for sundhedsvæsenet.
Til § 14-§ 16 Strafniveauet svarer til, hvad der gælder på andre autorisationsområder.  

 Det bemærkes, at overtrædelse af reklameringsreglen i § 10 er sanktioneret  

 med bøde.
Bødestørrelsen forudsættes at stå i passende forhold til den  

 ansvarliges økonomiske formåen, herunder om der er tale om større eller  

 mindre virksomheder.
Til § 18 og § 19 Bestemmelsen i § 18, stk. 1, betyder, at størstedelen af de personer, der  

 i 1986 da rapporten blev udarbejdet, udøvede almindelig optikerervirksomhed,  

 nemlig ca. 900 ud af i alt ca. 1.300, umiddelbart kunne autoriseres som  

 almindelig optiker ved fremlæggelse af dokumentation for gennemgået  

 lærlingeudannelse eller erhvervsfaglig grunduddannelse som optiker.
De særlige overgangsregler for de i § 18, stk. 2, nævnte personer har til  

 formål at sikre, at personer, der uden at opfylde de formelle uddannelseskrav  

 i en lang årrække har udført god og forsvarlig optikervirksomhed, ikke som  

 følge af autorisationsordningen berøves deres erhvervsgrundlag.
Om de enkelte  

 grupper skal bemærkes følgende:
 - De under § 18, stk. 2, nr. 1, nævnte personer har ingen formel optiker-  

 eller lignende uddannelse, men har fra 1949 eller tidligere og til i dag  

 været beskæftiget som optiker (skønsmæssigt 200 personer i 1986).
- De under § 18, stk. 2, nr. 2, nævnte personer har forud for 1954 (evt.  

 adskillige år forud) gennemført en lærlingeuddannelse som urmager og optiker  

 eller som urmager, hvori der er indeholdt oplæring i optik.
Autorisation med  

 denne uddannelsesmæssige baggrund kræver efter bestemmelsen, at man i de  

 sidste 10 år i overvejende grad (60-70 pct. af ens arbejdstid, afhængig af  

 arbejdets karakter) har været beskæftiget som optiker (omfattede skønsmæssigt  

 100 personer i 1986).
- De under § 18, stk. 2, nr. 3, nævnte personer har en lærlingeuddannelse  

 som urmager, der ofte fandt sted i blandede urmager- og optikervirksomheder.  

 Efter at de første efg-uddannelser for både urmagere og optikere slog igennem  

 pr. 1. juli 1977 vil det ikke være rimeligt at give yderligere dispensation  

 for urmageruddannede.
Det kræves endvidere, at de pågældende siden 1. juli  

 1977 indtil autorisationslovens gennemførelse uafbrudt i overvejende grad  

 (jf. under nr. 2) har været beskæftiget som optiker (omfattede skønsmæssigt  

 100 personer i 1986).
 Det skønnedes i 1986, at 10-20 personer, som på det tidspunkt i større  

 eller mindre udstrækning drev optikervirksomhed, ikke umiddelbart vil kunne  

 autoriseres som optiker.
I modsætning til almindelig optikerautorisation vil der efter § 19 kun  

 kunne gives autorisation som kontaktlinseoptiker for de personer, der kan  

 fremvise dokumentation for, at de har gennemgået og opnået afgangsbevis fra  

 det af Optikerfagets Fællesudvalg arrangerede og af det offentlige godkendte  

 kursus i kontaktlinsetilpasning, der består af 2 moduler af henholdsvis 120  

 og 80 timers varighed.
De særlige sundhedsmæssige problemer, der er forbundet  

 med kontaktlinseanvendelse, har medført, at det ikke er fundet forsvarligt  

 med kompenserende muligheder i form af en vis tids praksis med  

 kontaktlinsetilpasning eller med dispensationsmulighed i øvrigt.
 Dog kan personer, der har gennemført modul I, i op til 1 år efter, at  

 loven er trådt i kraft, anerkendes til at tilpasse kontaktlinser med henblik  

 på gennemførelse af modul II.
Til § 20 Autorisation efter § 18, stk. 1, eller § 19, stk. 1, gives, hvor der  

 foreligger et klart grundlag, umiddelbart af Sundhedsstyrelsen.
Anmodninger  

 om autorisation i henhold til overgangsbestemmelserne i § 18, stk. 2,  

 vurderes af Sundhedsstyrelsen, der i alle tilfælde indhenter udtalelse i  

 sagen fra Optikerfagets Fællesudvalg.
Det samme gælder vurdering af, om der  

 bør gives tilladelse til kontaktlinsetilpasning i henhold til bestemmelsen i  

 § 19, stk. 2.
Bilag Udkast til Sundhedsstyrelsens bekendtgørelse om optikeres og kontaktlinseoptikeres virksomhedsområde I medfør af § 7,  

 stk. 3, i lov om optikervirksomhed m.v. fastsættes:
Almindelige bestemmelser § 1. En optiker har ret til 1) efter lægeordination at fremstille, tilpasse, kontrollere og udlevere  

 briller og andre synshjælpemidler, 2) med de begrænsninger, der følger af § 2, uden lægeordination selv at  

 foretages synsbestemmelse (refraktionsundersøgelse) samt fremstille,  

 tilpasse, kontrollere og udlevere briller og andre synshjælpemidler.
§ 2. En optiker må ikke uden lægeordination udlevere briller eller andre  

 optiske synshjælpemidler bestemt til 1) børn under 7 år, 2) børn i alderen 7-16 år ved førstegangsundersøgelser, 3) personer, som må antages at lide af en øjensygdom eller af en anden  

 sygdom af betydning for synet.
 § 3. En optiker skal sørge for, at de udleverede briller eller  

 synshjælpemidler er teknisk i orden og afpasset efter klientens behov samt,  

 når lægeordination foreligger, sørge for, at de er i overensstemmelse med  

 denne.
 § 4. En optiker har pligt til at følge udviklingen inden for sit fag og  

 gøre sig fortrolig med nye erfaringer af betydning for erhvervsudøvelsen.
 § 5. En optiker må ikke anbefale synshjælpemidler, der er unødigt  

 komplicerede, og må ikke, gennem reklamering, rådgivning eller på anden måde,  

 tilskynde til unødvendig eller uhensigtsmæssig brug af synshjælpemidler, jf.  

 lov om optikervirksomhed m.v. § 10.
 § 6. En optiker må i sin virksomhed alene udføre sådanne synsbestemmelser,  

 som kræves for bedømmelse af synsfunktionen med henblik på tilpasning af  

 briller og andre synshjælpemidler.
 § 7. En optiker har efter reglerne i borgerlig straffelov §§ 152 b og 152  

 c tavshedspligt med hensyn til, hvad han under udøvelsen af sit erhverv  

 erfarer vedrørende kundernes personlige forhold.
Særlige bestemmelser for kontaktlinseoptikere § 8. Kun autoriserede kontaktlinseoptikere må tilpasse, kontrollere og  

 udlevere kontaktlinser, jf. lov om optikervirksomhed m.v. § 2.
§ 9. Personer, der overvejer af anskaffe sig kontaktlinser, skal  

 informeres om fordele og ulemper ved anvendelse af sådanne kontaktlinser, om  

 krav til linsernes pasning samt om behovet for kontrol hos optiker og  

 øjenlæge.
Informationen kan være af generel karakter, men skal altid omfatte:
 1) Fordele og ulemper ved brug af kontaktlinser sammenlignet med briller.
 2) Muligheder for og årsager til gener ved brug af kontaktlinser.
 3) Krav til kontaktlinsebæreren med hensyn til pasning af kontaktlinser  

 samt anskaffelse og brug af tilbehør.
 4) Instruktion om tilvænning til kontaktlinsebrug.
Stk. 2. Informationen skal være såvel mundtlig som skriftlig.
Den  

 skriftlige instruktion skal altid indeholde program for tilvænning til  

 kontaktlinsebrug, instruktion om hygiejniske forholdsregler samt oplysning  

 om, hvornår kontaktlinserne ikke bør anvendes.
§ 10. Kontaktlinsebrugere skal i øvrigt henvises til øjenlægekontrol efter  

 en tilvænningsperiode.
Hvis kontaktlinsebrugeren undlader dette, må  

 kontaktlinseoptikeren ikke medvirke til fortsat kontaktlinsebrug.
 Stk. 2. Henvisning til øjenlæge skal finde sted snarest muligt og senest 3  

 måender efter påbegyndt døgnbrug af kontaktlinser.
§ 11. En kontaktlinseoptiker må ikke uden lægeordniation tilpasse,  

 kontrollere eller udlevere kontaktlinser til 1) personer, der inden for de sidste 3 måneder har gennemgået  

 øjenoperation, eller som i øvrigt lider af en øjensygdom, 2) personer under 16 år.
Straf- og ikrafttrædelsesbestemmelser § 12. Overtrædelse af nærværende regler straffes med bøde.
 § 13. Bekendtgørelsen træder i kraft den 1. januar 1990.
