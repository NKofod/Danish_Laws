Hovedaktionær, udbytte, løn - Hovedaktionær, - udbytte, løn Spørgsmål:
Vil selskabets udbetaling af yderligere udbytte med 200.000 kr. til hver  

 af de to direktører mod en lønnedgang på 240.000 kr.  

 medføre anden beskatning, end hvad der følger af fald i  

 personlig indkomst og stigning i aktieindkomst? Svar:
 Nej, se sagsfremstilling og begrundelse.
 Sagsfremstilling og begrundelse:
A-S A ejes af B og C med halvdelen til hver.
De to aktionærer er  

 direktører i selskabet og modtager hver en årlig gage på  

 709.670 kr.
Der foreligger ingen ansættelseskontrakter, der regulerer  

 forholdet mellem selskabet og direktørerne.
 For indkomståret 1994 påtænker selskabet at sænke  

 den årlige gage med 240.000 kr. til hver og samtidig at øge  

 aktieudbyttet med 200.000 kr. til hver.
 Det ønskes derfor oplyst, om en sådan ændring vil  

 bevirke anden beskatning, end hvad der følger af fald i personlig  

 indkomst og stigning i aktieindkomst.
Selskabet har en aktiekapital på 500.000 kr.
Selskabets  

 regnskabsår løber fra 1/7 til 30/6.
Selskabets resultat har de sidste 3 år været faldende fra 3,3  

 mio. kr. pr. 30/6 1990 til 2,4 mio. kr. pr. 30/6 1992. Selskabets egenkapital  

 er i samme periode vokset fra 24,5 mio. kr. til 30 mio.
Udbytteprocenten har  

 i de pågældende år været 24.
 Ligningsmyndigheden finder, at egenkapitalen er blevet forrentet  

 tilfredsstillende.
 Ligningsrådet udtaler:
Det fremgår af cirkulære om ligningsloven nr. 96 af 22/6 1993,  

 pkt. 9.1, at såfremt der er tale om udbytte, der er deklareret på  

 selskabets generalforsamling i overensstemmelse med de selskabsretlige  

 regler, kan der ikke blive tale om at statuere 'maskeret' løn,  

 således at det deklarerede udbytte helt eller delvist beskattes som  

 løn, dvs. som personlig indkomst.
Det er Ligningsrådets  

 opfattelse, at en nedsættelse af lønnen til de to  

 direktører vil kunne ske uden yderligere skattemæssige  

 konsekvenser, hvis nedsættelsen sker med det for  

 ansættelsesforholdene gældende opsigelsesvarsel.
 Det er videre Ligningsrådets opfattelse, at en forhøjelse af  

 udbytteudlodningen kun vil medføre en tilsvarende stigning i det  

 beløb, der skal beskattes som aktieindkomst.
