Vejledning om uddeling af gratis oksekød 1. Godkendelse Hvilke organisationer er tildelingsberettigede? private velgørende organisationer som er  

 etableret i Danmark organisationer som gratis bespiser og/eller  

 udleverer fødevarer til de socialt dårligst stillede i det Europæiske  

 Fællesskab Hvordan bliver organisationen  

 godkendt? For at være tildelingsberettiget skal  

 organisationen på forhånd være godkendt af EU-direktoratet.
Godkendelsen kan  

 gives for et eller flere år ad gangen.  

  

 Godkendte  



  

 organisationer får sammen med denne  

 vejledning et ansøgningsskema til anmodning om oksekød for indeværende år,  

 som  

 returneres til EU-direktoratet.
Nye  

  

 organisationer eller organisationer der skal  

  

 godkendes på ny  

  

 vil få tilsendt et ansøgningsskema, som skal  

 udfyldes og returneres til EU-direktoratet sammen med organisationens  

 vedtægter, seneste regnskab og evt. en projektbeskrivelse.
Ansøgningsskemaet  

 indeholder samtidig en anmodning om oksekød.
Herefter vil direktoratet  

 foretage  

 en vurdering af de indsendte oplysninger og organisationen vil få besked om  

 godkendelse eller et afslag.
 Har en organisation flere  

 madudleveringssteder eller underorganisationer, er det muligt enten at vælge  

 at  

 få disse godkendt under hoved organisationen eller som  

 selvstændige enheder.  

 Der skal altid udfyldes et ansøgningsskema for hvert madudleveringssted eller  

 underorganisation.
Hvordan får godkendte  

 organisationer udstedt en tilladelse? På baggrund af det indsendte  

 ansøgningsskema udsteder EU-direktoratet en tilladelse, som sendes til  

 organisationen sammen med det regnskabsbilag organisationen skal føre over  

 forbruget af kød.
Tilladelsen skal forevises ved afhentning af oksekødet fra  

 frysehuset.
Opstår der behov for mere kød i løbet af året, skal der søges på  

 ny.
Dette kan ske ved henvendelse til direktoratet.
Ændringer af organisationens  

 forhold Ændringer af organisationens forhold,  

 der kan have betydning for den gratis uddeling af oksekød, herunder ændring  

 af  

 adresse, kontaktperson, madudleveringen, nye mad-udleveringssteder m.v., skal  

 straks meddeles til EU-direktoratet.
2. Uddeling og afhentning Oksekød til uddeling EU-direktoratet disponerer over  

 forskellige typer oksekød.
Oksekødet er oplagret på frysehuse ved en  

 temperatur  

 på mindst -17 grader celsius.
Oksekødet findes i hele og i opskårne stykker i  

 kartoner med en vægt på max. 30 kg.
Der uddeles fortrinsvis hele stykker, men  

 organisationen kan få tildelt opskårne stykker, hvis f.eks. kødet skal  

 uddeles  

 til enkeltpersoner eller, hvis organisationen ikke råder over  

 køkkenfaciliteter.
Tildelingsperioden for 1998/99 løber fra 1. oktober 1998  

 til  

 31. august 1999.
Afhentning af oksekød Afhentning af oksekød kan ske ved  

 forevisning af en tilladelse fra EU-direktoratet, hvor et af følgende  

 frysehuse  

 vil være anført:
 Nørre Snede Frysehus, Fælledvej 32, 8766 Nørre  

 Snede, tlf.  

    

 75 77 01 97 mellem kl. 10-14  

 mandag, tirsdag og torsdag.
 Frigoscandia A/S, Islands Brygge 40, 2300  

 København S, tlf. 31 57 33 00 mellem kl. 12.30 - 14.00.
 Den tildelte mængde kan afhentes ad  

 flere omgange, dog skal der afhentes størst muligt antal kartoner ad gangen.  

 Ved afhentning påfører frysehuset dato for afhentning samt afhentet mængde på  

 frysehusets udleveringsbevis, og organisationen kvitterer overfor frysehuset  

 for det modtagne kød.
 NB!  

  

 Organisationen skal kontakte frysehuset telefonisk  

  

 senest  

  

 arbejdsdagen før afhentning af kød, således at udleveringen  

 kan planlægges af frysehuset.
 NB!  

  

 Sidste frist for afhentning af kød er den 31. august 1999. Kød der ikke er  

 afhentet inden denne dato  

  

 fortabes  

  

 rettigheden til.
Refusion af udgifter Organisationen har mulighed for at  

 søge om at få refunderet udgifter til transport og administration efter  

 følgende regler:
Transport:  

  

 Ansøgningen skal indeholde oplysninger om tilladelsesnummer, dato for  

 afhentning, afhentet mængde kød samt antal kørte km.
Der ydes ikke refusion  

 for  

 enkeltkørsler under 200 km.
Ved kørsel over 200 km udbetales omregnet ca. 150  

 kr. pr. ton for de første 200 km og ca. 0,37 kr. pr. ton for de efterfølgende  

 km.
Ansøgning om kørselsrefusion skal indsendes senest 10 måneder efter at  

 kødet er afhentet.
Søges refusionen efter 4 måneder, men inden 10 måneder,  

 foretages en nedsættelse af refusionen med 20%, bortset fra tilfælde af force  

 majeure.
 Administration:  

  

 Efter behørig begrundet anmodning fra organisationerne er der mulighed for at  

 få refunderet administrationsomkostninger, dog højst 1% af værdien af de  

 anviste produkter, hvilket p.t. svarer til ca. kr. 26,00 pr. 100 kg.
3. Anvendelse, regnskab og kontrol Anvendelse af oksekødet Opskåret oksekød i mindre stykker er  

 beregnet til uddeling i f.eks. julekurve eller som råvarer til de socialt  

 dårligst stilledes eget forbrug.
Hele stykker oksekød skal indgå i måltider,  

 der tilberedes og udleveres til de socialt dårligst stillede.
Betaler  

 modtagerne for de tilberedte måltider, må beløbet aldrig overstige de  

 udgifter,  

 der er afholdt i forbindelse med tilberedningen, f.eks. udgifter til indkøb  

 af  

 grøntsager m.v.
Kun mindre beløb kan i den forbindelse anerkendes.
Det er  

 endvidere en forudsætning, at oksekødet i intet tilfælde må indgå i måltider,  

 der tilberedes til medarbejdere i organisationen eller til personer, der ikke  

 kan anses for socialt dårligst stillede.
Modtages der tilskud fra stat, amt  

 eller kommune må disse tilskud ikke nedsættes som følge af tildeling af  

 gratis  

 oksekød.
Organisationen er overfor EU-direktoratet ansvarlig for, at det  

 tildelte oksekød anvendes til gratis bespisning af eller gratis udlevering  

 til  

 de socialt dårligst stillede personer i Danmark.
Regnskab Organisationen/madudleveringsstedet  

 skal til enhver tid kunne dokumentere oksekødets anvendelse i  

 overensstemmelse  

 med ordningen.
Der skal føres regnskab over tilgang og forbrug på det  

 regnskabsbilag, der sendes sammen med tilladelsen.
Der skal føres regnskab  

 over  

 forbruget af kød den dag tilgangen, eller forbruget foretages.  

 Regnskabsbilaget  

 skal altid kunne forefindes på madudleveringsstedet.
Oksekødet skal som  

 udgangspunkt opbevares på mad-udleveringsstedet.
Svind som følge af tyveri skal  

 politianmeldes med angivelse af mængden.
Desuden skal Plantedirektoratet,  

 Skovbrynet 20, 2800 Lyngby, tlf. 45 96 66 00 underrettes telefonisk, og kopi  

 af  

 politianmeldelsen skal sendes til Plantedirektoratet.
Såfremt en mængde  

 oksekød  

 går til grunde som følge af f.eks. en defekt fryser, skal dette  

 sandsynliggøres  

 overfor EU-direktoratet.
Organisationen kan vælge at rette henvendelse til  

 Plantedirektoratet med henblik på, at en kontrollør kan blive sendt ud for at  

 besigtige skaden.
I andre tilfælde skal organisationen sørge for, at der ved  

 destruktion af kødet udfærdiges et destruktionsbevis, som sendes til  

 Plantedirektoratet, hvorefter sagen undersøges nærmere.
Når alt kødet er  

 opbrugt sendes regnskabsbilaget i attesteret form til Plantedirektoratet.
4. Kontrol Kontrol fra Plantedirektoratet Plantedirektoratet foretager uanmeldte  

 besøg for at kontrollere at retningslinierne for forbrug af oksekød  

 overholdes.  

 Der foretages bl.a. en kontrol af regnskabsførelsen og en optælling af  

 mængden  

 af oksekød.
På baggrund af kontrolbesøget udfærdiges en kontrolrapport, som  

 sendes til EU-direktoratet.
Organisationen modtager en kopi af  

 kontrolrapporten  

 til eventuelle kommentarer, såfremt der i rapporten angives kritisable  

 forhold.  

 Hvis der konstateres overtrædelser af retningslinierne, træffer  

 EU-direktoratet  

 afgørelse om, hvorvidt overtrædelsen skal sanktioneres og i givet fald  

 hvordan.
Sanktioner Udlevering af oksekødet til andre end  

 de socialt dårligst stillede eller salg af produktet kan straffes med bøde.  

 Organisationen er erstatningspligtig overfor EU-direktoratet for værdien af  

 kødet i tilfælde af manglende overholdelse af reglerne, herunder manglende  

 overholdelse af regnskabspligten, varens undergang uden dokumentation herfor,  

 svind eller, hvis regnskabet i øvrigt ikke stemmer.
Manglende overholdelse af  

 retningslinierne kan medføre, at organisationen ikke vil kunne modtage flere  

 produkter i den løbende ansøgnings-/uddelingsperiode, ligesom EU-direktoratet  

 i  

 sådanne situationer vil kunne udelukke organisationen fra at deltage i  

 ordningen i den eller de efterfølgende ansøgnings-/uddelingsperioder.
I det  

 tilfælde, hvor en organisation søger på vegne af flere underorganisationer  

 eller flere madudleveringssteder hæfter hovedorganisationen tillige for disse  

 overfor EU-direktoratet.
5. Retsgrundlag I forhold til de angivne retsforskrifter  

 skal ovennævnte punkter alene ses som en vejledning i, hvilke krav der  

 stilles  

 til uddeling af oksekød.
Kommissionens forordning (EØF) nr. 3149/92 af  

 29. oktober 1992 om gennemførelsesbestemmelser for levering af levnedsmidler  

 fra interventionslagre til de socialt dårligst stillede personer i  

 fællesskabet, med senere ændringer Rådets forordning (EØF) nr. 3730/87 af 10.  

 december 1987 om almindelige regler for levering til visse organisationer af  

 levnedsmidler fra interventionslagre med henblik på uddeling til de socialt  

 dårligst stillede personer i Fællesskabet Bekendtgørelse nr. 828 af 17. december 1987 om  

 gratis udlevering af landbrugsprodukter fra EFs interventionslagre.
