Kendelse fra Pressenævnet i sag nr.  

 12/1999 Pfizer A/S og Pfizer Inc. har ved advokat Thomas  

 Federspiel klaget til Pressenævnet over to udsendelser bragt i  

  henholdsvis den 11. og den 18. november 1998, idet selskaberne mener, at god  

 presseskik er tilsidesat.
Der er endvidere klaget over, at TV 2 har afvist at  

 bringe et genmæle.
 Programmerne havde titlen "Viagra   det farlige  

 begær", henholdsvis del 1 og del 2, og omhandlede lægemidlet  

 Viagra, der anvendes i behandlingen af impotens.
 I udsendelsen den 11. november 1998 hed det bl.a.:
"Indledning (Patient):   eller også bliver du sur og gal,  

 og så går det ud over nogen i begge tilfælde.
 Speak: Viagra et mirakelmiddel mod impotens siger  

 nogen.
 Gorm  Wagner: Det er et sted mellem 80 og 90% som  

 kan få gavn af det.
 Speak:  Gorm  Wagner er ansvarlig for  

 undersøgelserne af Viagra i Danmark.  Wagner er samtidig betalt af  

 firmaet bag pillen.  Wagner siger altså, at pillen virker på 80  

 til 90% af patienterne.
Thomas  Gerstenberg er en af landets førende  

 eksperter i behandling af impotens.
Hans siger derimod, at Viagra kun virker  

 på 25 til 40% af patienterne.
Der er altså stor uenighed om Viagra pillens  

 virkning.
Ikke desto mindre bliver den solgt som en mirakuløs  

 behandling af impotens, uden alvorlige bivirkninger og med virkning for de  

 fleste.
Speak: Viagra er også blevet kaldt Den  

 Blå Diamant.
Den har formen og sammenligningen er måske ikke  

 tilfældig.
Firmaet bag pillen ventes alene i år at omsætte  

 for 4 milliarder kroner på opfindelsen.
Allerede i dag, efter kun 8  

 måneder på markedet, er Viagra det bedst sælgende  

 lægemiddel overhovedet i verdenshistorien.
Medicinalfirmaet Pfizer og  

 deres eksperter har sammen med medierne givet indtrykket af, at Viagra pillen  

 er nærmest ufarlig.
Den ubekymrede begejstring har fået  

 alarmklokkerne til at ringe i Hjerteforeningen i Danmark.
Jørgen  Videbæk, overlæge,  

 Hjerteforeningen: Både den internationale og den nationale presse  

 har kørt frem med nogle efter min mening fuldstændig  

 urealistiske oplysninger om Viagra, og derved er der vel skabt en uberettiget  

 glæde hos nogen.
Det er o.k., men også forestillingen om, at det  

 er et stof, som virker på helt andre måder end det rent faktisk  

 gør.
Det virker jo ikke som seksuelt stimulerende, det virker kun  

 på mennesker, der har vanskeligheder ved at få rejsning, de  

 mænd, der har vanskeligheder ved at få rejsning.
Det er det  

 eneste, det hjælper på.
Speak: Hjerteforeningen har derfor valgt for  

 første gang at udsende en advarsel mod et konkret medicinprodukt  

 nemlig Viagra.
Forklaringen er:
 J.V.: Det er, at vi ved at følge med, har  

 set at der er risiko for, at der kommer et gråt marked, et marked, hvor  

 man måske via Internet eller via hvad ved jeg, via venner og bekendte,  

 skaffer sig Viagra piller, og så skal alle, synes jeg, vide, at det er  

 sådan, at hvis man tager Viagra og samtidig bruger et af de  

 præparater, der hedder nitroglycerin-præparater, ja så kan  

 man komme i betydelige vanskeligheder.
Speak: Flere amerikanere er allerede døde  

 efter at have brugt Viagra.
Det drejer sig bl.a. om ældre mænd,  

 der i forvejen har haft hjerteproblemer, og som er døde under eller  

 umiddelbart efter at have genvundet styrken på lagnerne.
Blandt de  

 rapporterede dødsfald har den Amerikanske sundhedsstyrelse registreret  

 69 dødsfald, som menes at være direkte forbundet med Viagra.
Thomas  Gerstenberg, overlæge, urologisk  

 afd.
Amtssygehuset i Herlev: Jeg har kun læst positivt om  

 den pille i alle aviserne.
Selv det, at der er rapporteret alle de  

 dødsfald, det har man negligeret på en eller anden vis, selvom  

 det jo er meget alvorligt, hvis det nu viser sig, at der er sammenhæng  

 mellem pillen og deres dødsfald.
 Speak: Overlæge  Jens  Ersbøll fra  

 Lægemiddelstyrelsen har deltaget i EU's formelle godkendelse af Viagra.  

  Jens  Ersbøll er således repræsentant for den myndighed i  

 Danmark, der har ansvaret for de danske patienters sikkerhed i forbindelse  

 med brugen af Viagra.
 Men hvis man kan konstatere et dødsfald direkte  

 forårsaget af Viagra ..
Jens  Ersbøll, overlæge,  

 Lægemiddelstyrelsen: Altså ½ time efter indtagelsen eller  

 sådan noget? Speak: F.eks, hvilke konsekvenser måtte det  

 så have? J.E.: Ja, det ville for det første have de  

 konsekvenser, at det skulle undersøges grundigt ikke og så  

 stadigvæk med henblik på årsagssammenhæng mellem  

 indtagelsen af tabletten og den pågældende.
Speak: Hvis det så blev undersøgt  

 grundigt og dokumenteret, at der var et problem? J.E.: Ja, så måtte man tage stilling  

 til, om om   nu vil et tilfælde jo næppe nogen sinde være  

 tilstrækkeligt, hvis vi taler om et lægemiddel, der måske  

 skal gives til millioner af mænd.
 Speak: Lægemiddelstyrelsen i Danmark mener  

 altså, at dødsfald i forbindelse med Viagra kan accepteres under  

 visse omstændigheder.  Thomas  Gerstenberg, der har det lægelige  

 ansvar for sine patienter, har en ganske anden mening.
Hvor mange dødsfald, mener du, er acceptable som  

 bivirkninger til Viagra pillen? T.G.: Ingen.
Speak: Hvorfor ikke? T.G.: Fordi man skal ikke give en behandling, der  

 kan være livstruende for nogen som helst patienter.
Speak:   Netop forholdet mellem risiko og sikkerhed  

 omkring medicin er meget vigtigt.
Derfor er der gennemført adskillige  

 undersøgelser i USA for at afdække såvel pillens effekt  

 som eventuelle bivirkninger.
Den samme kontrol er foretaget i Danmark af  

 denne mand.  Gorm  Wagner er, det man kalder, klinisk ansvarlig for de danske  

 undersøgelser af Viagra, det vil sige, at  Gorm  Wagner skal sikre, at  

 de danske undersøgelser af Viagra giver et rigtigt og dækkende  

 billede af pillens bivirkninger og effekt.
Samme  Gorm  Wagner har siden 1986  

 arbejdet for og været personligt aflønnet af det medicinalfirma,  

 der står bag pillen.
Hvor meget har du tjent på Viagra? Gorm  Wagner: På Viagra? Du mener, hvor  

 meget jeg har som person fået ud af mit forhold til Pfizer? Det skal  

 jeg sige dig, det var i sidste, for det slog jeg lige op før, det var  

 i sidste år 18.293, ifølge min selvangivelse.
Speak: Har det været sådan på det  

 niveau? G.W.: Det, jeg vil tro og håbe, at det bliver  

 mere i år.
Speak: Og det synes du overhovedet ikke kan have  

 nogen væsentlig betydning for, at du så samtidig kalder dig  

 uafhængig? G.W.: Nej, det kan det virkelig ikke.
Speak: Hvorfor? På grund af beløbets  

 størrelse? G.W.: Jo, men altså.
Ja ja   altså det  

 er ligesom at spørge, nej, øhj, ja det   fuldstændig  

 uafhængig, fuldstændig uafhængig.
Speak:  Gorm  Wagner er altså central i  

 forbindelse med Danmarks godkendelse af Viagra.
Det er blandt andre  Gorm  

  Wagner, der har skrevet under på en del af papirerne til  

 Lægemiddelstyrelsen.
G.W.: Jeg har ingen bekymringer overhovedet,  

 næh, fordi jeg er en integreret person og som sagt, hvis det er  

 konkurrenten om en uge, så er det der, så jeg har ikke nogen  

 jeg er ikke forlovet med dem på den måde, men at der er et  

 økonomisk mellemværende, det er da indlysende.
Jeg gør  

 det da ikke gratis.
Speak: Det interessante ved  Gorm  Wagners  

 forskningsresultater er, at de er identiske med succestallene fra firmaet  

 Pfizer.
Pfizer hævder i sit materiale til offentligheden og de  

 praktiserende læger, at Viagra pillen virker i 70 til 90% i alle  

 tilfælde af impotens, det samme siger  Gorm  Wagner.
 G.W.: Det er et sted mellem 80 og 90%, som kan  

 få gavn af det, med mange forskellige typer baggrund for den  

 lidelse.
Speak:  Gorm  Wagners %-tal for Viagras effekt er  

 over dobbelt så høje som hos de forskere, der ikke  

 aflønnes personligt af medicinalfirmaet Pfizer.
En af den er  

 overlæge  Thomas  Gerstenberg.
Han har også medvirket i de danske  

 undersøgelser af Viagra.
Hans vurdering er, at pillen kun virker i  

 25-40% af alle tilfælde.
Er det et troværdigt løfte og give  

 potentielle patienter i Danmark, at den virker på 70-80%? T.G.: Det er overestimeret.
Det er alt for  

 optimistisk.
 G.W.: Men det kan jeg jo ikke gøre rede for,  

 fordi jeg kender ikke de tal, de der uafhængige taler om, men ..
Speak: Men dine tale er jo tilsvarende Pfizers! G.W.: Nej, nå ja altså, men dem kender  

 jeg jo direkte, for da kender jeg jo patienterne.
Fordelen for mig er, at det  

 er nogle mennesker, jeg kender, som har været på andre stoffer,  

 og som har været på andre stoffer i andre afprøvninger,  

 hvor de ikke virkede, og så har de været på en effektiv  

 selvinjektions-behandling, og så kommer de over på denne her,  

 hvor det nu virker, og det er i den størrelsesorden der.
 Jeg anser det her for at forsøge at lave et eller  

 andet   et eller andet problemstilling som ikke er reel, fordi ..
 Speak: Er det ikke meget reelt at vide, om pillen  

 virker på 4 ud af 5, eller om den kun virker på ..
 G.W.: Nej, det kommer an på, hvad det er for,  

 hvilke type patient det er, ikke.
Speak: Det er den generelle information om Viagra  

 pillen? G.W.: Ja, og den falder tilfældigvis sammen  

 med det, jeg har, helt klart.
Speak: Og det er er tilfælde, det er  

 fuldstændigt et tilfælde? G.W.: Ja, det ved jeg ikke, det må det vel  

 være! Rulletekst på skærmen til  

 underlægningsmusik:
"Vi har anmodet medicinalfirmaet bag Viagra om at medvirke  

 i dette program.
Pfizer skriver, at man har besluttet:
"ikke at stille op til nogen form for interview efter den  

 5. oktober 1998, da dette kan og vil blive opfattet som en del af  

 markedsføringen." Pfizer har derimod tilbudt at besvare skriftlige  

 spørgsmål med skriftlige svar.
 Pfizer hævder, at Viagra virker i 70-90% af  

 tilfældene.
 Overlæge  Thomas  Gerstenberg hævder derimod,  

 som anført i programmet, at Viagra kun virker på 25-40% af  

 patienterne.
 Vi har bedt Pfizer forklare denne forskel.
 Adm. direktør  Søren  Celinder svarer:
 "med hensyn til effektrate henvises til  

 Lægemiddelstyrelsens og FDA/EU's godkendte produktresume." og "Baseret  

 på alle undersøgelser har følgende procentdel af  

 patienterne rapporteret om forbedring efter sildenafil (Viagra, red.):  

 psykogen erektil dysfunktion (84%), blandt erektil dysfunktion (77%),  

 organisk erektil dysfunktion (68%), ældre (67%), diabetes mellitus  

 (59%), iskæmisk hjertesygdom (69%), hypertension (68%), TURP (61%),  

 radikal prostatektomi (43%), rygmarvsskade (83%), depression (75%). Sikkerhed  

 og effekt af sildenafil blev bevaret i langtidsundersøgelser".
 Vi har desuden bedt Pfizer om en kommentar til  

 Hjerteforeningens advarsel om Viagra til hjertepatienter.  Søren  

  Celinder svarer:
 "Det skal nævnes, at Hjerteforeningen har taget  

 dette op og udsendt pressemeddelelse efter henvendelse fra Pfizer.
 Vi har naturligvis set Hjerteforeningens pressemeddelelse,  

 som vi finder helt i overensstemmelse med Pfizers information til presse og  

 læger.
Denne pressemeddelelse ADVARER hjertepatienter, DER BRUGER  

 NITROGLYCERIN-præparater, mod at bruge Viagra.
Dette er helt i  

 tråd med alt materiale fra Pfizer.
Derudover advarer Hjerteforeningen ikke mod Viagra.
Et  

 fåtal er dog så hjertesyge, at den fysiske anstrengelse ved  

 almindelig seksuel aktivitet ikke er tilrådelig   dette er igen direkte  

 adresseret i Pfizers informationsmateriale   og har i sig selv intet med  

 Viagra at gøre."" I udsendelsen den 18. november 1998 hed det bl.a.:
"Speak: Salget af Viagra går forrygende.
I  

 løbet af kun 8 måneder på markedet er Viagra allerede  

 blevet den bedst sælgende pille overhovedet i verdenshistorien.
Ronald  Virag er internationalt anerkendt for sin  

 forskning i impotens.
Han har også medvirket i undersøgelserne  

 af Viagra.
I dette program afslører han, at det amerikanske  

 firma Pfizer, et af verdens største medicinalfirmaer skjuler alvorlige  

 bivirkninger omkring pillen.
Bivirkninger der i værste fald kan  

 være livstruende.
Speak: På verdensplan har flere tusinde  

 mænd nu medvirket i videnskabelige afprøvninger af Viagra.
Det  

 er dokumenteret, at Viagra pillen virker.
Men det interessante ved den  

 videnskabelige dokumentation er, at den i høj grad er lavet af  

 læger og andre eksperter, som direkte er betalt af firmaet Pfizer.
 T.G.: Efter min mening er det uprofessionelt at  

 lade sig påvirke rent økonomisk, hvis man skal lave  

 seriøs videnskab.
Speak: Hvorfor? T.G.: Ja, fordi penge vil jo altid gøre  

 Hvis der er penge imellem dig, så vil den altid gøre dig mere  

 positivt indstillet.
Speak: Der er især 3 videnskabelige artikler  

 om Viagra, som medicinalfirmaet Pfizer og deres eksperter henviser til igen  

 og igen.
Samtlige 3 artikler konkluderer, at pillen er uden væsentlige  

 bivirkninger og virker på de fleste.
British Medical Journal, 28. februar 1998: Artiklen  

 konkluderer, at Viagra virker på fleste og er uden væsentlige  

 bivirkninger.
Artiklens hovedforfatter har arbejdet for Pfizer siden  

 1986.
Kamma  Bertelsen er overlæge på Odense  

 Sygehus.
Hun er samtidig formand for Den Centrale Videnskabsetiske  

 Komité, det er den komité, der kontrollerer forskningen i  

 Danmark.  Kamma  Bertelsen er således en rutineret læse af  

 lægevidenskabelige tidsskrifter.
 Nogle af de primære undersøgelser, der har  

 været grundlag for godkendelsen af Viagra pillen, er blandt andet  

 blevet offentliggjort i verdens førende tidsskrifter, hvor man  

 offentliggør den slags undersøgelser.
 K.B.: Ja.
 Speak: Her er et eksemplar af The New England  

 Journal of Medicine.
 K.B.: Ja, det er et godt blad.
Speak: Det er et godt blad? K.B.: New England Journal of Medicine er et blad,  

 som jo virkelig har et godt ry.
 Speak: The New England Journal of Medicine, 14. maj  

 1998: Artiklen konkluderer, at Viagra er effektiv og uden væsentlige  

 bivirkninger. 5 af artiklens 6 forfattere arbejder som konsulenter for  

 Pfizer, og 3 af dem optræder desuden i Pfizers salgsvideo om  

 Viagra.
Hvad mener du om, at man præsenterer sådan  

 noget materiale i sådan et tidsskrift? T.G.: Ja, det mener jeg er videnskabelig  

 uredelighed, og det er jo også ved at komme op i tiden blandt andet er  

 der en komité herhjemme, der tager sig af det, der ser på  

 forskningsresultater, der er alt for positive, hvor man så har lavet  

 manipulation med data, og det betragter man med europæiske øjne  

 som meget, meget alvorligt.
Speak: Hvordan kan nogle overhovedet stole på  

 forskningen, hvis ovenikøbet et af verdens førende tidsskrifter  

 bringer materiale, som er betalt af firmaet? K.B.: Du kan heller ikke stole på .. Du kan  

 ikke stole mere på forskningen som så, altså når vi  

 sidder og læser den ene artikel efter den anden, så må man  

 også bruge sin sunde fornuft og sin kritiske sans.
 Speak: The Lancet, 30. maj 1998: Artiklen  

 konkluderer, at Viagra virker på 70 til 80% og er en sikker behandling.  

 Artiklens forfatter er konsulent for Pfizer og optræder desuden i  

 Pfizers salgsvideo om Viagra.
Hvilken betydning tror du, det har for salget af  

 sådan en pille, hvis begejstringen i forskningen og de dokumenter der  

 er der, er helt i top? K.B.: Selvfølgelig, jo bedre effekten er, jo  

 flere køber det, det tror jeg.
Jeg tror ikke de fleste forskere  

 gør det for at snyde, men jeg tror altså at de får nogle  

 lyserøde briller på, som gør, at de ser mere positivt  

 på det.
Speak: Der kan altså stilles væsentlige  

 spørgsmål ved troværdigheden omkring forskningen i Viagra.  

 Viagra er tilsyneladende ikke det mirakelmiddel, som markedsføringen  

 lover.
I hvert fald er det en kendsgerning, at pillen langt fra virker  

 på alle.
 Speak: En dosis af 50 mg koster ca. 75 kroner.
 Med andre ord én Viagra pille er godt 20 gange  

 dyrere end den tilsvarende mængde i guld.
Pfizer har således skabt sig en særdeles  

 indbringende forretning, da firmaet i marts i år kunne lancere pillen  

 på det amerikanske marked.
Det skønnes at mindst 30 millioner  

 amerikanske mænd vil bruge Viagra.
På verdensplan vurderer man,  

 at over 100 millioner mænd har problemer med potensen.
 Markedet for den kostbare potenspille er med andre ord  

 enormt.
 Her er en kurve over Pfizer aktiernes himmelflugt i 1997  

 og 98.
 Børseksperter forudser, at firmaet Pfizer indenfor  

 få år vil være verdens største medicinalfirma.  

 Altså forudsat at væksten fortsætter, og Pfizer holder sig  

 fri af alvorlige skandaler.
Denne mand har en viden, der kan blive katastrofal for  

 milliardforretningen Viagra.  Ronald  Virag fra Frankrig er en internationalt  

 anerkendt forsker i impotens, han er uddannet hjertekirurg og har en  

 doktorgrad i medicin.
Siden 1995 har  Ronald  Virag deltaget i de  

 videnskabelige afprøvninger af Viagra.
På den baggrund kan  

 franskmanden i dag afsløre, at firmaet Pfizer skjuler alvorlige  

 bivirkninger i forbindelse med Viagra pillen.
Bivirkninger der i værste  

 fald kan vise sig at være livstruende.
Ronald  Virag, dr.med, specialist i impotens:  

Tekst fra oversættelse: Under forsøgsperioden oplevede  

 jeg selv et uheld med en patient, som skyldtes, at virkningen af Viagra blev  

 forstærket, fordi han samtidig brugte minoxidil mod hårtab.
Han  

 fik en meget alvorlig komplikation for så vidt angår  

 hjerterytmen.
Den mand var nær død.
Det er vores vurdering.
Men  

 det uheld har jeg ikke set rapporteret nogen steder.
Så jeg  

 spørger.
Hvorfor? Speak: Offentligheden har altså ikke  

 fået alle oplysninger? Nogle er blevet hemmeligholdt? R.V.: Netop.
Speak: TV 2 kontaktede  Ronald  Virag telefonisk  

 efter dette interview for at indhente yderligere dokumentation for  

 franskmandens afsløring af Pfizers forsøg på at skjule  

 bivirkninger.
Vi modtog blandt andet dette brev.
I brevet oplyser  Ronald  

  Virag, at Pfizer overfor ham har bekræftet den mulige sammenhæng  

 mellem Viagra pillen og stoffet minoxidil.
Han oplyser, at den alvorlige  

 bivirkninger er bekræftet af såvel patienten som af den  

 hjertelæge, der efterfølgende behandlede patienten.
Og så  

 understreger han igen, at Pfizer allerede i februar 1997 er orienteret om  

 opdagelsen af den alvorlige bivirkning.
 Det er en ret alvorlig anklage at sige, at Pfizer  

 prøver at dække over nogle alvorlige bivirkninger.
 R.V.: Ja, men jeg bygger den på, at dette  

 uheld aldrig er blevet refereret, og at vi også måtte bede Pfizer  

 fremlægge flere oplysninger om medikamentets sikkerhed, som er kendt,  

 men ikke er offentliggjort.
 Speak: Overlæge  Thomas  Gerstenberg fra  

 Amtssygehuset i Herlev har kendt  Roland  Virag i en længere  

 årrække, hvor de blandt andet har forsket sammen.
Hvad mener du om franskmanden  Virags påstand om, at  

 Pfizer dækker over bivirkninger? T.G.: Jeg mener om  Virag, at han er en  

 seriøs forsker, og hvis han siger sådan, så må der  

 være noget om det.
Speak: Er det normal procedure, at medicinalfirmaer  

 forsøger at dække over bivirkninger? T.G.: Det er unormalt, og det kan ikke lade sig  

 gøre i Danmark.
Proceduren i Danmark er således, at hvis der  

 opstår en alvorlig livstruende bivirkning, så skal der  

 rapporteres til medicinalfirmaet umiddelbart, og det skal indberettes til  

 Sundhedsstyrelsen, og det skal noteres i den journal, som ikke er  

 tilgængelig for medicinalfirmaet.
Speak: Her er en kopi af  Ronald  Virags notater  

 omkring den bivirkning hans patient oplevede.
Papiret er afleveret til  

 firmaet Pfizer, men bivirkningen er ikke nævnt i noget af det  

 materiale, der er blevet offentliggjort omkring Viagra.
Ifølge de  

 danske regler skal samtlige bivirkninger indberettes.
I cirkulæret om  

 Registering af bivirkninger i Danmark indskærpes det yderligere, at  

 "ingen oplysninger bør derfor holdes tilbage, blot fordi man er i  

 tvivl om, hvorvidt den har nogen interesse". Og så understreges det  

 endnu engang "for lægemiddelsikkerheden er det af særlig  

 betydning, at indberette bivirkninger af følgende karakter: "  alle  

 mistænkte bivirkninger på nye lægemidler  ". Citat  

 slut.
Hvordan vil du karakterisere, hvis det er tilfældet,  

 at Pfizer har forsøgt at dække over alvorlige bivirkninger? T.G.: Højst kritisabelt.
Speak: Hvorfor? T.G.: Ja, for hvis man dækker over en  

 bivirkninger som måske kan være livstruende kan det jo have  

 utrolige konsekvenser for de kommende patienter, som skal bruge et eller  

 andet form for præparat.
 Speak: Kendsgerningerne er imidlertid, at man ikke  

 kender Viagras bivirkninger på længere sigt, og at man  

 tilsyneladende ikke har fortalt offentligheden om samtlige bivirkninger.
 R.V., (telefoninterview): Fra tekst: Det  

 væsentlige er efter min mening, at det aldrig er blevet rapporteret.  

 Firmaet har aldrig advaret folk om at være forsigtige, når de  

 bruger minoxidil-shampoo, som bruges meget over hele verden.
Speak: Især af ældre mænd, som  

 kan have problemer med impotens? R.V.: Netop.
Men det er aldrig blevet  

 nævnt.
Speak: Og det er vigtigt, fordi man kan dø  

 af den kombination? R.V.: Netop.
Speak: Den omtalte shampoo mod hårtab  

 indeholder stoffet minoxidil.
Minoxidil blev oprindeligt forsøgt  

 anvendt som et middel mod højt blodtryk, men trukket tilbage fra  

 markedet, fordi det ikke havde den ønskede effekt.
Til gengæld  

 viste det sig, kunne det bruges til at modvirke hårtab.
Det  

 hårmiddel, som patienten i Frankrig havde brugt, hedder Regaine.  

 Regaine er et af de mest solgte midler mod hårtab.
Regaine sælges  

 over hele verden også i Danmark.  Ronald  Virag har altså  

 konstateret, at kombinationen af stoffet minoxidil og potenspillen Viagra kan  

 være katastrofal.
 Pfizer har på intet tidspunkt ville kommentere  

 franskmandens oplysninger.
 TV 2 ville naturligvis gerne have spurgt firmaet Pfizer om  

 denne sag.
 Den administrerende direktør i Pfizers danske  

 afdeling hedder  Søren  Celinder.
 Søren  Celinder har ikke ønsket at medvirke  

 i dette program.
 TV 2 har forsøgt gennem aktindsigt, at få  

 svar på en lang række af de ubesvarede spørgsmål  

 omkring eksperternes forbindelse til firmaet Pfizer, omkring baggrunden for  

 Pfizers usædvanligt høje succestal for pillens virkning og ikke  

 mindst franskmanden Ronald Virags dokumentation for, at firmaet Pfizer  

 dækker over alvorlige bivirkninger.
 Speak: TV 2 har efter optagelserne til programmerne  

 modtaget et uddrag af myndighedernes dokumenter omkring Viagra.
 Alle de dokumenter, der måske kunne give en  

 forklaring på de ubesvarede spørgsmål, er ikke  

 udleveret.
Medicinalfirmaet Pfizer har nægtet at udlevere disse  

 dokumenter med henvisning til, at papirerne er en del af firmaets  

 forretningshemmeligheder.
Et væsentligt dokument er dog udleveret.
I  

 dette brev afsløres det, at der er registreret en hel liste over  

 besvimelser i forbindelse med Viagra, og at alle sager er anmeldt som  

 alvorlige bivirkninger.
Advokatfirmaet Jonas Bruun skriver på vegne af  

 medicinalfirmaet Pfizer "disse dokumenter bør i deres helhed undtages  

 for aktindsigt:" Medicinalfirmaet Pfizer nægter altså at  

 udlevere de dokumenter, der beskriver alvorlige bivirkninger i forbindelse  

 med Viagra." Klagerne har krævet følgende genmæle  

 bragt:
 "Pressenævnet har pålagt TV2 at  

 offentliggøre følgende genmæle:
Den 11. og 18. november 1998 sendte TV2 to programmer med  

 titlen "Viagra   det farlige begær" om lægemidlet Viagra, som  

 bruges i behandlingen af impotens, og om medicinalfirmaet Pfizer, som  

 fremstiller og markedsfører Viagra.
Disse programmer indeholdt en  

 række usande og vildledende udsagn vedrørende Viagra og  

 Pfizer.
 Det blev blandt andet anført:
- at den amerikanske sundhedsstyrelse har  

 registreret 69 dødsfald, som menes at være direkte forbundet med  

 Viagra; - at talmateriale fra en navngiven forsker, som har  

 udført konsulentarbejde for Pfizer, viser mere end dobbelt så  

 høj effekt som talmateriale fra forskere, som ikke har modtaget  

 betaling fra Pfizer; - at der kan stilles spørgsmål ved  

 troværdigheden omkring forskningen i Viagra; - at Pfizer har forsøgt at skjule alvorlige  

 bivirkninger, dvs. bivirkninger som kan være livstruende, og - at der er registeret en hel liste over  

 besvimelser i forbindelse med Viagra, og at alle disse sager er anmeldt som  

 alvorlige bivirkninger.
 Overfor disse usande og vildledende udsagn oplyses:
- at det er usandt, at den amerikanske  

 sundhedsstyrelse har registreret 69 dødsfald, som menes at være  

 direkte forbundet med Viagra; - at det er usandt, at talmateriale fra en forsker,  

 som har udført konsulentarbejde for Pfizer, viser mere end dobbelt  

 så høj effekt som talmateriale fra forskere, som ikke har  

 modtaget betaling fra Pfizer; - at det er usandt, at der kan stilles  

 væsentlige spørgsmål ved troværdigheden omkring  

 forskningen i Viagra; - at det er usandt, at Pfizer har forsøgt at  

 skjule alvorlige bivirkninger, dvs. bivirkninger som kan være  

 livstruende.
TV2 har ikke dokumenteret, at Pfizer ikke har overholdt alle  

 regler og forskrifter vedrørende bivirkninger konstateret i  

 forbindelse med de kliniske undersøgelser af Viagra; - at det er usandt, at der er registeret en hel  

 liste over besvimelser i forbindelse med Viagra, og at alle disse sager er  

 anmeldt som alvorlige bivirkninger." TV 2 har afvist at bringe dette genmæle, men har ved  

 skrivelse af 8. januar 1999 tilbudt klagerne at bringe følgende:
"Den 11. og 18. november 1998 sendte TV 2 to programmer  

 med titlen "Viagra   det farlige begær" om lægemidlet Viagra, som  

 bruges i behandlingen af impotens, og om firmaet Pfizer, som fremstiller og  

 markedsfører Viagra.
Disse programmer indeholdt en række  

 oplysninger vedrørende Viagra og Pfizer.
 Det blev blandt andet anført:
at "69 dødsfald menes at være direkte  

 forbundet med Viagra." Dette er ikke et direkte citat fra den rapport fra de  

 amerikanske sundhedsmyndigheder, der blev omtalt.
Det pågældende  

 afsnit i rapporten lyder ordret:
"69 amerikanske patienter er døde efter at have  

 taget Viagra.
Af disse er dødsårsagen uoplyst eller ukendt for  

 21, 2 patienter havde slagtilfælde, og 46 havde  

 hjertetilfælde." Det blev desuden anført at "Pfizer skjuler alvorlige bivirkninger omkring  

 pillen   bivirkninger der kan være livstruende." Oplysningen er baseret på franskmanden  Ronald  

  Virags udtalelser, men det har ikke indtil nu været muligt for TV 2 at  

 få skriftlig dokumentation fra  Ronald  Virag." Klagerne, der har opdaget og udviklet Viagra, har til  

 støtte for påstanden om, at god presseskik er tilsidesat,  

 anført, at programmerne generelt ikke er objektive og upartiske.
 Klagerne har vedrørende udsendelsen den 18.  

 november 1998 navnlig anført, at udsendelsens oplysninger fra dr.  

  Virag, om at klagerne havde skjult alvorlige bivirkninger, burde have  

 været forelagt for klagerne på forhånd, hvilket de  

 imidlertid ikke blev.
Klagerne har videre anført, at der blev bragt en  

 række forkerte oplysninger, og at nogle af de bemærkninger, der  

 blev fremsat af overlæge  Gerstenberg, var ærekrænkende,  

 hvilket burde have fået journalisten til at sætte  

 spørgsmålstegn ved overlægens udsagn og de bagved liggende  

 motiver.
Endvidere har klagerne anført, at journalisterne burde havde  

 udvist særlig kritik over for dr.  Virags udtalelser, idet dr.  Virag  

 har anlagt retssag i Frankrig på grund af sammenblanding af navnet  

  Virag med navnet Viagra.
 Klagerne har herudover anført, at udsendelsen den  

 11. november indebar en krænkelse af klagernes ophavsrettigheder og  

 derfor i sig selv indebærer en krænkelse af god presseskik.
 Klagerne har yderligere anført, at journalisten  

 foretog ulovlig import af Viagra, før det blev lovligt i Danmark, og  

 at denne overtrædelse i sig selv må anses for en krænkelse  

 af god presseskik.
 Klagerne har til støtte for kravet om  

genmæle anført, at der er bragt en række forkerte  

 oplysninger, herunder at det er usandt, at den amerikanske sundhedsstyrelse  

 har registreret 69 dødsfald, som menes at være direkte forbundet  

 med Viagra, at det er usandt, at talmateriale fra lektor  Wagner, som har  

 udført konsulentarbejde for Pfizer, viser mere end dobbelt så  

 høj effekt som talmateriale fra forskere, som ikke har modtaget  

 betaling fra Pfizer.
 Klagerne har i den forbindelse anført, at man ikke  

 kan anse overlæge  Gerstenberg som en forsker, som ikke er blevet  

 aflønnet af Pfizer, idet han   ligesom andre forskere   har modtaget  

 honorar for sine undersøgelser.
 Klagerne har herudover anført, at det er usandt, at  

 der kan stilles væsentlige spørgsmål ved  

 troværdigheden omkring forskningen i Viagra, og at det er usandt, at  

 Pfizer har forsøgt at skule alvorlige bivirkninger.
 Klagerne har endelig anført, at det er usandt, at  

 der er registreret en hel liste over besvimelser i forbindelse med Viagra, og  

 at alle disse sager er anmeldt som alvorlige bivirkninger.
 Klageren har tilkendegivet, at det måske kunne  

 være hensigtsmæssigt forud for Pressenævnets  

 afgørelse i sagen, at parterne ganske kort over for Pressenævnet  

 gør rede for de relevante fakta i klagen.
Klageren har bl.a. fremlagt Klageskrivelser af 8. og 11. december 1998 til TV 2 Viagras European Public Assessment Report (EPAR),  

 udarbejdet af the European Agency for Evaluation of Medicinal Products med  

 Produktresumé på dansk (46 sider + 20 sider bilag) Notat om overlæge  Gerstenbergs undersøgelser  

 om produktets virkning (2 sider) Undersøgelsesrapporter udfyldt og underskrevet af  

 dr.  Virag (53 sider) Uddrag af website for US Food and Drug Administration  

 vedrørende Viagra (2 sider) Artikel fra The New England Journal of Medicine fra 14.  

 maj 1998 Brev med bilag af 27. februar 1998 fra Covance Clinical  

 Services til Lægemiddelstyrelsen (4 sider) Kommentar af læge  Erik  Münster bragt i  

 Ugeskrift for Læger den 11. januar 1999 (2 sider) Uddrag af Davidson's Principles & Practice of Medicine  

 (2 sider) Sundhedsstyrelsens cirkulære af 1. maj 1968 om  

 registrering af lægemiddelbivirkninger Artikel af dr  Leonard  S.  Marks m.fl. med titlen  

 "Treatment of Erectile Disfunction with Sildenafil", offentliggjort i  

 tidsskriftet "Urology" fra januar 1999 (6 sider) Telefax af 24. februar 1999 fra Pfizer Frankrig med  

 underbilag (22 sider) "Note for Guidance on Good Clinical Practice" udarbejdet  

 af The International Conference on Harmonisation of Technical Requirements  

 for Registration of Pharmaceuticals for Human Use (58 sider) TV 2 har i en udtalelse indledningsvis gjort  

 gældende, at klagen over tilsidesættelse af god presseskik er  

 fremsat for sent, idet den ikke var fremsat i forbindelse med klagernes  

 oprindelige henvendelse til TV 2.
 TV 2 har videre anført, at sidste led i klagerens  

 genmælekrav ikke blev fremsat over for TV 2 i forbindelse med den  

 oprindelige henvendelse dertil, og at denne del af genmælekravet derfor  

 skal afvises som for sent fremkommet.
 TV 2 har vedrørende klagen over overtrædelse  

 af god presseskik bestridt, at de opregnede udsagn skulle være  

 usande og vildledende, og at programmerne generelt ikke er objektive og  

 upartiske.
 TV 2 har yderligere anført, at overlæge  

  Gerstenberg ikke personligt har modtaget honorarer fra klagerne, men at  

 honorarerne er betalt til overlæge  Gerstensbergs afdeling på  

 Amtssygehuset i Herlev.
 TV 2 har videre anført, at klagerne ikke har villet  

 medvirke i udsendelsen den 11. november 1998 i en form, der var egnet til tv,  

 idet de alene ville svare på "skriftlige faktuelle  

 spørgsmål om Viagra". Efter udsendelsen den 11. november 1998  

 men forud for 18. november 1998 meddelte klagernes advokat, at klagerne ikke  

 ønskede at medvirke i udsendelsen den 18. november 1998. Dette har TV  

 2 alene kunnet forstå således, at klagerne slet ikke ville  

 medvirke i udsendelsen i nogen form, herunder heller ikke ved besvarelse af  

 skriftlige spørgsmål.
 TV 2 har herudover anført, at journalisten forinden  

 udsendelsen forsøgte at oplyse sagen så meget som muligt gennem  

 ansøgninger om aktindsigt hos en lang række instanser.
 TV 2 har desuden anført, at TV 2 foreholdt klagerne  

 spørgsmålet om Hjerteforeningens advarsel, og at klagernes svar  

 herpå blev bragt i slutningen af udsendelsen den 11. november 1998.
 TV 2 har således opfyldt forpligtelsen i de  

 vejledende presseetiske regler til at forelægge skadelige,  

 krænkende eller agtelsesforringende oplysninger for de  

 pågældende, inden oplysningerne bringes.
Vedrørende udsendelsen den 18. november 1998  

 har TV 2 navnlig anført, at der forud for denne udsendelse var bragt  

 16 trailers, hvoraf det fremgik, at dr.  Virag beskyldte klagerne for at  

 skjule alvorlige bivirkninger ved Viagra.
TV 2 har bl.a. under henvisning  

 hertil anført, at klagerne forud for udsendelsen den 18. november 1998  

 var bekendt med dr.  Virags kritik, og at denne ville blive bragt i  

 udsendelsen den 18. november.
 Vedr. klagen over, at der ikke er udvist  

 tilstrækkelig kildekritik, har TV 2 anført, at der er udvist  

 sædvanlig kildekritik over for dr.  Virag.
 TV 2 har anført, at man på sædvanlig  

 kritisk vis har vurderet troværdigheden af overlæge  Gerstenberg  

 som kilde.
 Herudover har TV 2 anført, at det ikke er relevant  

 for spørgsmålet om krænkelse af god presseskik, om der  

 evt. er sket en krænkelse af ophavsrettigheder, og om der evt. er sket  

 en overtrædelse af lægemiddellovgivningen.
 Vedrørende klagen over, at TV 2 har afvist at  

 bringe et genmæle, har TV 2 nærmere anført, at der ikke er  

 bragt urigtige oplysninger, men at TV 2 efter omstændighederne har  

 tilbudt klagerne at bringe de ovenfor anførte bemærkninger.
TV 2 har bl.a. fremlagt Skrivelse af 13. november 1998 fra advokat Thomas  

 Federspiel til adm. direktør  Jørgen  Flindt  Pedersen, TV 2,  

 hvori det bl.a. hedder: "Allerede på grund af den skete  

 ophavsretskrænkelse og det skete løftebrud ønsker mine  

 klienter ikke at medvirke i udsendelsen den 18. november 1998." Bekendtgørelse nr. 164 af 13. marts 1995 om  

 bivirkningsovervågning af lægemidler Rådets andet direktiv af 20. maj 1975 om  

 tilnærmelse af lovgivning om medicinske specialiteter Rådets forordning af 22. juli 1993 om  

 fastlæggelse af fællesskabsprocedurer for godkendelse og  

 overvågning af human- og veterinærmedicinske lægemidler og  

 om oprettelse af et europæisk agentur for  

 lægemiddelvurdering.
Curriculum Vitae for  Ronald  Virag Telegram fra Ritzaus Bureau med overskriften  

 "Første Viagra-dødsfald i Norge", dateret 25. februar 1999 Lægemiddelstyrelsens Vejledning om anmeldelse af  

 kliniske forsøg med lægemidler på mennesker, januar  

 1997 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Preben Sørensen.
 Pressenævnet udtaler:
 Pressenævnet har ikke fundet grundlag for at  

 indkalde sagens parter til en mundtlig forhandling.
Klagernes henvendelse til TV 2 indeholder efter  

 nævnets opfattelse tilstrækkelig angivelse af, at der både  

 klages over tilsidesættelse af god presseskik og kræves  

 genmæle.
Klagen er derfor rettidigt fremsat.
 Under behandlingen af et krav om genmæle, er det  

 muligt for den, der ønsker genmælet, at ændre  

 formuleringen af de krævede genmæle, herunder gøre  

 gældende, at der er yderligere elementer i det offentliggjorte, der kan  

 berettige til et genmæle.
 Pressenævnet har ikke kompetence til at tage  

 stilling til, om lovregler som f.eks. ophavsretsloven og  

 lægemiddelloven er overtrådt, og mulige overtrædelser af  

 sådan lovgivning indebærer ikke i sig selv en  

 tilsidesættelse af god presseskik.
 Nævnet kan endvidere ikke foretage en  

 bevisførelse, og det ligger derfor ikke inden for nævnets  

 muligheder at tage stilling til, om TV 2 har haft grundlag for at fremkomme  

 med en lang række af de konklusioner, der fremkom i udsendelserne.
 Pressenævnet finder, at TV 2 på  

 fornøden måde har forelagt de oplysninger, der blev bragt i  

 udsendelsen den 11. november 1998, for klagerne og har bragt klagernes  

 bemærkninger hertil.
Pressenævnet finder imidlertid, at TV 2 på  

 eget initiativ burde have bragt den berigtigelse, som TV 2 har tilbudt  

 klagerne vedrørende de 69 dødsfald efter at være blevet  

 gjort opmærksom på fejlen.
Da dette ikke skete, har TV 2 på  

 dette punkt tilsidesat god presseskik.
 Vedrørende udsendelsen den 18. november 1998 finder  

 nævnet, at klagernes advokats skrivelse af 13. november 1998   hvoraf  

 fremgik, at klagerne ikke ønskede at medvirke i udsendelsen   har  

 vanskeliggjort TV 2's muligheder for at afprøve rigtigheden af de  

 oplysninger, der fremkom i denne udsendelse.
Uanset advokatens tilkendegivelse finder nævnet dog,  

 at TV 2 burde have forelagt dr.  Virags beskyldninger direkte for klagerne  

 forud for udsendelsen.
Det var i den forbindelse ikke tilstrækkeligt,  

 at klagerne måtte forventes at være bekendt med disse oplysninger  

 fra anden side.
Pressenævnet finder derfor, at TV 2 også på  

 dette punkt har tilsidesat god presseskik, og nævnet udtaler sin kritik  

 af TV 2.
 Da Pressenævnet ikke kan foretage  

 bevisførelse med hensyn til, om de oplysninger, som klagerne i  

 øvrigt ønsker genmæle over for, er rigtige, og da det  

 ønskede genmæle tillige indeholder subjektive vurderinger,  

 finder nævnet ikke grundlag for at pålægge TV 2 at bringe  

 et genmæle.
 I medfør af medieansvarslovens § 49  

 pålægges det herefter den ansvarshavende redaktør af TV 2  

 at offentliggøre følgende:
 "Kendelse fra Pressenævnet.
 Pressenævnet har udtalt kritik af TV 2 i anledning  

 af to udsendelser med titlen "Viagra   det farlige begær" bragt den 11.  

 og den 18. november 1998.
 I udsendelsen den 11. november blev det bl.a. oplyst, at  

 den amerikanske sundhedsstyrelse har registreret 69 dødsfald, som  

 menes at være direkte forbundet med Viagra, og i udsendelsen den 18.  

 november beskyldte en fransk ekspert i impotens firmaet bag Viagra for at  

 skjule alvorlige bivirkninger omkring pillen.
 Pfizer Inc. og Pfizer A/S, der producerer Viagra, har  

 klaget til Pressenævnet, idet selskaberne anså god presseskik for  

 tilsidesat i forbindelse med disse udsendelser.
 Pressenævnet har udtalt, at nævnet ikke kan  

 foretage en bevisførelse og derfor ikke kan tage stilling til en del  

 af klagepunkterne.
Pressenævnet har endvidere udtalt, at TV 2 på  

 fornøden måde har forelagt de oplysninger, der blev bragt i  

 udsendelsen den 11. november 1998, for klagerne og bragt klagernes  

 bemærkninger hertil.
Imidlertid burde TV 2 på eget initiativ have  

 bragt en berigtigelse vedrørende oplysningen om de 69 dødsfald,  

 efter at TV 2 var blevet gjort opmærksom på, at oplysningen var  

 citeret forkert.
Da dette ikke skete, har TV 2 på dette punkt  

 tilsidesat god presseskik.
 Vedrørende udsendelsen den 18. november 1998 har  

 nævnet konstateret, at klageren ved en skrivelse af 13. november 1998  

 fra deres advokat   hvoraf fremgik, at klagerne ikke ønskede at  

 medvirke i udsendelsen har vanskeliggjort TV 2's muligheder for at  

 afprøve rigtigheden af de oplysninger, der fremkom i denne  

 udsendelse.
Uanset advokatens tilkendegivelse finder nævnet dog,  

 at TV 2 burde have forelagt dr.  Virags beskyldninger direkte for klagerne  

 forud for udsendelsen.
Pressenævnet finder derfor, at TV 2 også  

 på dette punkt har tilsidesat god presseskik, og nævnet udtaler  

 sin kritik af TV 2.
 København, den 5. maj 1999.
Per Sørensen, Aage Lundgaard, Tage Clausen og  

 Preben Sørensen." Afsagt den 5.maj 1999.
