Landsskatteretskendelse Vindmølle, afskrivningsgrundlag A klager for indkomstårene 1996 og 1997 over, at de stedlige  

 skattemyndigheder har forhøjet hans indkomst vedr. overskud af  

 virksomhed.
Det fremgår af sagens oplysninger, at klageren hovedsagligt driver  

 virksomhed med almindeligt landbrug.
Herudover driver klageren en  

 vindmølle.
 Klageren har ved betinget skøde af 12. april 1996 indgået  

 aftale med B om køb af jordareal til brug for opsætning af  

 mølle.
 Af skødet fremgår blandt andet følgende:
"(...) I overdragelsen medfølger det på parcellen  

 værende møllefundament hvorved bemærkes, at der til  

 fundamentet er ført el-kabel (...) 4.
Sælger indrømmer køber og alle fremtidige ejere og  

 brugere af den købte parcel, ret til fri fart og færdsel ad den  

 4 m. brede vej, der er eneste adgangsvej til parcellen (...) 5.
 Sælger indrømmer den til enhver tid værende ejer af  

 parcellen ret til når som helst at foretage reparations- og  

 vedligeholdelsesarbejder på kablerne, som er fremført under  

 jorden.
 6.
Nettilslutning til den solgte parcel er foretaget og betalt af  

 sælger, jfr. forevist tilbud af 29. juni 1995 fra  

 højspændingsværket.
Eventuel refusion vedrørende  

 nettilslutning for transformer m.v. skal tilfalde køber.
 7.
Det købte areal drives landbrugsmæssigt vederlagsfrit af den  

 til enhver tid værende ejer i den periode, hvor der er opstillet en  

 vindmølle (...) Efter driftsperiodens udløb for møllen (30 år) eller  

 ved møllens nedtagning, inden udløbet af de 30 år, skal  

 den til enhver tid værende ejer være forpligtet til at  

 tilbagekøbe det nævnte areal til dagspris.
Denne dagspris  

 fastsættes af en af parterne i fællesskab udpeget statsaut.  

 ejendomsmægler. (...) Ligeledes skal den til enhver tid værende  

 ejer være forpligtet til at sælge nævnte areal på de  

 ovenfor anførte vilkår. (...) 10.
Da det solgte ikke er særskilt vurderet, erklærer parterne  

 på tro og love, at den nedennævnte købesum svarer til det  

 solgtes værdi i handel og vandel. (...) 13.
 Parterne erklærer på tro og love af hensyn til  

 stempelberegningen og af skattemæssige grunde, at købesummen  

 fordeler sig som følger:
Vederlag for den solgte parcel kr.      86.953,50 Erstatning for retten til opstilling og drift af vindmølle på  

 indtil 600 kwh på det solgte areal i 30 år fra  

 overtagelsesdagen kr.    500.000,00 Vederlag for sokkel, tilslutningsafgift, dræn, øvrige  

 installationer og anlæg på den solgte parcel kr.    570.000,00 Købesum i alt kr. 1.156.953,50 (...)" Skattemæssigt har klageren fordelt købesummen således  

 at 86.953 kr. er henført til tilgang på ejendommen, mens  

 1.070.000 kr. er medtaget i afskrivningsgrundlaget på inventar.
 De stedlige skattemyndigheder har ved den påklagede ansættelse  

 forhøjet klageren overskud af virksomhed med 46.022 kr. for  

 indkomståret 1996 og med 93.065 kr. for indkomståret 1997.
Afgørelsen er begrundet med, at udgift til retten til opstilling af  

 vindmøllen på 500.000 kr., samt 11.348 kr. af  

 handelsomkostningerne ikke er afskrivningsberettiget efter afskrivningslovens  

 § 2. Der er herved henvist til, at hvad enten man kalder det for jordsalg  

 eller retten til mølleplacering, skal det skattemæssigt  

 behandles som delafståelse af fast ejendom for sælgers  

 vedkommende.
Der vil derfor være tale om køb af fast ejendom.
Da  

 der er tale om jord, kan beløbet ikke indgå i  

 afskrivningsgrundlaget for vindmøllen.
I henhold til vurderingslovens  

 § 10, stk. 1 vedrørende ansættelse af fast ejendom skal der  

 tages hensyn til de til den faste ejendom knyttede rettigheder og byrde af  

 offentlig karakter.
Af vurderingslovens § 13, stk. 2, fremgår det, at  

 "Ved ansættelsen af grundværdien skal der tages hensyn til de til  

 grunden knyttede rettigheder og byrde af offentligretlig karakter." Der er  

 henvist til, at tilladelse til opstilling af vindmølle samt  

 jordgrunden er uadskilligt.
Der er tale om en offentlig tilladelse til  

 vindmølledrift fra den pågældende jordlod, tilladelsen kan  

 således ikke sælges særskilt, men kan kun sælges  

 sammen med jordlodden.
 Klagerens repræsentant har overfor Landsskatteretten nedlagt  

 principal påstand om, at klagerens overskud af virksomhed  

 nedsættes med 16.667 kr. for hvert af indkomstårene 1996 og 1997,  

 idet det erlagte beløb på 500.000 kr. er afskrivningsberettiget  

 i henhold til ligningslovens § 16 F, stk. 2, jf. ligningslovens § 16 E, stk.  

 1, nr. 2 og 3.
 Repræsentanten har over for Landsskatteretten nedlagt  

 subsidiær påstand om, at det erlagte beløb på  

 500.000 kr. er afskrivningsberettiget i henhold til statsskattelovens § 6,  

 litra a, jf. afskrivningslovens § 29 C.
 Repræsentanten har overfor Landsskatteretten nedlagt mere  

 subsidiær påstand om hjemvisning med henblik på  

 værdiansættelse af afskrivningsgrundlag for vejret og  

 vejadgang.
Repræsentanten har til støtte for den principale  

 påstand blandt andet anført, at det af skødet  

 fremgår, at man i forbindelse med den indgåede aftale med B om  

 køb af jord og opstilling af en vindmølle har taget stilling  

 til købesummens fordeling.
Købesummen for jorden er  

 således ansat til 86.953 kr., hvilket svarer til den reelle værdi  

 af jorden.
Herudover har klageren betalt 500.000 kr. for retten til at  

 opstille en vindmølle.
Den fordeling parterne har aftalt, skal  

 lægges til grund af skattemyndighederne, da parterne ikke er  

 interesseforbundne.
Der er videre henvist til, at de i ligningslovens § 16 E  

 nævnte rettigheder alene er en eksemplifikation, jf. "Skatteretten 2",  

 2. udg., side 247. Der er i den forbindelse henvist til Landsskatterettens  

 afgørelser gengivet i LSR 1982.9, LSR 1986.8 og TfS 1985.698.
Repræsentanten har videre anført, at for sælger vil  

 rettigheder omfattet af afskrivningslovens § 16 E ofte være at anse som  

 afståelse af fast ejendom i henhold til ejendomsavancebeskatningsloven.  

 Dette uanset, at køber ville kunne foretage afskrivninger i henhold  

 til ligningslovens § 16 F.
Ligningslovens § 16 E omfatter blandt andet  

 udbytte-, forpagtnings- og lejemålrettigheder, hvilket vil sige  

 rettigheder, der i henhold til sælger anses for omfattet af begrebet  

 "afståelse af fast ejendom" i relation til  

 ejendomsavancebeskatningsloven.
Således vil f.eks. en vejret henover  

 sælgers ejendom være en immateriel rettighed, der kan foretages  

 afskrivninger på i henhold til ligningslovens § 16 E.
Dette uanset, at  

 vederlaget anses for afståelse af fast ejendom i forhold til  

 sælger.
Beløbet på 500.000 kr. er erlagt, for at klageren kan  

 opstille en vindmølle og producere el på arealet, ligesom  

 beløbet dækker betaling for vejrettigheder m.v.
Klageren har  

 således betalt dette beløb for at opnå rettighed til at  

 kunne producere el på det pågældende areal i en  

 30-årig periode.
Da beløbet således rettelig må  

 kvalificeres som en immateriel rettighed, der er omfattet af ligningslovens §  

 16 E, vil der kunne foretages skattemæssige afskrivninger i henhold til  

 ligningslovens § 16 F.
Man skal i den forbindelse være opmærksom  

 på, at klageren udover det nævnte beløb på 500.000  

 kr. har betalt 80.000 kr. for jorden, hvilket svarer til den reelle  

 værdi af jorden.
Beløbet på 500.000 kr. kan således  

 ikke anses for anskaffelsessum for jorden, da sælger er blevet  

 fyldestgjort herfor.
Den del af vederlaget, der således overstiger  

 normalprisen på jord, kan således afskrives i henhold til  

 afskrivningslovens § 16 F.
Repræsentanten har til støtte for den subsidiære  

 påstand henvist til, at klageren er forpligtet til at  

 tilbageskøde jorden til sælger inden for 30 år.  

 Repræsentanten har anført, at før ikrafttræden af  

 den nye afskrivningslov fandt man hjemlen til afskrivning på grunde med  

 hjemfaldsforpligtelse i den tidligere afskrivningslovs § 29 C sammenholdt med  

 statsskattelovens § 6, litra a, om driftsomkostninger, herunder  

 ordinære afskrivninger.
Betragtningen var den, at i det omfang man  

 allerede ved erhvervelse af grunden kunne kalkulere med et fremtidigt  

 værditab, således i form af differencen mellem anskaffelsessummen  

 og den senere afståelsessum ved tilbagesalget til den oprindelige ejer,  

 ville denne difference kunne afskrives i henhold til hjemfaldsreglerne.  

 Afskrivningsperioden ville i et sådant tilfælde være  

 ejerperioden frem til hjemfaldsforpligtelsens effektuering.
Efter  

 ikrafttræden af den nye afskrivningslov pr. 1. januar 1999 er reglerne  

 om afskrivning på grunde med hjemfaldsforpligtelse overført til  

 afskrivningslovens § 25, der lovfæster hidtil gældende praksis.
I  

 henhold til afskrivningslovens § 25, stk. 3, kan anskaffelsessummen for fast  

 ejendom, hvorpå der hviler en hjemfaldsforpligtelse eller anden  

 forpligtelse af lignende art fra og med anskaffelsesåret afskrives over  

 antallet af år indtil det tidspunkt, hvor hjemfaldsretten kan  

 gøres gældende bortset dog fra fast ejendom, der anvendes til  

 beboelse eller ikke-erhvervsmæssige formål.
Det fremgår  

 heraf, at der kan foretages skattemæssige afskrivninger på en  

 fast ejendom, hvor der påhviler en hjemfaldsforpligtelse eller en  

 forpligtelse af lignende art.
Repræsentanten har endvidere henvist til,  

 at reglerne om afskrivning på ejendomme, der er underkastet  

 hjemfaldspligt, også finder anvendelse på tab vedrørende  

 grundarealer.
Der er i den forbindelse henvist til en sag refereret i SpO  

 1968.267. I denne sag fremkom tabet ved, at en kommune solgte et areal for  

 185 kr. pr. kvadratmeter med ret til efter et vist åremål at  

 tilbagekøbe arealet for 50 kr. pr. kvadratmeter.
Ligningsrådet  

 udtalte, at afskrivningsgrundlaget var købsprisen for grund og  

 bygninger minus hjemfaldsforpligtelsens værdi for grund og bygninger.  

 Hvis en del af beløbet på 500.000 kr. anses for erhvervelse af  

 fast ejendom, vil dette beløb kunne afskrives i henhold til  

 statsskattelovens § 6, litra a, jf. afskrivningslovens § 29 C, da der  

 utvivlsomt påhviler det købte areal en hjemfaldsforpligtelse,  

 idet klageren er forpligtet til at tilbageskøde jorden i opryddet  

 stand indenfor 30 år.
Repræsentanten har endvidere anført, at de 500.000 kr. blev  

 afholdt med henblik på at få en indkomsterhvervelse, samt at den  

 anskaffede rettigheds værdi ville udtømme sig selv over en  

 årrække.
Repræsentanten har i den forbindelse henvist til  

 Højesterets dom af 14. december 1984 samt Lærebog om  

 indkomstskat, 9. udgave side 216. Repræsentanten har desuden  

 anført, at Landsskatterettens afgørelse af 23. januar 2001,  

 offentliggjort i Tidsskrift for Skatter og Afgifter 2001.339 vedrører  

 en situation, hvor det var aftalt, at tilbageskødning skulle ske ved  

 vindmølleforholdets ophør.
Tilbageskødningstidspunktet  

 var således ikke fikseret og der blev derfor ikke godkendt  

 afskrivningsret efter reglerne om hjemfaldsforpligtelse.
I  

 nærværende sag er der en tidsbegrænsning på 30  

 år.
Tilbageskødningstidspunktet er derfor fikseret og der skal  

 derfor godkendes afskrivningsret efter reglerne om hjemfaldsforpligtelse.
 Landsskatteretten skal udtale:
Landsskatteretten finder, at vederlaget for retten til at opstille en  

 vindmølle skal medregnes i vederlaget for grunden, idet sælger  

 anses for på et tidligt tidspunkt at have accepteret de ulemper og  

 gener, som vindmøllen vil medføre.
Da der vil være skabt  

 grundlag for en indtægtsgivende vindmøllevirksomhed finder  

 retten, at handelsprisen for jorden er højere end for landbrugsjord.  

 Retten finder herefter, at anskaffelsessummen for den pågældende  

 parcel udgør 586.953,50 kr. reduceret med den del af vederlaget, der  

 anses for betaling for vejetablering og vejret.
Retten finder videre, at det må lægges til grund, at der efter  

 driftsperiodens udløb for møllen eller senest efter 30 år  

 fra overdragelsen skal ske en tilbageskødning til sammenlægning  

 med den landbrugsejendom, hvorfra den er frastykket.
Der foreligger  

 således en hjemfaldsforpligtelse.
Da der ikke er mulighed for at  

 fiksere et eventuelt tab i tilfælde af, at det af klageren erhvervede  

 areal til opstilling af vindmølle skal tilbageskødes til  

 moderejendommen, finder Landsskatteretten, at klageren ikke er berettiget til  

 at foretage afskrivning på anskaffelsessummen efter hjemfaldsreglerne.  

 Der er herved henset til, at tilbageskødningen ifølge aftale  

 skal ske til dagspris.
Retten finder videre, at det må lægges til grund, at en del af  

 betalingen på 500.000 kr. er betaling for vejetablering og vejret.
Der  

 kan gives fradrag for afskrivninger på udgifter hertil.
Den  

 talmæssige opgørelse vil blive foretaget af den stedlige  

 skattemyndighed.
