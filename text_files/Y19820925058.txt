 Udtalt, at hvervet som borgmester i en kommune ikke lader sig forene  

 med en ansættelse i samme kommunes tjeneste, uanset hvilken stilling den  

 pågældende varetager i kommunen.
I skrivelse af 25. maj 1982 (j.nr. 10-2-JP) har kommunalbestyrelsen for  

 indenrigsministeriet indbragt en afgørelse, som tilsynsrådet for Nordjyllands  

 amt den 4. maj 1982 har truffet vedrørende borgmester  Erik  Malmoses  

 stilling som beskæftigelseskonsulent i Læsø kommune.
Tilsynsrådet har givet  

 udtryk for, at hvervet som borgmester er uforeneligt med ansættelse som  

 beskæftigelseskonsulent, og har derfor anmodet kommunalbestyrelsen om at  

 drage omsorg for, at  Erik  Malmose ikke fortsat beklæder de to hverv  

 samtidigt.
Det fremgår af sagen, at  Erik  Malmose, der er ansat som overlærer ved  

 kommunens centralskole, for perioden 1. august 1981 31. juli 1982 blev ansat  

 som Læsø kommunes beskæftigelseskonsulent.  Erik  Malmose fik i samme tidsrum  

 orlov fra sin stilling som overlærer.
Da  Erik  Malmose pr.1. januar 1982  

 overtog hvervet som borgmester, ansøgte han om, at det ugentlige timetal for  

 stillingen som beskæftigelseskonsulent blev nedsat fra 40 til 25.  

 Kommunalbestyrelsens flertal accepterede  Erik  Malmoses ansøgning.
I  

 forbindelse med behandlingen af sagen opstod forskellige procedurefejl, der  

 af 2 af kommunalbestyrelsens medlemmer blev indbragt for tilsynsrådet for  

 Nordjyllands amt.
Tilsynsrådet har herefter i skrivelse af 4. maj 1982  

 meddelt kommunalbestyrelsen, at det er fast praksis, at hvervet som  

 borgmester ikke lader sig forene med ansættelse i kommunens tjeneste.  

 Tilsynsrådet har i sin afgørelse lagt vægt på, at det er uheldigt, at en  

 ansat i den kommunale forvaltning i sin egenskab af borgmester vil komme til  

 at føre tilsyn med sin egen embedsførelse.
Det vil også være betænkeligt, at  

 borgmesteren som leder af den lokale administration ville blive sine  

 kollegers og eventuelt sine foresattes øverste administrative leder.  

 Tilsynsrådet har derfor bedt kommunalbestyrelsen om at drage omsorg for, at  

  Erik  Malmose ikke fortsat beklæder de 2 hverv samtidigt.
Kommunalbestyrelsen har i forbindelse med forelæggelsen af sagen for  

 indenrigsministeriet redegjort for, at lønnen som kommunens  

 beskæftigelseskonsulent med et ugentligt timetal på 25 for tiden udgør ca.  

 101.000 kr. årligt.
Lønnen som borgmester i Læsø kommune udgør for tiden ca.  

 173.000 kr. årligt, medens lønnen for en forvaltningsleder i kommunen for  

 tiden udgør fra ca. 173.000 kr. til ca. 187.000 kr.
Lønnen som borgmester  

 står efter kommunalbestyrelsens opfattelse ikke i et rimeligt forhold til  

 f.eks. den løn, som en forvaltningsleder oppebærer, når det tages i  

 betragtning, at borgmesteren efter de gældende bestemmelser er øverste leder  

 af kommunens administration, men aflønnes på lavere niveau end  

 forvaltningsledere ved kommunen.
Kommunalbestyrelsen har endelig anmodet  

 indenrigsministeriet om en udtalelse om, hvorvidt ministeriet også anser  

 borgmesterhvervet og kommunal ansættelse som uforeneligt, selv om en  

 borgmester kun er ansat i en underordnet stillig som lærer eller medhjælper i  

 en forvaltning.
 Borgmester  Erik  Malmose har endelig på møde med indenrigsministeren den  

 16. juni 1982 haft mulighed for nærmere at redegøre for sine og  

 kommunalbestyrelsens synspunkter i sagen.
I denne anledning skal man meddele, at indenrigsministeriet er enigt i den  

 afgørelse, som tilsynsrådet for Nordjyllands amt har truffet.
Som bekendt har  

 borgmesteren i medfør af § 31, stk. 2, den øverste daglige ledelse af  

 kommunens administration.
På denne baggrund ville det være uheldigt, hvis  

 borgmesteren skulle være ansat i den kommunale forvaltning, idet han i sin  

 egenskab af borgmester skulle føre tilsyn med sin egen embedsførelse som  

 kommunalt ansat.
Dertil kommer, at der også er knyttet betænkeligheder til,  

 at borgmesteren som leder af kommunens administration ville blive sine  

 kollegers og eventuelt sine foresattes øverste administrative leder.
Hvervet  

 som borgmester lader sig derfor ikke forene med en ansættelse i kommunens  

 tjeneste, uanset hvilken stilling de pågældende konkret varetager i kommunen.
Henning Rasmussen Peter Rygaard Andersen (* 1) Indenrigsministeriets afgørelser og udtalelser om kommunale forhold  

 1982 1.9.
