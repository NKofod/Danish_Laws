Nr BSF 83 Forslag til folketingsbeslutning om oprettelse af Den Grønne Landbrugsfond Fremsat af Bent Hindrup Andersen (EL) Keld Albrechtsen (EL) Frank Aaen  

 (EL) den 24. februar 1995 Folketinget opfordrer regeringen til at fremsætte lovforslag om Den Grønne  

 Landbrugsfond, som anvender provenuet fra de grønne afgifter på landbruget  

 til omlægningsstøtte og til hektarstøtte til økologisk landbrug, og hvor  

 støtten ydes til 3 formål:
 - Ombygningsstøtte fra traditionelt landbrug til økologisk landbrug  

 i form af tilskud til nyinvesteringer i såvel staldanlæg som nye maskiner.
 - Omlægningsstøtte som et særligt 2-årigt driftstilskud til dækning  

 af tabte indtægter som følge af den 2-årige omstillingsperiode til økologisk  

 landbrug.
 - Hektarstøtte som et løbende driftstilskud, der sikrer de  

 økologiske landmænd den samme gennemsnitlige landbrugsstøtte som  

 traditionelle landbrug får.
Bemærkninger til forslaget Beslutningsforslaget er et led i Enhedslistens økologiplan for dansk  

 landbrug.
Provenuet fra afgifterne på kvælstofoverskuddet, kunstgødning, el, vand og  

 halm går til en Grøn Landbrugsfond.
Midlerne heri anvendes til  

 ombygningsstøtte, omlægningsstøtte og til hektarstøtte til økologisk  

 landbrug.
- Ombygningsstøtte.
Omstillingen fra traditionelt landbrug til  

 økologisk landbrug forudsætter nyinvesteringer i såvel staldanlæg som nye  

 maskiner.
- Omlægningsstøtte.
Omstillingen til økologisk landbrug varer 2 år.  

 I omstillingsperioden er den pågældende landmand udsat for en lavere  

 produktion.
Hertil kommer, at produkterne i den 2-årige periode ikke må  

 sælges som økologiske.
Derfor har landmanden i den pågældende periode et  

 indtægtstab, indtil produkterne kan sælges til den højere pris, som  

 økologiske produkter kan opnå.
- Hektarstøtte.
Den eksisterende hektarstøtte til dansk landbrug  

 (som administreres via EU's støtteordninger) favoriserer det traditionelle  

 landbrug, idet en række støttemuligheder forudsætter et traditionelt  

 landbrug.
For at give mere lige vilkår skal økologiske landbrug have den samme  

 hektarstøtte, som de traditionelle landbrug gennemsnitligt opnår.
Imidlertid  

 vil dette alene kunne opnås gennem en supplerende støtte fra Den Grønne  

 Landbrugsfond.
Det sikres herved, at det på intet tidspunkt kan blive  

 økonomisk interessant at vende tilbage til en traditionel driftsform.
Enhedslisten foreslår, at Den Grønne Landbrugsfond administreres af  

 Landbrugs- og Fiskeriministeriet.
Fondens dispositioner varetages af en  

 bestyrelse med repræsentation fra hver af nedenstående organisationer og  

 myndigheder:
 - En repræsentant udpeget af Landsorganisationen af Økologiske  

 Jordbrugere.
 - En repræsentant udpeget af Det Økologiske Råd.
 - En repræsentant udpeget af Danmarks Naturfredningsforening.
 - En repræsentant udpeget af Landbrugets Rådgivningscenter.
 - En repræsentant udpeget af Forsøgscentret Foulum.
 - En repræsentant udpeget af Dansk Familielandbrug.
 - En repræsentant udpeget af De Danske Landboforeninger.
 - En repræsentant udpeget af Miljøstyrelsen.
 - En repræsentant udpeget af Landbrugsraadet.
