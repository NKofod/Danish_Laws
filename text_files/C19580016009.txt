Den 26. juni 1957 undertegnedes i København en protokol mellem Danmark,  

 Norge og Sverige om indbyrdes retshjælp.
Denne protokol, der efter at være  

 ratificeret af de kontraherende stater trådte i kraft den 16. august 1958, er  

 bekendtgjort ved udenrigsministeriets bekendtgørelse af 20. oktober 1958,  

 hvoraf et eksemplar er vedlagt nærværende cirkulære.
Ved protokollen er der gennemført en forenkling af den formelle  

 fremgangsmåde ved fremsendelse af begæringer om forkyndelse og om optagelse  

 af bevis (retshjælp) mellem de kontraherende stater samt af bestemmelserne om  

 afholdelse af omkostninger ved sådan retshjælp.
I øvrigt opretholdes de  

 hidtil gældende bestemmelser om retshjælp, jfr. protokollens art. 4.
 I medfør af protokellens art. 1 kan begæringer om forkyndelse og om  

 optagelse af bevis (retshjælp) af domstolene og anklagemyndighederne i en af  

 de kontraherende stater fremsendes direkte til den myndighed, som i en anden  

 af de kontraherende stater er beføjet til at udføre den begærede  

 foranstaltning.
 Efter forhandling med det norske justits- og politidepartement og det  

 svenske justitiedepartement skal man meddele følgende om de myndigheder i  

 Norge og Sverige, til hvilke anmodninger om retshjælp kan rettes:
Begæringer om optagelse af bevis kan sendes til vedkommende herreds- eller  

 byret.
Det samme gælder begæringer om forkyndelse i borgerlige sager, medens  

 sådanne begæringer for så vidt angår straffesager bør sendes til vedkommende  

 politimester.
Begæringer om forkyndelse bør sendes til lænsstyrelsen i det læn, hvor den  

 person, for hvem forkyndelse skal ske, bor.
Begæringer om optagelse af bevis  

 bør sendes til underretten (hæradsrætten eller rådhusrætten) på det sted,  

 hvor den person, der skal afhøres, bor eller opholder sig.
Såfremt den  

 pågældende har meddelt samtykke til, at bevisoptagelse finder sted ved  

 underretten på et andet sted, skal begæringen dog sendes til denne ret.
 Det bemærkes, at begæring om bevisoptagelse i Sverige i straffesager under  

 hensyn til gældende svensk lovgivning må ske i henhold til en beslutning af  

 en dansk domstol.
Med hensyn til retshjælp i Danmark har justitsministeriet meddelt de  

 norske og svenske myndigheder, at begæringer om forkyndelse og om optagelse  

 af bevis såvel i borgerlige sager som i straffesager kan sendes til retten i  

 den retskreds, hvor den pågældende person bor eller opholder sig (i København  

 til præsidenten for Københavns byret). Man har dog tilføjet, at begæringer i  

 straffesager bør sendes til politimesteren (i København politidirektøren og  

 på Færøerne landfogeden) i den politikreds, hvor den pågældende person bor  

 eller opholder sig, og at begæringerne, såfremt den myndighed, der fremsætter  

 begæringen, ikke er bekendt med, i hvilken politikreds den pågældende person  

 bor eller opholder sig, eller der i øvrigt er anledning dertil, kan sendes  

 til vedkommende statsadvokat eller rigsadvokaten.
Med hensyn til begæringer  

 om forkyndelse og optagelse af bevis på Grønland er det meddelt de norske og  

 svenske myndigheder, at anmodninger om retshjælp såvel i civile sager som i  

 straffesager indtil videre bør sendes til ministeriet for Grønland, som vil  

 drage omsorg for anmodningernes videresendelse til vedkommende grønlandske  

 myndighed.
 Man henleder i denne forbindelse opmærksomheden på protokollens art. 2,  

 hvorefter anmodninger om retshjælp, som er fremsendt til en anden myndighed  

 end den, der skal yde retshjælpen, skal videresendes til den rette myndighed,  

 medmindre andet er begæret.
 Det bemærkes, at begæringer om forkyndelse eller bevisoptagelse i  

 straffesager vil være at forelægge justitsministeriet, såfremt sagen angår en  

 lovovertrædelse af politisk karakter, eller der i øvrigt måtte opstå tvivl  

 om, hvorvidt begæringen bør imødekommes.
Ifølge protokollens art 3 skal omkostningerne ved retshjælp afholdes af  

 den stat, i hvilken den begærede foranstaltning foretages.
Dog kan  

 omkostninger ved andre erklæringer fra sagkyndige end erklæringer vedrørende  

 blodundersøgelser kræves refunderet.
I det omfang omkostninger ved retshjælp  

 herefter skal afholdes i Danmark, skal de for så vidt angår borgerlige sager  

 afholdes efter reglerne om udgifterne ved beneficerede sager, jfr. lov nr. 37  

 af 28. februar 1908 § 1, 2. stk., og retsplejelovens § 334. Udgifter ved  

 retshjælp i straffesager afholdes af vedkommende politimyndighed på konto §  

 18 II.
L. 8., udgifter vedrørende strafferetsplejen.
 Justitsministeriet, den 14. november  

 1958.
 P.M.V.
 Vilhelm Boas.
/T.
Schelle.
 (Til domstolene, rigsadvokaten, statsadvokaterne og politiet).
