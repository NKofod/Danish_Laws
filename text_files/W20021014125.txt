Landsskatteretskendelse af 19. september 2002 vedr.  

 Momsfritagelse  ansøgning fra forening vedrørende afholdelse af en  

 friluftskoncert Klagen skyldes, at told- og skatteregionen ikke fuldt ud har  

 imødekommet den af Musikforeningen A indgivne ansøgning om momsfritagelse  

 vedrørende en friluftskoncert.
Det fremgår af sagen, at Musikforeningen A ved brev af 6. juni  

 2001 har ansøgt om momsfritagelse efter momslovens § 13, stk. 1, nr. 18, for  

 afholdelse af en friluftskoncert den 11. august 2001 med offentlig adgang.
Et  

 eventuelt  

 overskud skal ifølge ansøgningen anvendes i henhold til foreningens  

 formålsparagraf.
 Det fremgår af foreningens vedtægter af 25. november 1999 med  

 ikrafttrædelse pr. 1. januar 2000:
  

  

 § 1  Navn og hjemsted Musikforeningens navn er A.
Foreningen har hjemsted i X Kommune § 2  Formål Foreningens formål er at formidle og udbrede kendskab til  

 rytmisk musik blandt unge såvel som ældre ved at afholde koncerter i  

 lokalområdet.
Beslægtede aktiviteter kan optages.
§ 3  Medlemmer Alle kan blive medlem og foreningens aktiviteter henvender sig  

 til alle alderstrin med interesse for rytmisk musik.
 Bestyrelsen kan optage enhver forening, virksomhed eller  

 enkeltpersoner som medlem af musikforeningen, men foreninger af politisk  

 og/religiøs observans kan dog ikke optages.
Ethvert medlem, der enten handler i strid med foreningens formål  

 eller skader foreningens anseelse, kan efter bestyrelsens afgørelse udelukkes  

 af foreningen.
Afgørelsen kan kræves indanket for den førstkommende  

 generalforsamling.
 Udmeldelse er kun gyldig ved skriftlig henvendelse til  

 bestyrelsen, som derefter fremsender skriftlig bekræftelse.
 Som aktivt medlem af musikforeningen A kan bestyrelsen optage  

 enhver forening i lokalområdet, forudsat foreningens vedtægter kan opfylde  

 Told  

 & Skat´s betingelser for momsfritagelse for enkeltstående arrangementer.
 Det er desuden en forudsætning, at et aktivt medlem har egen  

 økonomi, selvstændigt regnskab og uafhængig generalforsamling.
 Ethvert aktivt medlem, der måtte ønske det, skal inden den 1.  

 marts hvert år ansøge bestyrelsen om at komme i betragtning ved udvælgelse af  

 de medlemmer, der skal deltage i det praktiske arbejde med gennemførelse af  

 koncerter og dermed gøre sig fortjent til en andel i overskuddet.
( ) § 6  Bestyrelsen Bestyrelsen er foreningens daglige ledelse og repræsenterer  

 foreningen i alle forhold.
Vedtagne beslutninger og foretagne handlinger  

 forpligter foreningen i henhold til disse vedtægter.
Bestyrelsen konstituerer sig med en formand og fire medlemmer.  

 Bestyrelsesmedlemmer vælges for to år ad gangen.
De tre er på valg i lige år  

 og  

 de øvrige i ulige år.
 Ethvert medlem af musikforeningen og af de foreninger, der er  

 aktivt medlem af musikforeningen, er valgbar til bestyrelsen.
Så længe X Bank og bryggeriet X deltager økonomisk og/eller  

 praktisk i gennemførelsen af de årlige koncerter, har de to virksomheder hver  

 et medlem i bestyrelsen ud over de fem, der er valgt af medlemmerne.
Disse  

 bestyrelsesmedlemmer kan på lige fod med de øvrige konstitueres til enhver  

 bestyrelsespost.
Bestyrelsens hovedopgave er at arrangere koncerter i  

 lokalområdet.
Som minimum den anden lørdag i august måned og om muligt  

 oftere.
 Bestyrelsen udpeger senest 1. april hvert år de aktive  

 medlemmer, der efter ansøgning herom skal deltage i det praktiske arbejde med  

 gennemførelse af årets koncerter.
 Bestyrelsen skal foretage udvælgelsen med henblik på størst  

 mulig bredde i såvel geografisk placering som type af forening.
§ 7  økonomi Regnskabsåret løber fra 1. november til 31. oktober Overskud fra musikforeningens arrangementer anvendes i henhold  

 til foreningens formålsparagraf, idet foreningens bestyrelse dog med skyldigt  

 hensyn til en ligelig fordeling udlodder en del af regnskabsårets overskud  

 til  

 de af foreningens aktive medlemmer, der har udført praktisk arbejde i  

 forbindelse med koncerter.
 Ved udmeldelse eller udelukkelse af musikforeningen A, kan  

 medlemmet ikke gøre krav på nogen del af foreningens formue eller indbetalt  

 kontingent.
 For musikforeningens forpligtelser hæfter alene dennes formue.  

 Medlemmer af bestyrelsen, musikforeningen eller medlemsforeningerne kan ikke  

 gøres personligt ansvarlig for foreningens forpligtelser.
( ) Det fremgår videre, at foreningen blev stiftet efter opløsningen  

 af foreningen B, og at Landsskatteretten ved kendelse af 4. december 1998  

 traf  

 afgørelse om,  

    

  

 at denne forening ikke  

 kunne fritages for moms efter momslovens § 13, stk. 1, nr. 18, i forbindelse  

 med foreningens afholdelse af rockkoncerten  

    

  

 i 1997. Foreningen B havde ifølge vedtægterne til formål at arrangere en  

 rockkoncert i X, og om økonomien fremgik bl.a., at der indtil der var  

 opsamlet  

 en likvid egenkapital i foreningen, der mindst modsvarede udgifterne ved  

 aflysning af en koncert umiddelbart før start, måtte højst halvdelen af et  

 års  

 overskud udloddes til de foreninger, der havde udført arbejdet det pågældende  

 år.
Told- og skatteregionen har ved den påklagede afgørelse ikke  

 fuldt ud imødekommet foreningens ansøgning om momsfritagelse for det  

 omhandlede  

 arrangement, jf. momslovens § 13, stk. 1, nr. 18. Regionen har herved anført,  

 at tilladelsen til momsfritagelse gives på vilkår som for en støtteforening,  

 hvilket indebærer, at et eventuelt overskud ved friluftskoncerten fuldt ud  

 skal  

 udloddes til de af ToldSkat godkendte almenvelgørende foreninger umiddelbart  

 efter arrangementets afholdelse.
Regionen har bemærket, at Landsskatterettens  

 kendelse af 4. december 1998 vedrørende foreningen B også vil være gældende  

 for  

 nærværende forening uanset den ændrede formålsbestemmelse, som han virkning  

 fra  

 1. januar 2000.
 Foreningen har over for Landsskatteretten nedlagt påstand om, at  

 den af told- og skatteregionen stillede betingelse vedrørende  

 overskudsanvendelsen ikke er berettiget.
Foreningen har bemærket, at såvel regionen som bestyrelsen  

 bygger sin opfattelse på Momsnævnets afgørelse gengivet i TfS 1996.681,  

 hvorved  

 en musikforening, der havde til formål at fremme interessen for jazzmusik,  

 kunne få momsfritagelse efter momslovens § 13, stk. 1, nr. 18, for egne  

 koncertarrangementer, hvor overskuddet fuldt ud anvendtes til fremme af  

 musikinteressen efter foreningens formål.
I forbindelse med behandlingen af  

 sagen, fandt nævnet ikke grundlag for at ændre den administrative praksis,  

 hvorefter musikforeningers formål kan anses som velgørende/almennyttige.
Foreningen har gjort gældende, at foreningen ikke virker som en  

 støtteforening for de tilsluttede foreninger.
Foreningen har i den  

 forbindelse  

 henvist til et svar sendt fra en told- og skatteregion til en  

 festivalarrangør  

 vedrørende anvendelse af overskud.
Foreningen har anført, at spørgsmålet er at finde ud af, hvad  

 der gemmer sig i den administrative praksis, hvorefter musikforeningers  

 formål  

 kan anses som velgørende/almen-nyttige.
Det er anført, at nærværende sag er  

 af  

 principiel karakter, idet den har betydning for musikforeningers fremtidige  

 beståen som selvstændige økonomiske enheder.
Foreningen har bemærket, at de første koncerter i årene 1991 til  

 1996 blev arrangeret og finansieret af X Bank og bryggeriet X (med lokale  

 foreninger som hjælpere) for at skabe den tradition, der ligger til grund for  

 det foreningsprojekt, der blev grundlag i 1997, og som måtte opløses i 1999.  

 Med hjælp fra Konsulenttjenesten for Rytmisk Musik blev der herefter stiftet  

 en  

 musikforening med fortsat opbakning fra bank og bryggeri, men med ønsket om  

 at  

 stå på egne ben som en selvstændig økonomisk enhed.
Efter koncerten i august  

 2001 har bestyrelsen grundet beløbets størrelse fundet det nødvendigt at  

 udlodde hele overskuddet plus et tilskud til de medhjælpende almennyttige  

 foreninger.  

 Foreningen har anført, at det af regnskaberne fremgår, at det  

 regnskabsmæssige  

 resultat af koncerterne varierer meget fra år til år, og at det desuagtet  

 hele  

 tiden har været bestyrelsens mening at skabe et økonomisk grundlag for  

 aktiviteter i henhold til foreningens velgørende/almennyttige formål, og med  

 en gennemsnitning opbakning fra 3.000 til 4.000 koncertdeltagere mener  

 bestyrelsen at have opfyldt foreningens formål.
 Foreningen har henvist til en vejledning fra Konsulenttjenesten  

 for Rytmisk Musik, hvoraf fremgår:
Et eventuelt overskud kan godt overføres til efterfølgende  

 arrangementer, og overskud kan også overføres fra år til år.
Det gælder dog  

 ikke deciderede støtteforeninger, hvor hele overskuddet skal udbetales til  

 det  

 angivne formål efter arrangementet afholdelse.
Vær opmærksom på, at landets told- og skatteregioner behandler  

 ansøgninger om momsfritagelse ud fra individuelle skøn.
Hvis I får afslag på  

 momsfritagelse fra den lokale told- og skatteregion, har I mulighed for at  

 anke  

 sagen. Endelig har foreningen anført, at regionen henviser til  

 Landsskatterettens kendelse fra 1998, men at denne afgørelse byggede på det  

 faktum, at daværende forening ifølge vedtægterne ikke havde et almennyttigt  

 formål, men kun det formål en gang årligt at arrangere en rockkoncert i X.
 Landsskatterettens skal  

 udtale:
Varer og ydelser, der leveres i forbindelse med afholdelsen af  

 velgørende arrangementer, kan fritages for moms efter momslovens § 13, stk.  

 1,  

 nr. 18. Det er bl.a. en betingelse for momsfritagelsen, at overskuddet for  

 det  

 pågældende arrangement anvendes fuldt ud til velgørende eller på anden måde  

 almennyttige formål.
Landsskatteretten bemærker, at afholdelse af  

 musikkoncerter ikke i sig selv kan anses for et velgørende eller på anden  

 måde  

 almennyttigt formål i momslovens forstand.
Landsskatteretten finder således i  

 overensstemmelse med det af told- og skatteregionen anførte, at det en  

 betingelse for meddelelse af momsfritagelse for friluftskoncerten, at  

 overskuddet fuldt ud anvendes til velgørende eller på anden måde almennyttige  

 formål, jf. herved det angivne i bestemmelsen i momslovens § 13, stk. 18, og  

 at  

 foreningen ikke opfylder denne betingelse ved at overføre en del af  

 overskuddet  

 til senere koncerter.
 Den påklagede afgørelse stadfæstes derfor.
