Ægtefællebidrag.
Aftrapning.
 Afslag på aftrapning af  

 ægtefællebidrag efter 11 års bidragsbetaling.
 Lov om ægteskabets indgåelse og  

 opløsning, § 50 og § 53, stk. 2.
 Civilretsdirektoratets afgørelse af 19. juni 1998,  

 j.nr. 1998-550-351:
 "De har klaget over, at X Statsamt har bestemt, at  

 det bidrag, som M betaler til Deres underhold, skal aftrappes...
 De har anmodet om, at der ikke sker aftrapning af  

 bidraget.
Efter at have gennemgået sagen ændrer  

 Civilretsdirektoratet X Statsamts afgørelse, således at der ikke  

 sker aftrapning.
Dette betyder, at M igen skal betale 1.900 kr. om  

 måneden i bidrag til Dem fra den 1. juni 1998, ...
 Civilretsdirektoratets afgørelse er truffet i  

 medfør af ægteskabslovens § 50 og § 53, stk. 2, der har  

 følgende ordlyd: ...
 Det fremgår af sagen, at De er født i  

 1936, at M er født i 1940, samt at De og M indgik  

 ægteskab i 1961.
 De og M blev separeret ved bevilling i marts 1986.  

 Ifølge bevillingen skulle der betales ægtefællebidrag  

 indtil videre, og dette vilkår skulle gælde også for en  

 senere skilsmisse opnået på grundlag af separationen.
De og M blev i juni 1989 skilt ved bevilling på de  

 samme vilkår.
Samlivet varede fra vielsen og indtil maj 1985.
 De har modtaget bidrag efter ægteskabslovens § 50  

 siden marts 1986.
De har oplyst, at De stort set ikke havde arbejde under  

 ægteskabet.
Ved separationen var De 3 måneder på  

 hospitalet, og De blev tilkendt pension, fordi De ikke var i stand til at  

 arbejde på grund af ødelagte lunger.
 Henset til oplysningerne om Deres helbredstilstand og  

 tilknytning til arbejdsmarkedet på tidspunktet for separationen,  

 foreligger der efter vores opfattelse særlige omstændigheder,  

 således at der ikke bør ske aftrapning på nuværende  

 tidspunkt.
 Det bemærkes, at M kan søge bidraget  

 aftrappet, når han har betalt bidrag lige så længe, som  

 samlivet varede.".
