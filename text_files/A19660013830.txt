 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til at nedlægge statsbanestrækningen Hobro-Ålestrup.
 Stk. 2.  Ministeren bemyndiges endvidere til at  

 indskrænke driften på statsbanestrækningen Ålestrup-Løgstør til befordring af  

 vognladningsgods.
 § 2.  Ministeren bemyndiges til at indskrænke driften  

 på statsbanen Tommerup-Assens til befordring af vognladningsgods samt til  

 senere helt at nedlægge denne bane.
 § 3.  Dokumenter, udskrifter og attester m.v., der  

 udfærdiges i forbindelse med de af loven omfattede arbejder, fritages for  

 stempel- og tinglysningsafgifter til det offentlige.
 Givet på Christiansborg slot, den 14.  

 april 1966.
 Under Vor Kongelige Hånd og Segl.
 FREDERIK R.
 /Kai Lindberg.
