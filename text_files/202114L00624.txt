Betænkning afgivet af Miljø- og Fødevareudvalget den 23. marts 2022 Betænkning over Forslag til lov om ændring af lov om husdyrbrug og anvendelse af gødning m.v.
(Betingelser for tildeling af over 170 kg kvælstof fra organisk gødning pr. hektar, administrative bødeforelæg m.v.) [af ministeren for fødevarer, landbrug og fiskeri (Rasmus Prehn)]:
1. Ændringsforslag Ministeren for fødevarer, landbrug og fiskeri har stillet 2 ændringsforslag til lovforslaget.
2. Indstillinger Et flertal i udvalget (udvalget med undtagelse af LA og FG) indstiller lovforslaget til vedtagelse med de stillede ændringsforslag.
Et mindretal i udvalget (LA og FG) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til titlen Af ministeren for fødevarer, landbrug og fiskeri, tiltrådt af udvalget:
 1) I undertitlen indsættes efter »for«: »tilladelse til«.
[Præcisering af lovforslagets undertitel] Til § 1 2) I den under nr. 7 foreslåede § 73 ændres i 1. pkt. »ikke betales rettidigt« til: »ikke opfyldes rettidigt«.
[Ændret terminologi] Bemærkninger Til nr. 1 Det fremsatte forslag til lov om ændring af lov om husdyrbrug og anvendelse af gødning m.v. har undertitlen »Betingelser for tildeling af over 170 kg kvælstof fra organisk gødning pr. hektar, administrative bødeforelæg m.v.«.
 Undertitlens første led henviser til den foreslåede nye bestemmelse, som bliver husdyrbruglovens § 5 a, stk. 2, jf. lovforslagets § 1, nr. 3, hvorefter ministeren for fødevarer, landbrug og fiskeri kan fastsætte regler om, at ministeren kan tillade, at en jordbrugsvirksomhed efter ansøgning kan tildele en større mængde organisk gødning pr. hektar, end hvad der følger af regler i medfør af § 5 a, stk. 1, og at ministeren endvidere kan fastsætte regler om, at ansøgning om tilladelse skal afslås, hvis ansøgeren er straffet med bøde for ikke at have overholdt betingelser i en tidligere meddelt tilladelse.
Med ændringsforslaget ændres undertitlen til »Betingelser for tilladelse til tildeling af over 170 kg kvælstof fra organisk gødning pr. hektar, administrative bødeforelæg m.v.«.
Herved præciseres det i lovforslagets undertitel, at betingelserne for tildeling af over 170 kg kvælstof fra organisk gødning fastsættes i en tilladelse, hvilket er mere sigende for lovforslagets indhold.
 Der er tale om en præcisering af lovforslagets undertitel.
Til nr. 2 Det fremsatte lovforslag indeholder et forslag om at udvide den eksisterende bemyndigelse til at opkræve gebyrer i § 72 i lov om husdyrbrug og anvendelse af gødning m.v. til også at omfatte omkostninger ved administration og tilsyn med tilladelse til at anvende mere end 170 kg kvælstof fra organisk gødning pr. hektar, jf. lovforslagets § 1, nr. 6. I tilknytning hertil indeholder det fremsatte lovforslag som nyt § 73, 1. pkt., en bestemmelse om betaling af renter ved for sen betaling af gebyret, jf. lovforslagets § 1, nr. 7.
 Det foreslås, at ordlyden af den foreslåede bestemmelse i § 73, 1. pkt., jf. lovforslagets § 1, nr. 7, korrigeres, idet den korrekte terminologi i forbindelse med betalingsforpligtigelser er »opfyldelse af« og ikke »betaling af«.
 Der er tale om ændring af terminologien i lovforslagets § 1, nr. 7.
4. Udvalgsarbejdet Lovforslaget blev fremsat den 23. februar 2022 og var til 1. behandling den 1. marts 2022. Lovforslaget blev efter 1. behandling henvist til behandling i Miljø- og Fødevareudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og ministeren for fødevarer, landbrug og fiskeri sendte den 19. november 2021 dette udkast til udvalget, jf.
MOF alm. del  bilag 99. Den 23. februar 2022 sendte ministeren for fødevarer, landbrug og fiskeri høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 10 spørgsmål til ministeren for fødevarer, landbrug og fiskeri til skriftlig besvarelse, som ministeren har besvaret.
Anders Kronborg (S) Anne Paulin (S) Bjarne Laustsen (S) Camilla Fabricius (S) Kasper Roug (S) nfmd.
Malte Larsen (S) Brian Bressendorff (S) Troels Ravn (S) Carl Valentin (SF) Rasmus Nordqvist (SF) Signe Munk (SF) Zenia Stampe (RV) Kathrine Olldag (RV) Søren Egge Rasmussen (EL) Peder Hvelplund (EL) Susanne Zimmer (FG) Erling Bonnesen (V) Hans Christian Schmidt (V) Mads Fuglede (V) Torsten Schack Pedersen (V) Anni Matthiesen (V) Jacob Jensen (V) René Christensen (DF) fmd.
Mette Hjermind Dencker (DF) Lise Bech (UFG) Mona Juul (KF) Per Larsen (KF) Peter Seier Christensen (NB) Henrik Dahl (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
