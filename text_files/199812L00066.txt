Fremsat den 28. oktober 1998 af  

 justitsministeren (Frank Jensen) Forslag til Lov om ændring af dyreværnsloven  

 (Oprettelse af et råd vedrørende hold af særlige dyr  

 m.v.) § 1 I dyreværnsloven, jf. lov nr. 386 af 6. juni 1991 som ændret  

 senest ved lov nr. 387 af 22. maj 1996, foretages følgende  

 ændringer:
 1. I § 4 a indsættes som stk. 2:
»Stk. 2. Justitsministeren kan fastsætte de regler, der  

 er nødvendige for anvendelsen af Det Europæiske  

 Fællesskabs forordninger om forsvarlig behandling af dyr og om dyrs  

 velfærd.« 2. I § 10 indsættes som stk. 2:
»Stk. 2. Politimesteren (politidirektøren) kan  

 træffe afgørelse om, at dyr, som holdes i strid med regler  

 fastsat i medfør af stk. 1, om fornødent skal  

 aflives.« 3. I § 24 a, stk. 1, 1. pkt., indsættes  

 efter »Rådets direktiver«: »eller i Det Europæiske  

 Fællesskabs forordninger«.
 4. I § 24 a, stk. 2, 1. pkt., indsættes  

 efter »direktiv«: »eller en forordning«.
 5. Efter § 26 indsættes som et nyt kapitel:
»Kapitel 6 a Rådet vedrørende hold af særlige  

 dyr § 26 a.
Justitsministeren nedsætter et råd, som  

 efter anmodning fra en politimester (politidirektøren) skal afgive  

 udtalelse om spørgsmål i relation til § 4, stk. 1,  

 § 10, § 17 og § 18. Rådet skal endvidere efter anmodning  

 rådgive ministeren i sager herom.
Stk. 2. Rådet består af en formand og to andre  

 medlemmer.
Formanden og medlemmerne skal være særligt sagkyndige  

 vedrørende hold af de dyr, der er omfattet af §§ 10, 17 og 18.  

 Justitsministeren udpeger rådets formand og de øvrige medlemmer.  

 Formanden og medlemmerne beskikkes for 3 år ad gangen.
 Stk. 3. Rådet kan søge bistand hos andre  

 særligt sagkyndige, når en sags behandling forudsætter en  

 sagkundskab, som rådets medlemmer ikke i tilstrækkeligt omfang er  

 i besiddelse af.
Stk. 4. Justitsministeren kan fastsætte de nærmere  

 regler for rådets virksomhed i en forretningsorden.« 6. I overskriften til kapitel 8 indsættes efter »Straf«: »,  

 gebyr«.
 7. Efter § 31 indsættes i kapitel 8:
»§ 31 a.
Justitsministeren kan fastsætte regler om  

 betaling for omkostninger i forbindelse med tilladelser, godkendelser,  

 autorisationer eller dispensationer m.v., der meddeles i medfør af  

 loven eller regler, der er fastsat i henhold til loven, eller forordninger  

 udstedt af Det Europæiske Fællesskab.« 8. § 34, 2. pkt. affattes således:
»Loven kan sættes i kraft for Færøerne  

 med de afvigelser, som landsdelens særlige forhold tilsiger.« § 2 Loven træder i kraft den 1. januar 1999.
§ 3 Loven gælder ikke for Færøerne og Grønland.  

 Loven kan sættes i kraft for Færøerne med de afvigelser,  

 som landsdelens særlige forhold tilsiger.
Bemærkninger til lovforslaget Almindelige bemærkninger 1. Indledning I de senere år er det blevet mere almindeligt at  

 holde fremmedartede eller vilde dyr i Danmark.
Denne udvikling har  

 medført et øget behov for at regulere hold af disse  

 særlige dyr.
Justitsministeren agter i tilslutning til dette lovforslag  

 ved bekendtgørelse at fastsætte regler om hold af dyr, der kan  

 frembyde fare eller skabe frygt, eller som vanskeligt kan holdes i fangenskab  

 på dyreværnsmæssigt forsvarlig måde.
Der vil blive  

 tale dels om forbud mod hold af visse dyr dels om krav til opholdsarealer mv.  

 I forbindelse med fastsættelsen og administrationen af sådanne  

 regler er der behov for at inddrage særlig ekspertise.
Formålet med dette lovforslag er at tilvejebringe en  

 permanent ordning, der sikrer, at den nødvendige ekspertise  

 vedrørende de særlige dyr er til rådighed.
Det  

 foreslås derfor, at der i dyreværnsloven indsættes en  

 bestemmelse om, at der nedsættes et råd vedrørende hold af  

 særlige dyr.
Ved fastsættelsen af regler om hold af de  

 særlige dyr bør både dyreværnsmæssige og  

 sikkerhedsmæssige hensyn varetages.
Endvidere bør hensynet til  

 dyreholdernes interesse i at kunne holde sådanne dyr tilgodeses.  

 Oprettelsen af rådet har til formål at sikre varetagelsen af  

 disse hensyn i forbindelse med regulering af området og at sikre en  

 ensartet administration af de fastsatte regler.
 Det er således hensigten, at rådet både  

 skal rådgive i forbindelse med regelfastsættelse og i forbindelse  

 med behandlingen af konkrete sager vedrørende de særlige  

 dyr.
 Herudover foreslås det, at der i  

 dyreværnsloven skabes en begrænset adgang til at træffe  

 afgørelse om aflivning af dyr, der holdes i strid med de forbud, der  

 fastsættes af justitsministeren.
 Forslag herom har tidligere været fremsat den 4.  

 februar 1998 (L 179).
Endvidere foreslås det, at justitsministeren  

 bemyndiges til at fastsætte de regler, der er nødvendige for at  

 kunne anvende Det Europæiske Fællesskabs forordninger på  

 dyrevelfærdsområdet.
Endelig foreslås det, at  

 justitsministeren bemyndiges til at fastsætte regler om betaling for  

 omkostninger ved meddelelse af tilladelser mv. i henhold til loven eller  

 regler udstedt i medfør af loven.
2. Lovforslagets baggrund 2.1. Hold af særlige dyr Dyreværnslovens § 10 (lov nr. 386 af 6. juni  

 1991) bemyndiger justitsministeren til at fastsætte regler om forbud  

 mod hold af dyr, der kan frembyde fare eller skabe frygt, eller som  

 vanskeligt kan holdes i fangenskab på dyreværnsmæssigt  

 forsvarlig måde.
Justitsministeren har indtil videre kun udnyttet denne  

 bemyndigelse til at udstede bekendtgørelse nr. 748 af 14. november  

 1991 om forbud mod hold af særligt farlige hunde (hunderacerne pit bull  

 terrier og tosa).
Efter vedtagelsen af dyreværnsloven anmodede  

 Justitsministeriet Dyreværnsrådet om en udtalelse om, hvorvidt  

 der burde fastsættes yderligere regler i medfør af  

 dyreværnslovens § 10. Spørgsmålet blev endvidere  

 forelagt Det Dyreetiske Råd.
Det Dyreetiske Råd har  

 foreslået, at der udarbejdes en bekendtgørelse bilagt én  

 liste over dyr, som det er forbudt at holde og én liste over dyr, der  

 kun må holdes i bure eller lignende, som er sikkerheds- og  

 dyreværnsmæssigt forsvarlige.
Begge lister skal efter forslaget  

 kunne revideres efter behov.
Dyreværnsrådet har tiltrådt  

 Det Dyreetiske Råds forslag til regler.
På baggrund af rådenes udtalelser nedsatte  

 Justitsministeriet i 1995 en arbejdsgruppe vedrørende hold af farlige  

 dyr mv.
Arbejdsgruppen har foreslået, at det forbydes at holde dyr, der  

 kan frembyde fare.
Arbejdsgruppen har endvidere foreslået, at dyr, som  

 kan skabe frygt, eller som vanskeligt kan holdes i fangenskab på  

 dyreværnsmæssigt forsvarlig måde, alene må holdes med  

 politimesterens (politidirektørens) tilladelse.
I forbindelse hermed  

 har arbejdsgruppen foreslået, at der oprettes et råd  

 bestående af 3 uafhængige eksperter, der skal kunne rådgive  

 politimesteren (politidirektøren) i sager vedrørende de  

 nævnte dyr.
Samtidig har arbejdsgruppen anbefalet, at rådet skal  

 kunne rådgive i sager om tilladelser til zoologiske haver og i sager om  

 indretning og drift mv. af dyrehandler, jf. nedenfor.
 2.2. Zoologiske haver mv.
Ifølge dyreværnslovens § 17,  

 stk. 3, må zoologiske haver, dyreparker og lignende ikke oprettes  

 uden politimesterens (politidirektørens) tilladelse.
Justitsministeren  

 kan fastsætte regler om indretning og drift af sådanne  

 virksomheder samt om tilsyn.
 De gældende regler om indretning og drift, herunder  

 tilsyn med zoologiske haver og lignende, findes i bekendtgørelse nr.  

 361 af 23. august 1967. Det fremgår af bekendtgørelsen, at  

 tilladelse til oprettelse af zoologiske haver mv. meddeles af politiet, og at  

 vilkår herfor fastsættes af politiet efter forhandling med  

 kredsdyrlægen.
Justitsministeriet etablerede i 1967 en særlig  

 konsulentordning vedrørende zoologiske haver mv.
Der er udpeget to  

 konsulenter, som er villige til at yde politiet og kredsdyrlægen  

 råd og vejledning i forbindelse med administrationen af  

 bekendtgørelsen.
Ordningen beror på konsulenternes frivillige  

 indsats, og konsulenterne har ikke modtaget vederlag for deres  

 rådgivning.
 Arbejdsgruppen vedrørende hold af særlige dyr  

 mv. har som nævnt peget på, at det foreslåede råd kan  

 rådgive i sager vedrørende tilladelser til zoologiske haver.
 2.3. Dyrehandler mv.
Efter dyreværnslovens § 18, stk. 1, 1.  

 pkt., må erhvervsmæssig handel med og opdræt af dyr kun  

 drives med politimesterens (politidirektørens) tilladelse.
I  

 medfør af dyreværnslovens § 18, stk. 2, kan  

 justitsministeren fastsætte regler om indretning og drift af blandt  

 andet disse virksomheder, herunder om uddannelseskrav til personalet og krav  

 om tilsyn.
Justitsministeriet nedsatte i 1993 en arbejdsgruppe, som har  

 udarbejdet et udkast til regler om indretning og drift af dyrehandler.
 I arbejdsgruppens udkast foreslås det, at  

 vilkårene for en tilladelse til erhvervsmæssig handel med og  

 opdræt af dyr skal fastsættes af politimesteren  

 (politidirektøren) efter forhandling med kredsdyrlægen.
 Arbejdsgruppen har endvidere foreslået, at der  

 udpeges et særligt nævn bestående af 3 sagkyndige  

 konsulenter, som kan afgive udtalelse i konkrete ansøgningssager og i  

 øvrigt rådgive Justitsministeriet i sager af principiel karakter  

 på dette område.
3. Justitsministeriets overvejelser 3.1. Rådet vedrørende hold af særlige dyr Justitsministeriet har overvejet, om de eksisterende  

 råd på dyreværnsområdet - Det Dyreetiske Råd,  

 Dyreværnsrådet og Det Veterinære Sundhedsråd - ville  

 være egnede til at varetage de rådgivende opgaver, der  

 forudsættes varetaget af rådet vedrørende hold af  

 særlige dyr.
De eksisterende råd har ikke dækket den del af  

 dyreværnsloven, som vedrører zoologiske haver, dyrehandler og  

 farlige dyr mv.
Visse opgaver i relation hertil har som nævnt hidtil  

 været varetaget af 2 konsulenter, som frivilligt og vederlagsfrit har  

 ydet rådgivning i forskellige konkrete sager.
 Det er Justitsministeriets opfattelse, at de  

 ovennævnte organer efter deres formål og sammensætning vil  

 være mindre velegnede til at varetage de særlige hensyn, der  

 gør sig gældende vedrørende de dyr, der berøres af  

 dette forslag.
 Justitsministeriet kan derfor tiltræde  

 arbejdsgruppernes anbefaling af, at der etableres et centralt organ med  

 sagkyndig viden om de særlige grupper af dyr, som er omfattet af  

 dyreværnslovens § 10 om farlige dyr mv., § 17 om zoologiske  

 haver mv. og § 18 om dyrehandler mv.
3.1.1. Rådets sammensætning Justitsministeriet kan ligeledes tiltræde  

 arbejdsgruppernes anbefaling af, at rådet bør sammensættes  

 af 3 uafhængige sagkyndige.
Behovet for ekspertise i alle typer af  

 sager vil være tilgodeset ved en bestemmelse om, at rådet kan  

 søge bistand hos andre særligt sagkyndige.
3.1.2. Rådets opgaver Rådet skal som nævnt rådgive i  

 forbindelse med politimesterens (politidirektørens) behandling af  

 sager vedrørende særlige dyr, etablering og drift af zoologiske  

 haver og dyrehandler mv.
Rådet skal endvidere rådgive  

 justitsministeren i principielle sager herom, herunder i forbindelse med  

 fastsættelse af regler på området.
Med hensyn til regulering af området bemærkes,  

 at det er hensigten i tilknytning til dette lovforslag i medfør af  

 dyreværnslovens § 10 at udarbejde en bekendtgørelse,  

 hvorefter hold af visse dyr forbydes.
Reglerne herom vil blive udformet med  

 overgangsordninger for så vidt angår de dyr, som allerede  

 holdes.
 Efter § 10 er der mulighed for at forbyde såvel  

 hold af farlige dyr som hold af dyr, der kan skabe frygt, eller som  

 vanskeligt kan holdes i fangenskab på dyreværnsmæssigt  

 forsvarlig måde.
 Bekendtgørelsen vil indeholde forbud mod hold af  

 farlige dyr, eksempelvis store kattedyr som løver, tigre, leoparder  

 mv., bjørne, ulve, krokodiller og giftslanger.
 Justitsministeriet vil i den forbindelse overveje, om der  

 i øvrigt findes dyr, som bør være omfattet af et  

 sådant forbud, enten fordi de kan skabe frygt, eller fordi de  

 vanskeligt kan holdes i fangenskab på dyreværnsmæssigt  

 forsvarlig måde.
 Arbejdsgruppen vedrørende hold af farlige dyr mv.  

 har foreslået, at hold af dyr, som kan skabe frygt, eller som  

 vanskeligt kan holdes i fangenskab på dyreværnsmæssigt  

 forsvarlig måde, alene må ske med politimesterens  

 (politidirektørens) tilladelse.
Det er Justitsministeriets opfattelse, at en sådan  

 tilladelsesordning udover at fremstå som ganske bureaukratisk ville  

 indebære en uforholdsmæssig stor administrativ belastning for  

 politiet.
Justitsministeriet finder samtidig, at de  

 dyreværnsmæssige og sikkerhedsmæssige hensyn, som en  

 sådan ordning ville tilgodese, kan varetages ved at udnytte den  

 gældende bemyndigelse i dyreværnslovens § 4, stk. 1.  

 Efter denne bestemmelse kan justitsministeren fastsætte regler om dyrs  

 opholdsarealer og opholdsrum og om inventaret heri, herunder at opholdsrum og  

 inventar skal godkendes, før det tages i brug.
 Det er derfor hensigten i medfør af § 4,  

 stk. 1, at fastsætte regler om, at visse dyr, der ikke omfattes af  

 et forbud, kun må holdes i bure eller lignende, som er  

 sikkerhedsmæssigt og dyreværnsmæssigt forsvarlige.
 Justitsministeriet finder, at det foreslåede  

 råd vil være velegnet til at yde ministeriet bistand ved  

 udarbejdelse og senere revision af sådanne regler, der fastsættes  

 i henhold til § 4, stk. 1, og § 10. Denne bistand kan f.eks.  

 bestå i rådgivning med hensyn til afgrænsningen af de dyr,  

 der bør være omfattet af et forbud, og de dyr, der må  

 holdes i bure eller lignende.
Det er endvidere hensigten at udarbejde en  

 bekendtgørelse i medfør af dyreværnslovens § 18,  

 stk. 2, om indretning og drift af dyrehandler.
Rådet vil ligeledes  

 være velegnet til at rådgive i forbindelse hermed, ligesom det er  

 hensigten at inddrage rådet ved en eventuel senere revision af reglerne  

 om zoologiske haver mv.
 Yderligere findes der at være behov for rådets  

 bistand i forbindelse med politiets varetagelse af opgaver i henhold til de  

 nævnte bekendtgørelser, f.eks. kontrol og godkendelse af lokaler  

 og bure mv., og opgaver i henhold til allerede gældende regler, f.eks.  

 tilladelser til zoologiske haver og dyrehandler mv.
3.2. Aflivning af dyr Efter § 10, stk. 1, kan justitsministeren  

 forbyde hold af visse farlige dyr mv.
Denne bemyndigelse tænkes som  

 nævnt ovenfor udnyttet til at forbyde hold af en række farlige  

 dyr mv.
 Hvis politiet herefter konstaterer, at et sådant  

 farligt dyr alligevel holdes, skal politimesteren (politidirektøren)  

 eventuelt i samarbejde med ejeren af dyret forsøge at afsætte  

 dyret til anden side, f.eks. til en zoologisk have eller lignende.
Såfremt det pågældende dyr imidlertid  

 ikke afsættes, er det Justitsministeriets opfattelse, at politimesteren  

 (politidirektøren) bør have adgang til at træffe  

 afgørelse om, at dyret skal aflives.
I den forbindelse kan  

 politimesteren (politidirektøren) sætte sig i besiddelse af det  

 pågældende dyr, herunder f.eks. afhente dyret med henblik  

 på aflivning.
 Aflivning skal i givet fald foretages af en  

 dyrlæge.
3.3. Anvendelse af Det Europæiske Fællesskabs  

 forordninger EU har hidtil primært fastsat regler på  

 dyreværnsområdet i form af direktiver.
Regler fastsættes  

 imidlertid nu tillige i form af forordninger, og der er på den baggrund  

 behov for at kunne fastsætte supplerende regler vedrørende  

 anvendelsen af forordningerne.
Der kan f.eks. være behov for at  

 fastsætte, hvilke myndigheder der skal meddele godkendelser,  

 føre tilsyn o.lign. i henhold til bestemmelser i forordningerne.
 Efter Justitsministeriets opfattelse er det således  

 nødvendigt at få en adgang til at fastsætte bestemmelser,  

 der sikrer anvendelsen af forordninger på dyreværnsområdet.  

 En lignende bemyndigelse for så vidt angår gennemførelsen  

 af direktiver blev indsat i lovens § 4 a ved lov nr. 183 af 14. april  

 1993 om ændring af dyreværnsloven.
Ved ændringsloven fra 1993 blev der endvidere i  

 § 24 a indført en adgang for Veterinærdirektoratet m.fl.  

 til at foretage kontrol af overholdelsen af direktiver.
Det er  

 Justitsministeriets opfattelse, at der ligeledes kan være behov for  

 umiddelbart at kunne foretage en tilsvarende kontrol af overholdelsen af  

 bestemmelser i forordninger.
Justitsministeriet foreslår derfor, at  

 bestemmelsen i § 24 a også skal omfatte Det Europæiske  

 Fællesskabs forordninger.
 Det bemærkes, at justitsministeren allerede i  

 medfør af lovens § 28, stk. 6, er bemyndiget til at  

 fastsætte regler om straf for overtrædelse af forordninger.
3.4. Gebyr Dyreværnsloven indeholder en række  

 bestemmelser, hvorefter der kan meddeles tilladelse, godkendelse,  

 autorisation eller dispensation, eller som bemyndiger justitsministeren til  

 at fastsætte regler herom, jf. eksempelvis §§ 4, 6, 15, 17 og 18.  

 I takt med at disse bestemmelser anvendes i højere grad, er det  

 Justitsministeriets opfattelse, at der bør være adgang til at  

 fastsætte regler om brugerbetaling for omkostningerne ved udstedelse af  

 sådanne tilladelser og godkendelser mv.
 Justitsministeriet foreslår derfor, at der  

 indsættes en bemyndigelse i loven for justitsministeren til at  

 fastsætte regler om betaling for omkostningerne ved udstedelse af  

 tilladelser mv.
 Det er endvidere hensigten, at bestemmelsen kan anvendes i  

 forbindelse med andre ydelser end de nævnte, for eksempel ved  

 udstedelse af eventuelle attester eller certifikater mv.
4. Forslagets økonomiske og administrative konsekvenser Forslaget indebærer, at der inden for  

 Justitsministeriets ressort oprettes et råd, som bl.a. skal varetage  

 opgaver, der hidtil har været udført vederlagsfrit af to  

 frivillige konsulenter.
 De samlede årlige omkostninger i forbindelse med det  

 foreslåede råd anslås at udgøre ca. 250.000 kr.  

 Beløbet inkluderer løn til rådets medlemmer, herunder  

 vederlag for sekretærbistand fra Justitsministeriet, udgifter til  

 rejser i forbindelse med besigtigelser, udgifter til sagkyndig bistand,  

 omkostninger i forbindelse med udgivelse af årsberetning og  

 omkostninger forbundet med rådets medvirken ved udarbejdelse af  

 generelle regler.
 Udgiften afholdes inden for Justitsministeriets  

 gældende bevillingsmæssige rammer.
5. Lovforslagets miljømæssige og erhvervsøkonomiske  

 konsekvenser Forslaget skønnes ikke at have  

 miljømæssige konsekvenser.
Forslaget skønnes endvidere  

 ikke at have økonomiske eller administrative konsekvenser for de  

 berørte virksomheder.
6. Lovforslagets EU-retlige aspekter Forslaget indeholder bestemmelser, som skal sikre  

 anvendelsen af Det Europæiske Fællesskabs forordninger om  

 forsvarlig behandling af dyr og om dyrs velfærd.
7. Hørte myndigheder og interesseorganisationer Forslag til lov om ændring af dyreværnsloven  

 (L 179), der blev fremsat den 4. februar 1998, har været sendt til  

 høring hos Dyreværnsrådet, Det Veterinære  

 Sundhedsråd, Landbrugsrådet, Det Dyreetiske Råd,  

 Vildtforvaltningsrådet, Skov- og Naturstyrelsen, Veterinær- og  

 Fødevaredirektoratet, Rådet for Dyreforsøg,  

 Politimesterforeningen, Politidirektøren i København,  

 Rigspolitichefen, Den Danske Dyrlægeforening, Landsforeningen  

 Komitéen mod Dyreforsøg, Nordisk Samfund til Bekæmpelse  

 af Misbrug af Dyr, Dyreværnsforeningen Freja, Dansk Dyreværn  

 Århus, Dyreværnsforeningernes Fællesråd, Foreningen  

 til Værn for Værgeløse Dyr, Dyrefondet, Landsforeningen  

 Forsøgsdyrenes Værn, Dansk Pelsdyravlerforening, Fonden til  

 Sygdomsbekæmpelse uden Dyreforsøg, Foreningen til Dyrenes  

 Beskyttelse, Aktive Herpetologers Sammenslutning, Dansk Slangehold, Dyrenes  

 Dags Komité, Landsforeningen til Oplysning om og Afskaffelse af  

 Vivisektion i Danmark, Solveig Wagners initiativ til afskaffelse af  

 dyreforsøg, Dansk Ornitologisk Forening, Foreningen mod  

 Dyreforsøg, Per Jeppson, Exotiske Insekter, Danmarks Opdrætter-  

 og Fremavls Forbund, Nordisk Herpetologisk Forening, Foreningen  

 Knæleren, Danske Fugleforeninger, Lars Löventlow, Zoologisk  

 Museum, Rektor Svend Andersen, Arbejdsgruppen vedrørende dyrehandler  

 bestående af Dyrlæge dr.med.vet.
Erik Eriksen, Lektor,  

 lic.scient.
Klaus Vestergaard og næstformand for Dyrehandlernes  

 Brancheforening Hardy Hansen, Arbejdsgruppen om farlige dyr mv.  

 bestående af Dyrlæge dr.med.vet Erik Eriksen, Direktør,  

 dr.phil.
Arne Schiøtz, Kredsdyrlæge Svend Johansen, Preben Ohm  

 Svendsen og konsulent Birgit Sloth.
Bemærkninger til lovforslagets enkelte  

 bestemmelser Til § 1 Til nr. 1 Bestemmelsen indeholder en bemyndigelse for  

 justitsministeren til at fastsætte de regler, der er nødvendige  

 for anvendelsen af Det Europæiske Fællesskabs forordninger her i  

 landet.
Der henvises til de almindelige bemærkninger herom under pkt.  

 3.3.
Til nr. 2 Bestemmelsen fastsætter en adgang for politimesteren  

 (politidirektøren) til om fornødent at træffe  

 afgørelse om aflivning af et dyr, som er omfattet af et forbud efter  

 regler fastsat i medfør af § 10, stk. 1. Der henvises til de  

 almindelige bemærkninger herom under pkt. 3.2.
Til nr. 3 og 4 Ved bestemmelsen udvides dyreværnslovens § 24 a  

 om kontrol med overholdelsen af direktiver til også at gælde for  

 forordninger.
Bestemmelsen sikrer, at der umiddelbart kan foranstaltes  

 kontrol af overholdelsen af forordninger.
Der henvises i øvrigt til de  

 almindelige bemærkninger under pkt. 3.3.
Til nr. 5 Efter stk. 1 nedsættes et råd, der skal  

 kunne afgive udtalelse til politimesteren (politidirektøren) og  

 justitsministeren om spørgsmål vedrørende hold af farlige  

 dyr mv., oprettelse af zoologiske haver mv. og drift af dyrehandler mv.
Stk. 2 indeholder bestemmelser om rådets  

 sammensætning.
Rådets medlemmer udpeges af justitsministeren for  

 3 år ad gangen.
Rådets medlemmer skal have særlig  

 sagkundskab vedrørende hold af de dyr, som er omfattet af § 10 i  

 dyreværnsloven.
 Stk. 3 giver mulighed for, at rådet kan  

 indhente yderligere sagkundskab i sager, hvor der måtte opstå  

 behov for det.
Stk. 4 bemyndiger justitsministeren til at  

 fastsætte en forretningsorden for rådets virksomhed.
Tilsvarende  

 gælder for Dyreværnsrådet og Det Dyreetiske Råd.
 Der henvises i øvrigt til de almindelige  

 bemærkninger under pkt. 2. og pkt. 3.1.
Til nr. 6 og 7 Bestemmelsen indeholder en bemyndigelse for  

 justitsministeren til at fastsætte regler om brugerbetaling.
Der  

 henvises nærmere herom til de almindelige bemærkninger under pkt.  

 3.4.
Til nr. 8 Med den foreslåede bestemmelse ophæves  

 adgangen i § 34 til at sætte loven i kraft for Grønland, idet  

 der samtidig med dette lovforslag fremsættes forslag om at  

 overføre lovgivningskompetencen vedrørende hunde og  

 dyreværn til at være et hjemmestyreanliggende.
Til § 2 Det foreslås, at loven træder i kraft den 1.  

 januar 1999.
Til § 3 Bestemmelsen fastsætter lovens territoriale  

 gyldighed.
Efter bestemmelsen kan loven alene sættes i kraft for  

 Færøerne men ikke for Grønland, idet der samtidig med  

 dette lovforslag fremsættes forslag om at overføre  

 lovgivningskompetencen vedrørende hunde og dyreværn til at  

 være et hjemmestyreanliggende.
Bilag Lovforslaget sammenholdt med gældende lov Gældende formulering Lovforslaget § 4 a.
Justitsministeren kan fastsætte regler med  

 henblik på opfyldelse af De Europæiske Fællesskabers  

 direktiver om forsvarlig behandling af dyr og om beskyttelse af dyrs  

 velfærd.
 1. I § 4 a indsættes som stk. 2:
»Stk. 2. Justitsministeren kan fastsætte de regler, der  

 er nødvendige for anvendelsen af Det Europæiske  

 Fællesskabs forordninger om forsvarlig behandling af dyr og om dyrs  

 velfærd.« § 10. Justitsministeren kan fastsætte regler om forbud  

 mod hold af dyr, der kan frembyde fare eller skabe frygt, eller som  

 vanskeligt kan holdes i fangenskab på dyreværnsmæssigt  

 forsvarlig måde.
 2. I § 10 indsættes som stk. 2:
»Stk. 2. Politimesteren (politidirektøren) kan  

 træffe afgørelse om, at dyr, som holdes i strid med regler  

 fastsat i medfør af stk. 1, om fornødent skal  

 aflives.« § 24 a.
Kredsdyrlæger og andre ansatte i  

 Veterinærdirektoratet og privatpraktiserende dyrlæger, der af  

 Veterinærdirektoratet er bemyndiget hertil, kan foretage kontrol i det  

 omfang, det er fastsat i Rådets direktiver om forsvarlig behandling af  

 dyr og om beskyttelse af dyrs velfærd.
Det samme gælder  

 sagkyndige fra EF-Kommissionen i samarbejde med de nævnte  

 personer.
 3. I § 24 a, stk. 1, 1. pkt., indsættes  

 efter »Rådets direktiver«: »eller i Det Europæiske  

 Fællesskabs forordninger«.
Stk. 2. Kredsdyrlæger og andre ansatte i  

 Veterinærdirektoratet og privatpraktiserende dyrlæger, der af  

 Veterinærdirektoratet er bemyndiget hertil, har, i det omfang  

 varetagelsen af de i et direktiv som nævnt i stk. 1 omhandlede  

 kontrolopgaver kræver det, til enhver tid mod behørig  

 legitimation uden retskendelse adgang til offentlige og private ejendomme,  

 lokaliteter, transportmidler og dokumenter.
Det samme gælder sagkyndige  

 fra EF-Kommissionen i samarbejde med de nævnte personer.
 4. I § 24 a, stk. 2, 1. pkt., indsættes  

 efter »direktiv«: »eller en forordning«.
 Stk. 3. Indehaveren, de i virksomheden beskæftigede  

 personer, føreren af det pågældende transportmiddel og  

 andre, der udfører opgaver i forbindelse med behandling af dyr og  

 beskyttelse af dyrs velfærd, skal yde tilsynsmyndigheden  

 fornøden vejledning og hjælp i forbindelse med foretagelsen af  

 kontrol efter stk. 1 og 2.
 Stk. 4. Politiet yder om nødvendigt bistand hertil.  

 Justitsministeren kan fastsætte nærmere regler herom.
 5. Efter § 26 indsættes som et nyt kapitel:
»Kapitel 6 a Rådet vedrørende hold af særlige  

 dyr § 26 a.
Justitsministeren nedsætter et råd, som  

 efter anmodning fra en politimester (politidirektøren) skal afgive  

 udtalelse om spørgsmål i relation til § 4, stk. 1,  

 § 10, § 17 og § 18. Rådet skal endvidere efter anmodning  

 rådgive ministeren i sager herom.
Stk. 2. Rådet består af en formand og to andre  

 medlemmer.
Formanden og medlemmerne skal være særligt sagkyndige  

 vedrørende hold af de dyr, der er omfattet af §§ 10, 17 og 18.  

 Justitsministeren udpeger rådets formand og de øvrige medlemmer.  

 Formanden og medlemmerne beskikkes for 3 år ad gangen.
 Stk. 3. Rådet kan søge bistand hos andre  

 særligt sagkyndige, når en sags behandling forudsætter en  

 sagkundskab, som rådets medlemmer ikke i tilstrækkeligt omfang er  

 i besiddelse af.
Stk. 4. Justitsministeren kan fastsætte de nærmere  

 regler for rådets virksomhed i en forretningsorden.« Kapitel 8 Straf m.v.
 6. I overskriften til kapitel 8 indsættes efter »Straf«: »,  

 gebyr«.
 7. Efter § 31 indsættes i kapitel 8:
»§ 31 a.
Justitsministeren kan fastsætte regler om  

 betaling for omkostninger i forbindelse med tilladelser, godkendelser,  

 autorisationer eller dispensationer m.v., der meddeles i medfør af  

 loven eller regler, der er fastsat i henhold til loven, eller forordninger  

 udstedt af Det Europæiske Fællesskab.« § 34. Loven gælder ikke for Færøerne og  

 Grønland.
Loven kan sættes i kraft for Færøerne  

 eller Grønland med de afvigelser, som landsdelenes særlige  

 forhold tilsiger.
 8. § 34, 2. pkt. affattes således:
