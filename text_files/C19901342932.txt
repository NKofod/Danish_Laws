Erstatningsspørgsmål vedrørende erstatning for nøgen brand kan indbringes  

 for Frøkontrolkommissionens Bedømmelsesudvalg for Sædekorn i tilfælde af, at  

 køber og sælger ikke kan opnå enighed om erstatningens størrelse.
I  

 meddelelsen er anført, hvilke forhold der i det mindste bør tages i  

 betragtning ved fastsættelse af erstatninger.
Endvidere er en vejledende  

 skala til erstatningsfastsættelse anført.
Frøkontrolkommissionens Bedømmelsesudvalg for Sædekorn har i de  

 forudgående år givet henstillinger og råd vedrørende erstatningens størrelse,  

 hvor der var konstateret forekomst af nøgen brand.
Udvalget har bl.a. lagt  

 følgende forhold til grund for udtalelser i disse sager:
1. Landbrugsministeriets bekendtgørelse om sædekorn  

 angiver, at  »Sygdomme, der begrænser sædekornets brugsværdi, må kun  

 forekomme i den mindst mulige udstrækning«.
Der er altså ingen faste  

 grænser for, hvor stor en del af den certificerede vare, der må være  

 inficeret med nøgen brand.
2. Selv ganske få brandplanter i en fremavlsmark  

 medfører risiko for smitte til næste generation.
Mulighederne for smitte  

 afhænger imidlertid af, hvor stor en del af planterne der blomstrer med åbne  

 blomster, samt af brandsporenes evne til at spredes.
Dette er igen påvirket  

 af de klimatiske forhold under byggens blomstringsperiode.
3. Der er meget stor forskel på de enkelte sorters  

 modtagelighed for nøgen brand.
I Plantedirektoratets kontrolmark undersøges  

 hvert år et antal prøver af de forskellige bygsorter for nøgen brand.  

 Resultatet af disse undersøgelser offentliggøres i Plantedirektoratets  

 (tidligere Statsfrøkontrollens) årsberetning.
4. Der kan foretages analyse for, hvor mange kerner i  

 et parti der er smittet.
Disse analyser foretages i visse tilfælde, hvis  

 producenten af partiet er opmærksom på, at der kan være risiko for smitte.
5. Antal planter med brandaks vil ofte være langt  

 mindre end antallet af smittede kerner i udsæden.
Det skyldes, at  

 brandsvampen fra inficerede kerner kun formår at vokse fra den såede kerne  

 gennem strået op i det nye aks i en del planter.
Brandangreb, der konstateres  

 året efter smitte, er således påvirket af andre forhold end netop udsædens  

 procentiske indhold af inficerede kerner.
Eksempelvis kan jordbund og klima  

 have en vis betydning for, hvor mange smittede kerner der udvikler sig til  

 brandaks.
6. Det ville være forbundet med store omkostninger,  

 såfremt sædekornsfirmaerne valgte at bejdse alt sædekorn med midler, der er  

 virksomme over for nøgen brand.
Disse omkostninger ville i givet fald  

 overstige den skade, nøgen brand udretter for landbruget som helhed.
7. Sædekornsproducentens muligheder for helt at sikre,  

 at der kun bliver solgt sædekornspartier, der med sikkerhed ikke udvikler  

 brandaks, er således begrænset, hvis omkostningerne ved sædekornsproduktionen  

 skal holdes på et fornuftigt niveau.
Det ændrer dog ikke ved, at firmaet har  

 et erstatningsansvar i de tilfælde, hvor det må konstateres, at der er  

 leveret sædekorn, der er stærkt inficeret med nøgen brand.
 8. Udbyttetabet vil ikke være fuldt proportionalt med  

 procent angrebne aks, men tabet vil være procent angrebne aks gange en faktor  

 på ca. 0.75.
Bedømmelsesudvalget er af den opfattelse, at der ikke bør ydes erstatning  

 for angreb på under 2 pct. nøgen brand.
For angreb på over 10 pct. bør  

 erstatningsfastsættelse ske individuelt i hvert enkelt tilfælde.
For  

 angrebsgrader op til 10 pct. har bedømmelsesudvalget anvendt følgende  

 retningsgivende skala:
 Skalaen er bl.a. fastsat ud fra ovennævnte betragtninger samt ud fra den  

 betragtning, at hvis firmaet ikke har forsømt noget i forhold til den normale  

 fremgangsmåde ved fremavl og produktion af sædekorn, skal firmaet efter  

 bedømmelsesudvalgets opfattelse ikke bære hele tabet, men køberne bør have  

 nogen erstatning.
 Hvis sædekornsleverandør og landmand ikke kan blive enige om erstatningens  

 størrelse, kan sagen af een eller begge parter indbringes for  

 Frøkontrolkommissionens Bedømmelsesudvalg for Sædekorn, hvis sekretariat  

 varetages af Plantedirektoratet.
