Betænkning afgivet af  

 Arbejdsmarkedsudvalget den 16. maj 2001 Betænkning over Forslag til lov om ændring af lov om  

 lønmodtageres retsstilling ved virksomhedsoverdragelse [af arbejdsministeren (Ove Hygum)] 1. Ændringsforslag Arbejdsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 21. marts 2001 og var til 1.  

 behandling den 4. april 2001. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og arbejdsministeren sendte den 20.  

 december 2000 dette udkast til udvalget, jf. alm. del   bilag 107. Den 6.  

 februar 2001 sendte arbejdsministeren de indkomne høringssvar til  

 udvalget.
Spørgsmål Udvalget har stillet 28 spørgsmål til  

 arbejdsministeren til skriftlig besvarelse.
Arbejdsministeren har besvaret 26  

 af disse spørgsmål.
Rettelse til lovforslagets bemærkninger Arbejdsministeriet har i brev af 3. april 2001 gjort  

 udvalget opmærksom på, at der i bemærkningerne til  

 lovforslagets nr. 4, 3. afsnit, fejlagtigt står tallet 2. Dette skulle  

 have været rettet til 3, således at det svarer til tallet i den  

 under nr. 4 foreslåede § 4 a.
3. Indstillinger og politiske bemærkninger Et flertal i udvalget (S, SF, DF, RV og EL)  

 indstiller lovforslaget til vedtagelse med de stillede  

 ændringsforslag.
Socialistisk Folkepartis medlem af udvalget anerkender, at  

 lovforslaget, i modsætning til mange andre implementeringer af  

 EU-direktiver, vælger at udnytte minimumsdirektivernes mulighed for at  

 fastsætte gunstigere vilkår for arbejdstagerne end fastsat i  

 direktiverne.
Lovforslaget forholder sig med § 4 a til de store problemer i  

 forbindelse med udliciteringer og andre virksomhedsoverdragelser, som  

 skyldes, at EU-direktivet og den hidtidige EU-loyale danske  

 direktivimplementering gennem lov om lønmodtagernes retsstilling ved  

 virksomhedsoverdragelse rummer EU s systematiske afvisning af at tage hensyn  

 til kollektive arbejdstagerrettigheder ved EU-regulering af  

 lønmodtagerrettigheder.
Det er rigtigt og nødvendigt, at dansk  

 lov udfylder dette store systematiske hul i EU-lovgivningen.
Men desværre rummer § 4 a kun en meget  

 begrænset og yderst mangelfuld udfyldning af dette hul.
De  

 berørte lønmodtagere får ret til gennem deres fagforbund  

 at kræve en forhandling med en erhverver, der ikke ønsker at  

 tiltræde overenskomsten, om de individuelle rettigheder efter  

 overenskomstens udløb.
Men der er udelukkende tale om en  

 forhandlingsret og ikke en aftaleret, ligesom der ikke er knyttet nogen form  

 for kollektiv konfliktret til forhandlingsretten.
At dømme efter  

 lovforslagets bemærkninger vedrører denne forhandlingsret  

 udelukkende de individuelle rettigheder og ikke på nogen måde de  

 kollektive rettigheder, der enten er gældende for overenskomstparten  

 eller vedrører de enkelte lønmodtagere, men er knyttet til  

 bestemmelser i overenskomsten.
Som det fremgår, efterlader lovforslaget  

 næsten samtlige problemer vedrørende lønmodtagernes  

 kollektive rettigheder uløste.
Realiteten er, at lovforslaget  

 næsten hjemler fri adgang til at bruge udliciteringer og andre  

 virksomhedsoverdragelser til at konkurrere »mod bunden« og  

 undergrave velerhvervede kollektive lønmodtagerrettigheder, herunder  

 de kollektive rettigheder, der i den danske aftalemodel har afgørende  

 materiel betydning for den enkelte lønmodtager, såsom ret til  

 individuelle/kollektive lønforhandlinger i overenskomstperioden, ret  

 til kollektive (lokal)aftaler vedrørende arbejdstid,  

 ferietilrettelæggelse, afspadsering af overarbejde, distancearbejde,  

 kompetenceudvikling, medarbejderudviklingssamtaler, medbestemmelsessystemer  

 etc.
Dette ønsker SF ændret.
SF ønsker, at  

 erhververen forpligtes til at overholde de kollektive rettigheder, som de  

 overdragne medarbejdere havde inden overdragelsen.
SF ønsker  

 endvidere, at erhververen forpligtes til at overholde rettigheder svarende  

 til dem, der hjemles i forvaltningslovens partshøringsbestemmelse,  

 såfremt medarbejderne har haft disse rettigheder før  

 overdragelsen.
 Samtidig ønsker SF, at lønmodtagernes ret  

 til forhandling sker med udgangspunkt i ovenstående, og at  

 forhandlingsretten således også vedrører retten til at  

 forhandle med udgangspunkt i erhververens forpligtigelse mht. de kollektive  

 rettigheder.
Enhedslistens medlem af udvalget støtter  

 lovforslaget, på trods af at de små forbedringer af  

 lønmodtagernes retsstilling ikke tilnærmelsesvis sikrer de  

 kollektive, overenskomstmæssige rettigheder ved  

 virksomhedsoverdragelser.
Enhedslisten kan ikke lade være med at undre  

 sig over, at den socialdemokratisk ledede regering gennem implementering af  

 ændringen af direktivet om arbejdstagernes rettigheder ved  

 virksomhedsoverdragelse medvirker til, at EU-rettens udgangspunkt i de  

 individuelle rettigheder undergraver det kollektive danske  

 overenskomstsystem.
Med Arbejdsrettens dom i PROSA-sagen i 1991 blev der  

 fastlagt en retspraksis, hvorefter lov om lønmodtagernes retsstilling  

 ved virksomhedsoverdragelse kun omfatter lønmodtagernes individuelle  

 rettigheder.
Lovforslaget retter, som sagt, kun lidt op på dette.
Enhedslisten vil derfor stille ændringsforslag uden  

 for betænkningen, som indebærer, at de kollektive  

 overenskomstmæssige rettigheder overføres i forbindelse med en  

 virksomhedsoverdragelse.
Dette vil forhindre de forringelser af løn-  

 og arbejdsforhold, som f.eks. er set ved udliciteringer af bybusdrift.
 Enhedslisten vil desuden pege på, at lovforslaget  

 ikke giver tilfredsstillende løsninger på krav og ønsker  

 fra de faglige organisationer om solidarisk hæftelse mellem erhverver  

 og overdrager for at sikre, at lønmodtagerne kan få eventuelle  

 tilgodehavender uden unødvendige forsinkelser, og om at  

 udstrække lovens område til også at gælde  

 nærfarten til søs.
Et mindretal i udvalget (V, KF og KRF) indstiller  

 lovforslaget til forkastelse ved 3. behandling.
Mindretallet vil  

 stemme for det under nr. 1 stillede ændringsforslag og stemme hverken  

 for eller imod det under nr. 2 stillede ændringsforslag.
Et andet mindretal i udvalget (CD) indstiller  

 lovforslaget til forkastelse ved 3. behandling.
Mindretallet vil dog  

 stemme for det under nr. 1 stillede ændringsforslag.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	arbejdsministeren, tiltrådt af udvalget:
Til § 1 1) I den under nr. 4 foreslåede § 4 a ændres  

»han« 4 steder til: »denne«.
[Kønsneutralitet] Af	arbejdsministeren, tiltrådt af et flertal (S,  

 SF, DF, RV og EL):
 2) Det under nr. 4 foreslåede § 4 a, stk. 2, 1.  

 pkt., affattes således:
» [Adgang til fagretlig behandling og endelig  

 afgørelse ved Arbejdsretten] Bemærkninger Til nr. 1 Der er tale om sproglige ændringer.
Lovteksten er  

 ved en fejl ikke blevet formuleret kønsneutralt.
Dette sikres med de  

 foreslåede ændringer, idet »han « ændres til  

 »denne«.
Til nr. 2 I min besvarelse af spørgsmål 18 har jeg  

 givet udtryk for, at jeg ikke delte Advokatrådets betænkeligheder  

 ved det foreslåede § 4 a, stk. 2. Dette betyder imidlertid ikke, at jeg  

 ikke har noteret mig, at man havde sådanne bekymringer.
Det forholder  

 sig sådan, at langt størsteparten af de sager, man kan  

 forestille sig mellem en erhverver, som ikke har tiltrådt  

 overenskomsten, og en lønmodtager, vil vedrøre  

 spørgsmål om overtrædelse af de individuelle rettigheder  

 og forpligtelser, som bygger på overenskomsten.
Sådanne  

 spørgsmål afgøres i det fagretlige system endeligt af  

 Arbejdsretten (mens sager om fortolkning af overenskomster afgøres  

 endeligt ved faglig voldgift).
For at imødekomme de anførte bekymringer  

 foreslås det at ændre bestemmelsens anvendelsesområde til  

 det, der er dens væsentlige område, sådan at det alene er  

 sager om overtrædelse, der kan begæres afgjort i det fagretlige  

 system.
Dette indebærer, at sager, der ikke forinden er løst ved  

 forhandling, jf. bl.a. »Normen«s regler, afgøres endeligt af  

 Arbejdsretten.
Da arbejdsretslovens § 10 således ikke kan finde  

 anvendelse, vil Arbejdsretten i givet fald skulle afgøre sagen i sin  

 helhed.
Endvidere ændres bestemmelsen sådan, at denne kan  

 påberåbes af begge parter og ikke kun af den part, som konkret  

 rejser sagen.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 190 Bilagsnr.
