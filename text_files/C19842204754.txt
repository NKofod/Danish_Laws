(Til alle amtsråd og  

 kommunalbestyrelser) Hermed følger finansministeriets bekendtgørelse nr. 174 af 27. april 1984  

 om inddragelse under tjenestemandsrettens kompetence af visse  

 tjenestemandslignende ansatte personalegrupper i staten, folkeskolen og  

 folkekirken, i tilskudsberettigede institutioner eller koncessionerede  

 virksomheder.
 Ad § 1 a) bemærkes, at undervisningsministeriets cirkulære af 15. juni  

 1981 om timelærere, vakancevikarer og vikarer i folkeskolen er afløst af  

 undervisningsministeriets cirkulære af 1. marts 1984 om timelærere,  

 vakancevikarer og vikarer i folkeskolen, samt at bekendtgørelsen tillige  

 gælder for timelærere og vikarer, ansat ved den vidtgående  

 specialundervisning, jfr. undervisningsministeriets cirkulære af 20. januar  

 1983.
 Indberetning af kollektive overtrædelser af tjenestemandslovens § 10, stk.  

 1, eller bestemmelser svarende hertil såvel for tjenestemænd som for  

 tjenestemandslignende ansatte sker i overensstemmelse med de i  

 finansministeriets cirkulære af 9. december 1981 indeholdte retningslinier.  

 Indberetning skal ske til undervisningsministeriet ved brug af vedlagte  

 skema.
 Lærere, der på overtrædelsestidspunktet havde skemafri, tjenestefri eller  

 lignende - uden at have andre forpligtelser som f.eks. kursusdeltagelse og  

 lignende - kan normalt ikke betragtes som havende deltaget i kollektive  

 overtrædelser.
 P.m.v.
 e.b.
Kirsten Nielsen fm.
 Bilag.
