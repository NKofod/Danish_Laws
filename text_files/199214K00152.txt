Nr BTL 152 Betænkning over Forslag til lov om ændring af lov om kiropraktorer m.v.  

  

 Nr L 152 1992-93, 1. samling Afgivet af Sundhedsudvalget Afgivet: 19930603 Udvalget har behandlet lovforslaget i en række møder og har herunder stillet spørgsmål til sundhedsministeren, som denne har besvaret skriftligt.
Nogle af udvalgets spørgsmål og ministerens besvarelse heraf er optrykt som bilag til betænkningen.
 Endvidere har udvalget modtaget skriftlige og mundtlige henvendelser fra  

 Dansk Kiropraktor-Forening og fra kiropraktor Steen Selander, Næstved, m.fl.
 Der er af sundhedsministeren stillet et ændringsforslag, hvorom henvises  

 til de ledsagende bemærkninger.
 Herefter indstiller et flertal (udvalget med undtagelse af Venstres  

 og Det Konservative Folkepartis medlemmer) lovforslaget til vedtagelse  

 med det stillede ændringsforslag.
Et flertal inden for flertallet (Socialdemokratiets, Fremskridtspartiets,  

 Det Radikale Venstres og Kristeligt Folkepartis medlemmer af udvalget) kan  

 tilslutte sig lovforslaget med det af sundhedsministeren stillede  

 ændringsforslag, hvorefter Sundhedsstyrelsen fastsætter nærmere regler for  

 kiropraktorers virksomhed.
Under udvalgsarbejdet er det gennem  

 Sundhedsstyrelsens udkast til bekendtgørelse for kiropraktorvirksomhed  

 dokumenteret, at kiropraktorers direkte adgang til at behandle også små børn  

 er sundhedsfagligt forsvarligt.
 Flertallet har fundet det bekymrende, at mange læger ikke vil udfærdige de  

 erklæringer, som kiropraktorlovens § 7, stk. 3, angiver.
 Der burde ikke være problemer i forhold til behandling af børn efter  

 gældende lov, hvor § 7, stk. 3, skulle kunne sikre et fornuftigt samarbejde  

 mellem læger og kiropraktorer som to autoriserede faggrupper i det danske  

 sundhedsvæsen.
I konsekvens af, at bestemmelserne i lovens § 7, stk. 3, som et flertal i  

 Folketinget i sin tid sikrede indsat i loven, ikke fungerer efter hensigten,  

 er man enig i, at denne regel nu ophæves.
Sundhedsministeren har endvidere  

 givet tilsagn om at følge udviklingen.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.
 Et flertal inden for mindretallet (Venstres medlemmer af udvalget)  

 anfører, at det er en lægelig opgave at stille diagnoser hos børn under 1 år.
Kiropraktorer behandler i dag koliksymptomer.
Der kan være mange årsager  

 tilkoliksymptomer, f.eks. mellemørebetændelse, kræftsygdomme, brok, tarmslyng  

 osv.
Efter flertallets opfattelse er det en klar lægelig opgave at stille  

 disse diagnoser.
 ÆndringsforslagAf sundhedsministeren , tiltrådt af et  

flertal (S, SF, FP, RV og KRF):
 Til § 1 1) Nr. 1 affattes således:
»1. I § 7, stk. 2 , ændres  

 »Sundhedsministeren« til: »Sundhedsstyrelsen«.' Bemærkninger Til nr. 1 Ændringsforslaget indebærer, at Sundhedsstyrelsen bemyndiges til  

 at fastsætte nærmere bestemmelser, som skal sikre de hensyn, der har ligget  

 til grund for reglen i § 7, stk. 3, som ophæves i medfør af L 152. Det vil  

 sige, at Sundhedsstyrelsen bemyndiges til at fastsætte regler om, hvilke  

 hensyn kiropraktorerne skal iagttage for at sikre, at barnet ikke har  

 sygdomme eller sygdomstilstande, som kontraindicerer behandling hos en  

 kiropraktor.
Hanne Andersen (S) Dorte Bennedsen (S) Martin Glerup (S) Anna-Marie Hansen  

 (S) Tove Lindbo Larsen (S) nfmd.
Lone Møller (S) Birgitte Husmark (SF)  

 Torben Rechendorff (KF) Karen Højte Jensen (KF) Fischer (KF) Lis Noer  

 Holmberg (V) Mariann Fischer Boel (V) Anders Mølgaard (V) Jørgen Winther (V)  

 Jan Køpke Christensen (FP) fmd.
Dorit Myltoft (RV) Inger Stilling  

 Pedersen (KRF) Centrum-Demokraterne havde ikke medlemmer i udvalget Bilag Nogle af udvalgets spørgsmål til sundhedsministeren og dennes besvarelse  

 heraf Spørgsmål nr. 5:
»Ministeren bedes tilstille udvalget Sundhedsstyrelsens udkast til  

 cirkulære, som nærmere skal regulere kiropraktorernes  

 virksomhedsområde.« Svar:
 Vedlagt fremsendes udkast til Sundhedsstyrelsens bekendtgørelse om  

 kiropraktorvirksomhed, bilagt udkast til Sundhedsstyrelsens retningslinier  

 for visse former for kiropraktisk behandling.
 Spørgsmål nr. 6:
 »Ad ministerens kommentar til henvendelse fra Dansk  

 Kiropraktor-Forening, jf. bilag 9.
Ministeren bedes oplyse, hvorfor ordet »lægehenvisning«  

 anvendes i kommentaren, når der i loven tales om en »erklæring«.' Svar:
Jeg kan oplyse, at ordet »lægehenvisning« i det givne tilfælde  

 skal forstås på samme måde som ordet »erklæring«, som anvendes i  

 lovteksten.
Det skyldes en tilfældighed, at ordet »lægehenvisning«  

 er anvendt i kommentaren, men jeg erkender, at formuleringen er uheldig.
UDKAST Sundhedsstyrelsens bekendtgørelse nr. . . . af 4. maj 1993 Bekendtgørelse om kiropraktorvirksomhed I medfør af § 7, stk. 2, og § 15, stk. 3, i lov nr. 415 af 6. juni 1991  

 om kiropraktorer m.v. som ændret ved lov nr. . . . af . . . 1993 fastsættes:
 Kiropraktorvirksomhed § 1. Kiropraktorvirksomhed omfatter  

 diagnostik, forebyggelse og kiropraktisk behandling af biomekaniske  

 funktionsforstyrrelser og heraf afledte smertetilstande i rygsøgle, bækken og  

 ekstremiteter.
Stk. 2. Ved kiropraktisk behandling forstås manuel behandling af  

 kroppens led.
I forbindelse med den kiropraktiske behandling kan  

 kiropraktoren tillige anvende bløddelsbehandling og anden relevant  

 supplerende behandling.
 § 2. En kiropraktor kan i diagnostisk øjemed:
1) Foretage relevante kliniske undersøgelser af patienten og 2) foretage røntgenundersøgelse.
 Stk. 2. Ved brug af røntgenapparater skal kiropraktoren opfylde de  

 til enhver tid af Sundhedsstyrelsen stillede krav til uddannelse, erfaring  

 m.v.
 § 3. En kiropraktor må ikke:
1) Udstede eller anvende receptpligtige lægemidler, 2) iværksætte fuldstændig eller lokal bedøvelse, 3) foretage operative indgreb, 4) udtage blodprøve eller foretage indsprøjtninger eller 5) i behandlingen anvende røntgenapparat, ultralydapparat,  

 mikrobølgediathermiapparat eller andet apparat, hvis anvendelse kræver særlig  

 tilladelse, medmindre sådan tilladelse foreligger.
 Behandling § 4. En kiropraktor skal forud for behandling  

 foretage en samlet klinisk vurdering af den enkelte patient.
 Stk. 2. Når en kiropraktor tager en patient i behandling skal  

 behandlingen tilpasses sygdommen og dennes lokalisation samt patientens  

 alder.
 Stk. 3. Kiropraktoren skal vurdere, om manuel behandling er  

 indicieret, og i hvilken form en manuel behandling skal udføres.  

 Kiropraktoren skal også vurdere, om der skal iværksættes anden behandling.
Børn under 1 år § 5. Kiropraktisk undersøgelse af et barn  

 under 1 år omfatter gennemgang af barnets bevægeapparat, herunder testning af  

 motorik og neurologisk undersøgelse.
Kiropraktoren skal vurdere, om der  

 foreligger omstændigheder, der gør, at kiropraktisk behandling ikke skal  

 iværksættes.
 Stk. 2. Ved undersøgelse af børn under 1 år, skal kiropraktoren  

 især være opmærksom på, at barnet er i tilfredsstillende trivsel, herunder om  

 der er normal vægtøgning, samt at barnet ikke frembyder tegn på  

 infektionssygdom.
 Stk. 3. Kiropraktoren skal sikre sig, at den kiropraktiske  

 undersøgelse og behandling ikke afholder forældrene fra den rutinemæssige  

 kontakt til sundhedsplejerske og de regelmæssige undersøgelser hos den  

 praktiserende læge.
 Kontraindikationer § 6. Bliver en kiropraktor i sin  

 virksomhed bekendt med eller får mistanke om, at en patient har sygdomme  

 eller sygdomstilstande, som kontraindicerer kiropraktisk behandling, skal  

 behandlingen afbrydes og patienten henvises til at søge læge.
 Stk. 2. For såvidt angår sygdomstilstande, hvor der kan foreligge  

 hel eller delvis kontraindikation for osseøs manipulationsbehandling,  

 henvises til Sundhedsstyrelsens retningslinier for visse former for  

 kiropraktisk behandling af . . . 1993, jf. bilag 1.
 Stk. 3. For så vidt angår kiropraktisk behandling af børn under 1  

 år henvises ligeledes til bilag 1.
 § 7. Bliver en kiropraktor i øvrigt bekendt med eller får mistanke  

 om, at patienten lider af sygdomme eller sygdomstilstande uden for  

 kiropraktorens virksomhedsområde, skal behandlingen afbrydes og patienten  

 henvises til at søge læge.
§ 8. I de i §§ 6-7 nævnte tilfælde er kiropraktoren dog ikke  

 afskåret fra at foretage kiropraktisk behandling, når en sådan behandling i  

 øvrigt er indiceret og ikke kan antages at påvirke den lægelige behandling af  

 de nævnte sygdomme eller sygdomstilstande.
Den kiropraktiske behandling bør i  

 disse tilfælde foregå i samråd med den behandlende læge.
 Information m.v. § 9. En kiropraktor skal, hvor det er  

 muligt, og hvor der ikke er grund til at antage, at det strider mod  

 patientens ønske, oplyse patienten om dennes sygdom, herunder om  

 undersøgelser, behandlinger og indgreb samt om risiko for komplikationer og  

 bivirkninger.
Stk. 2. Kiropraktoren skal føre optegnelser i patientens journal  

 om den givne information, jf.
Sundhedsstyrelsens bekendtgørelse nr. 770 af  

 26. november 1991 om kiropraktorens pligt til at føre ordnede optegnelser  

 (journalføring).
 Straf § 10. Med bøde straffes den, der overtræder §§ 3-8.
 Ikrafttræden m.v. § 11. Bekendtgørelsen træder i kraft den  

 . . . 1993.
 Stk. 2. Samtidig ophæves Sundhedsministeriets bekendtgørelse nr.  

 749 af 13. november 1991 om kiropraktorvirksomhed.
Sundhedsstyrelsen, den . . . 1993 Sundhedsstyrelsen, den 4. maj 1993 Bilag 1 UDKAST Retningslinier for visse former for kiropraktisk behandling Retningslinier er udarbejdet i tilslutning til Sundhedsstyrelsens  

 bekendtgørelse nr. . . . af . . . 1993 om kiropraktorvirksomhed, og  

 indeholder dels en omtale af kontraindikationer for kiropraktisk  

 manipulationsbehandling, herunder neurologiske komplikationer til  

 manipulationsbehandling af rygsøjlen, samt de særlige forhold, der knytter  

 sig til kiropraktisk behandling af børn under 1 år.
1. Definition Ved manipulation forstås sædvanligvis et hurtigt, præcist stød ind mod et  

 hypomobilt ledkompleks.
Stødet er som regel ledsaget af et hørligt knæk (high  

 velocity technique).
2. Kontraindikationer for kiropraktisk manipulationsbehandling Ved kiropraktorbehandling vil der være kontraindikationer, som kan være  

 absolutte eller relative.
Ligesom ved al anden klinisk virksomhed må en  

 kiropraktor foretage en samlet klinisk vurdering af den enkelte patient.
Når  

 en kiropraktor tager en patient i behandling, må behandlingen i den konkrete  

 situation tilpasses patientens alder, sygdom og dennes lokalisation.  

 Kiropraktoren skal vurdere, hvorvidt manuel behandling er indiceret, og om  

 den manuelle behandling skal udføres i form af f.eks. specifik manipulation,  

 generel ledmobilisering, manuel eller semimanuel traktionsbehandling.  

 Kiropraktoren skal også vurdere, hvorvidt der bør iværksættes anden  

 behandling.
 Det er ikke muligt at give en fuldstændig opgørelse over sygdomstilstande,  

 hvor der kan foreligge hel eller delvis kontraindikation for behandling hos  

 kiropraktor, men som eksempler på kontraindikationer til specielt osseøs  

 manipulationsbehandling kan nævnes:
- Maligne lidelser med metastaser eller primær affektion af knogler og  

 led, - lidelser i epifyseskiverne, - osteoporose/osteomalaci eller anden væsentlig svækkelse af  

 knoglestrukturen, - m.b.
Paget, - knogledysplasier, - uophelet fraktur, - inflammatoriske inkl. infektiøse ledsygdomme, - diskusprolaps med væsentlige neurologiske udfald, - gennemblødningsforstyrrelser i arterierne til hjernen, - blodkoagulationsforstyrrelser, - rumopfyldende processer i spinalkanalen, - torticollis efter øvre luftvejsinfektioner hos børn og unge, - forekomst af symptomet Lhermitte-parastesia, - medfødte anomalier.
 Bliver en kiropraktor under udførelsen af kiropraktisk virksomhed bekendt  

 med eller får mistanke om, at en patient har sygdomme eller sygdomstilstande,  

 som kontraindicerer kiropraktisk behandling, skal behandlingen afbrydes og  

 patienten henvises til at søge læge.
 Bliver en kiropraktor i øvrigt bekendt med eller får mistanke om sygdomme  

 eller sygdomstilstande uden for sit virksomhedsområde, skal behandlingen  

 afbrydes og patienten henvises til at søge læge.
I de ovenfor nævnte tilfælde er kiropraktoren dog ikke afskåret fra at  

 foretage kiropraktisk behandling, når en sådan behandling i øvrigt er  

 indiceret og ikke kan antages at påvirke den lægelige behandling af de nævnte  

 sygdomme eller sygdomstilstande.
Den kiropraktiske behandling bør i disse  

 tilfælde foregå i samråd med den behandlende læge.
3. Særligt vedr. neurologiske komplikationer til  

 manipulationsbehandling af rygsøjlen De få alvorlige komplikationer, som kan forekomme ved  

 manipulationsbehandling af rygsøjlen, involverer forskellige dele af  

 nervesystemet: Hjernen, rygmarven eller nerverødder.
På grundlag af  

 patogenesen kan de alvorlige komplikationer inddeles i:
 1) Skader på nerverødder eller rygmarv opstået som følge af direkte  

 mekanisk påvirkning.
 2) Indirekte opståede hjerneskader som følge af skader på blodkar, der  

 fører til hjernen.
 Det ved skaden opståede symptombillede varierer afhængigt af, hvor i  

 rygsøjlen manipulationen er blevet udført - i lændehvirvelsøjlen,  

 brysthvirvelsøjlen eller i halshvirvelsøjlen.
3.1. Direkte opståede skader 3.1.1. Lænderyggen Ved manipulation i lænderyggen findes der ingen risiko for  

 rygmarvsskader, idet rygmarven normalt ikke strækker sig neden for første  

 lændehvirvel.
Derimod kan skade på en eller flere nerverødder forekomme og  

 medføre øget eller nyopstået smerte, muskelsvaghed eller føleforstyrrelser i  

 det ene eller begge ben.
Ved massiv nerverodspåvirkning kan ses et såkaldt  

 »Cauda Equina syndrom« med lammelse i begge ben samt  

 funktionsforstyrrelser i blærens eller endetarmens lukkemuskel.
Forudsat at  

 relevante kontraindikationer er blevet respekteret er de ovenfor beskrevne  

 komplikationer yderst sjældne.
3.1.2. Brysthvirvelsøjlen Ved manipulation i brysthvirvelsøjlen kan man teoretisk forestille sig en  

 rygmarvsskade med lammelse i både ben og blære/tarmmuskel.
I praksis må  

 forudsætningen for en sådan rygmarvsskade dog være, at patienten i forvejen  

 har en knogledestruerende sygdomsproces i hvirvelsøjlen, dvs. at  

 kontraindikationerne for manipulationsbehandling ikke er blevet iagttaget.  

 Erfaringen viser, at komplikationer i brysthvirvelsøjlen er endog ekstremt  

 sjældne.
3.1.3. Halshvirvelsøjlen Den hyppigste komplikation som følge af direkte mekanisk påvirkning til  

 manipulation af halshvirvelsøjlen er akut indsættende rodsmerte i en arm,  

 eventuelt efterfulgt af muskelsvaghed og føleforstyrrelser.
Mekanismen er den  

 samme som ovenfor beskrevet ved påvirkning af nerverødderne i lænderyggen.
Da  

 diskusprolapser i nakkehvirvelsøjlen oftest er laterale, viser dette  

 symptombillede sig oftest med smerte fra en enkelt nerverod.
3.2. Indirekte opståede iskæmiske hjerneskader 3.2.1. Patogense De indirekte opståede iskæmiske hjerneskader er komplikationer, som kan  

 medføre svær invaliditet eller død.
Disse slagtilfælde forårsages af en  

 traumatisk beskadigelse af vertebralisarterien og er set ved manipulation af  

 halshvirvelsøjlen.
I de fleste tilfælde viser kontrastundersøgelse af halsens  

 blodkar, at karskaden lokaliseres til vertibralisarterien mellem 3.  

 nakkehvirvel og kraniet.
Der er altid en vis risiko for beskadigelse af  

 vertebralisarterierne ved manipulation af halshvirvelsøjlen, især de to  

 øverste bevægesegmenter, om end denne risiko er meget lille.  

 Vertebralis-skaderne kan give anledning til neurologiske symptomer på flere  

 måder:
1) Det manipulative traume kan udløse en spasme i vertebralisarterien med  

 iskæmi i forsyningsområdet for art.
Cerebelli Posterior Inferior eller art.  

 Basilaris.
Denne arteriespasme indtræder som regel momentant med  

 øjeblikkeligt indsættende symptomer til følge.
 2) Traumet kan være årsag til en bristning af den inderste karvæg (intima)  

 i vertebralisarterien, og herfra kan der opstå blodpropper, som timer eller  

 dage senere med blodstrømmen føres til hjernen.
Symptombilledet ved iskæmisk hjerneskade som følge af beskadigelse af  

 vertebralisarterien kan være stærkt varierende.
På baggrund af de anatomiske  

 og fysiologiske forhold opstår iskæmien først og fremmest i forsyningsområdet  

 for art.
Cerebelli Posterior Inferior.
Det symptombillede, som derved opstår,  

 kaldes Wallenberg-syndromet.
Det hyppigste symptom herved er rotatorisk  

 svimmelhed med udtalt nystagmus.
Andre symptomer kan være faldtendens mod  

 skadesiden, koordinationsbesvær i samme sides ekstremiteter,  

 føleforstyrrelser i samme sides ansigtshalvdel og modsatte kropshalvdel,  

 hængende øjenlåg og lille pupil på skadesiden, synkebesvær og hæshed.
Oftest  

 ses kun nogle af disse symptomer.
Ved et såkaldt basilarissyndrom - uanset om dette beror på spasme i art.  

 Basilaris eller på en thromboembolisk aflukning af arterien - bliver  

 patienten som regel bevidstløs.
Hvis dette ikke er tilfældet, kan lammelse  

 eller svaghed i alle fire ekstremiteter påvises, og pupillerne er ofte meget  

 små.
Hvis patienten overlever, er denne oftest svært invalideret.
3.2.2. Risikofaktorer for vertebralisskade ved manipulation af  

 halshvirvelsøjlen Det er en udbredt opfattelse, at man på baggrund af sygehistorien,  

 objektive fund samt røntgenbilleder skulle kunne begrænse risikoen for  

 vertebralisskade ved manipulationsbehandling i halshvirvelsøjlen, men der er  

 på nuværende tidspunkt intet grundlag for en sådan antagelse.
 På grundlag af de kendte tilfælde af vertebralisskade efter manipulation  

 af nakkehvirvelsøjlen skal kiropraktoren være opmærksom på:
1) Hvorvidt patienten tidligere i forbindelse med manipulationsbehandling  

 har udviklet forbigående symptomer på hjernestammeiskæmi, 2) om der ved behandlingen er tegn på udvikling af hjernestammeiskæmi,  

 herunder centralt betingede neurologiske symptomer som kvalme, opkastning,  

 svimmelhed eller snurrende fornemmelser i arme i tilknytning til manipulation  

 af halshvirvelsøjlen.
3.2.3. Behandlingsteknikker Der bør ikke rutinemæssigt anvendes rotationsbehandling af  

 nakkehvirvelsøjlens to øverste bevægesegmenter.
 Alternative behandlingsformer som f.eks. bløddelsbehandling, artikulering  

 (mobilisering af hypomobile led ved hjælp af rytmiske bevægelser og  

 muskel-energiteknik samt myofascial release teknik bør overvejes, da disse  

 synes at indebære færre komplikationer.
4. Børn under 1 år Specielt for børn under 1 år understreges:
 a) At kiropraktorens opgave er undersøgelse, forebyggelse og eventuel  

 behandling af biomekaniske funktionsforstyrrelser hos børnene, og at  

 kiropraktoren derfor ikke varetager barnets generelle sundhedstilstand.
 b) At kiropraktoren har pligt til at afbryde behandlingen og henvise  

 barnet til en læge ved mistanke om lidelser, der ligger uden for  

 kiropraktorens virksomhed.
 c) At kiropraktoren sikrer sig, at kiropraktorens undersøgelse og  

 behandling ikke afholder forældrene fra den rutinemæssige kontakt til  

 sundhedsplejerske og de regelmæssige undersøgelser hos den praktiserende  

 læge.
 d) Ved undersøgelse af børn under 1 år skal kiropraktoren især være  

 opmærksom på, om barnet er i tilfredsstillende trivsel, herunder om barnet  

 har en normal vægtøgning, samt at barnet ikke frembyder tegn på  

 infektionssygdom.
 Drejer det sig om børn med biomekaniske funktionsforstyrrelser og kolik,  

 må bl.a. følgende sygdomme overvejes, inden behandlingen iværksættes:
- Obstipation, - medfødte anomalier (misdannelser i mave-tarmkanalen og urinvejene), - enzymsystemdefekter, - brokdannelse, - mavemundsforsnævring, - betændelsessygdomme i mave-tarmkanalen, eller - fejlernæring, herunder hyper-hypogalakti.
 Som hovedregel vil ovennævnte tilstande medføre tegn på manglende trivsel,  

 hvilket vil være konstateret ved undersøgelse af sundhedsplejerske og egen  

 læge.
