Typegodkendelse af materialer og konstruktioner I henhold til gældende bestemmelser skal forskellige materialer og  

 konstruktioner, som indgår i den konstruktive brandsikring i danske skibe,  

 være typegodkendt af Søfartsstyrelsen.
1. Gruppering af materialer og konstruktioner Følgende materialer og konstruktioner kan typegodkendes:
1.1. Isolationskonstruktioner for klasse A-skodder og -dæk 1.2. Klasse A-døre 1.3. Klasse B- og C-skodelementer 1.4. Klasse B- og C-døre 1.5. Overflademateriale med lav flammespredningsevne 1.6. Lak og maling 1.7. Dæksbelægning (nederste lag dæksbelægning) 1.8. Ubrændbare isolationsmaterialer 1.9. Klasse B- og C-loftskonstruktioner 1.10. Andre konstruktioner, som indgår i den konstruktive brandsikring,  

 hvortil der ikke er direkte krav om typegodkendelse, men hvor funktionen er  

 entydigt angivet i bestemmelserne, f.eks. brandspjæld, skod- og  

 dæksgennemføringer o.lign.
2. Ansøgning om typegodkendelse For at opnå en typegodkendelse skal anmodning herom stiles til  

 Søfartsstyrelsen, vedlagt brandprøvningsattest fra Statsprøveanstalten i  

 København eller andet anerkendt brandprøvningslaboratorium.
 Ansøgningen skal indeholde følgende oplysninger:
 2.1. Navn og adresse på firmaet, som fremstiller materialet eller  

 konstruktionen (kun fremstilleren kan få typegodkendelse).
 2.2. Materialets eller konstruktionens handelsnavn og/eller  

 typebetegnelse.
 3. Dokumentation som skal fremsendes:
 For materialer og konstruktioner under pkt. 1.1., 1.2., 1.3., 1.4., og  

 1.9.:
 3.1. Dokumentation for, at brandprøvningen er udført i henhold til IMO  

 Resolution A. 517 (13), herunder angivelse af temperaturkurver for de enkelte  

 målepunkter.
 3.2. Konstruktionstegninger med alle nødvendige mål (dørstørrelser,  

 isolationstykkelser materialetykkelser etc.) samt angivelse af alle benyttede  

 materialer.
 3.3. Dokumentation for ubrændbarhed for alle benyttede materialer, baseret  

 på IMO Resolution A. 472 (II).
 For materialer under pkt. 1.8.:
 3.7. Dokumentation for isolationsmaterialers ubrændbarhed, baseret på IMO  

 Resolution A. 472 (II).
 For konstruktioner under pkt. 1.10.:
 3.8. Attest for brandprøvning, udført efter nærmere aftale med  

 Søfartsstyrelsen i hvert enkelt tilfælde.
4. Identifikation 4.1. Materialer og konstruktioner, som typegodkendes, skal  

 identifikationsmærkes med godkendelsesnummer og evt. kategoribetegnelse.
 4.2. Denne mærkning vil blive nærmere angivet i godkendelsesskrivelsen.
 4.3. Mærkningen skal foretages på en sådan måde, at Søfartsstyrelsen kan  

 identificere materialet eller konstruktionen under opbygningen af den  

 konstruktive brandsikring.
5. Publikation og tidsbegrænsning 5.1. Når en typegodkendelse er udstedt, vil den blive offentliggjort i  

 »Skibstilsynets Meddelelser« og i »Skibstilsynets  

 godkendelsesbog«.
 5.2. En typegodkendelses gyldighed er tidsbegrænset til en 5-årig periode  

 fra udstedelsesdagen, men kan dog fornyes for en 5-årig periode efter nærmere  

 betingelser, som er angivet i »Skibstilsynets Meddelelser« nr. 314.
