Betænkning afgivet af Europaudvalget den 28. maj 2003 Betænkning over Forslag til  

 folketingsbeslutning om overgangsordning for Danmark ved EUs udvidelse  

 mod øst [af Kristian Thulesen Dahl m.fl. (DF)] 1. Udvalgsarbejdet Beslutningsforslaget blev fremsat den 11. december 2002 og var  

 til 1. behandling den 27. februar 2003. Beslutningsforslaget blev efter 1.  

 behandling henvist til behandling i Europaudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 17 spørgsmål til beskæftigelsesministeren  

 til skriftlig besvarelse, hvoraf denne har besvaret de 16.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF) indstiller beslutningsforslaget til  

  

 forkastelse.
Socialdemokratiets medlemmer af udvalget finder, at  

 EU-udvidelsen den 1. maj 2004 med Estland, Letland, Litauen, Polen, Tjekkiet,  

 Slovakiet, Ungarn, Slovenien, Malta og Cypern og med Bulgarien og Rumænien i  

 2007 er en historisk begivenhed.
Det er et farvel til et Europa præget af  

 deling, konfrontation og krige.
Det er et velkommen til et samarbejdende,  

 demokratisk Europa, der skal øge velstand og velfærd for alle europæere i  

 nord,  

 i syd, i øst og i vest.
Som ved tidligere EU-udvidelser giver det i Danmark og i andre  

 EU-lande anledning til en debat om, hvorvidt de nye landes indtræden udgør en  

 trussel mod vore egne forhold, en debat, hvor fokus er på den frie  

 bevægelighed  

 af arbejdskraft og udnyttelse af de sociale systemer til  

 »social turisme  

 «  

  .  

  Når  

 Når der er grobund for en sådan debat, er det, fordi flertallet af de nye  

 EU-lande er langt fattigere end de nuværende.
Med en høj levestandard og høj  

 social velfærd i Danmark og andre lande forsøger man at skabe det billede, at  

 millioner af fattige fra de nye medlemslande vil vælte ind over vore grænser  

 som underbetalt arbejdskraft til tvivlsomme midlertidige job for herefter at  

 udnytte det danske sociale system.
JuniBevægelsen har i forbindelse med en  

 dansk folkeafstemning tidligere forsøgt sig med plakaten  

    

 »40  

 millioner polakker ...  

 «  

 for at skabe en  

 folkelig frygt.
I forbindelse med EU-udvidelsen er argumentationen overtaget  

 af  

 Dansk Folkeparti, som er imod EU-udvidelsen og derfor skal have et argument  

 til  

 at begrunde, hvorfor det som det eneste parti i Danmark siger nej til  

 EU-udvidelsen.  

 Spørgsmålet om arbejdskraftens frie bevægelighed er for Dansk Folkeparti  

 velegnet, fordi det kan forene Dansk Folkepartis modstand mod EU og mod  

 udlændinge  

 og samtidig skabe en frygt i befolkningen for, at mange vil komme til Danmark  

 fra de nye lande, undergrave vores velorganiserede arbejdsmarked og snylte på  

 vores sociale velfærdssystem.
 Ser man på de tidligere EU-udvidelser, hvor mindre udviklede og  

 fattige lande blev medlemmer af EU, finder man det modsatte resultat af det  

 frygtens scenario, som Dansk Folkeparti politisk forsøger at opbygge over for  

 den danske befolkning:
Irland, som i 1973 blev medlem sammen med Danmark og  

 Storbritannien, var dengang et fattigt og mindre udviklet land  og  

 havde været  

 det i mange år.
I dag  30 år efter medlemskabet  har Irland i  

 kraft af  

 EU-medlemsskabet og EU-støtte udviklet sig til et rigt, moderne, veludviklet  

 samfund.
EU-medlemskabet blev den trampolin, hvorfra Irland kunne foretage  

 et  

    

 udviklingsmæssigt markant hop.
Det  

 samme gælder for andre nye og mindre udviklede lande, der er blevet medlemmer  

 af EU.
Og det er netop formålet med det europæiske samarbejde.
Vi løfter som  

 lande og folk hinanden fremad i udviklingen.
Da Grækenland, Spanien og Portugal blev medlemmer af EU, var der  

  som ved den forestående udvidelse  også en heftig debat om,  

 hvorvidt store  

 folkemasser ville søge til det langt rigere Nord- og Vesteuropa.
Der blev  

 derfor vedtaget en overgangsordning for arbejdskraftens frie bevægelighed for  

 disse lande.
Dengang var der mange gæstearbejdere fra de tre pågældende lande  

 i  

 de andre vesteuropæiske lande.
De nye udviklingsmuligheder i de tre lande som  

 følge af EU-medlemskabet betød imidlertid, at de fleste tog hjem til deres  

 egne  

 lande for at få gavn af det udviklingsløft, som medlemskabet skabte.
Historien har siden vist et markant udviklingsløft i alle tre  

 lande i kraft af EU-medlemskabet.
I dag er der ingen strøm af arbejdskraft  

 fra  

 Sydeuropa til Nordeuropa, men snarere en strøm af pensionister fra nord til  

 sydens sol og varme.
Da de tre lande blev medlemmer af EU, var der økonomisk store  

 forskelle mellem dem og de daværende EU-lande.
Bruttonationalproduktet (BNP)  

 pr. indbygger forholdt sig som 10 til 3 mellem de rigeste og de fattigste  

 EU-lande.
Selv i dag er der store forskelle mellem de rigeste EU-lande   

 Luxembourg og Danmark  og så det fattigste EU-land, Grækenland.
Trods  

 totalt  

 fri bevægelighed for arbejdskraft og klare regler siden 1971 om ret til  

 social  

 beskyttelse er det meget, meget få borgere i de nuværende 15 EU-lande, der  

 benytter sig heraf.
Arbejdskraftens bevægelighed på tværs af landegrænserne i  

 Europa er ikke ret stor: et par millioner ud af en samlet befolkning på 386  

 millioner. mennesker i de 15 EU-lande.
Fraregnes de, der bor i  

 grænseområderne,  

 og som pendler dagligt til nabolandet for at arbejde, f.eks. over Øresund og  

 ved den dansk-tyske grænse, samt de, der arbejder i europæiske/internationale  

 organisationer og virksomheder, så er arbejdskraftens bevægelighed helt  

 ubetydelig og i nogle tilfælde bekymrende lav, fordi ledige ikke får job, som  

 er ubesatte andre steder.
Når arbejdskraftens bevægelighed over landegrænserne  og i  

 mange lande også internt  er så lille, så er det, fordi det ikke  

 forekommer  

 særlig attraktivt for de fleste at blive fremmedarbejder i et andet land,  

 hvor  

 man ikke taler sproget, ikke kender samfundet og dets kultur, og fordi  

 familie,  

 naboer, venner og bekendte og det hjemlige trækker langt mere end en eventuel  

 økonomisk gevinst ved at tage et job i et andet land.
Højere lønninger står  

 ikke alene, men følges af højere priser, leveomkostninger og skat, så det  

 samlede billede er for de fleste ikke særlig attraktivt.
Her er mønsteret i  

 Vest- og Østeuropa ret ens.
 Med nye udviklings-, beskæftigelses- og karrieremuligheder i  

 eget land efter medlemskab af EU trækker det ikke at udvandre som  

 arbejdskraft  

 til et andet land.
Når det gælder ind- og udvandring, taler man om en  

 »pull og push-proces  

 «  

  en trække- og skubbe-proces: Bedre muligheder og vilkår  

 trækker mennesker til, men denne trække-effekt står sjældent alene.
Der skal  

 også være en skubbe-effekt i folks eget land, f.eks. at det hele virker  

 håbløst, for så vil drømmen om en ny og bedre tilværelse et andet sted  

 medvirke  

 til at få mennesker til at  

    

 bryde op,  

 forlade deres eget land og udvandre.
Så stærke processer synes ikke at være  

 til  

 stede i dagens Europa, heller ikke i de Øst- og Centraleuropæiske lande.  

 EU-medlemskabet skaber tværtimod langsigtede perspektiver for landenes  

 udvikling og befolkningernes muligheder.
EU-medlemskabet mindsker dermed i  

 sig  

 selv behovet for og lysten til at udvandre til den vestlige del af Europa, nu  

 hvor alle er med i den samme forening  EU.
Dansk Folkepartis modstand  

 mod  

 EU-udvidelsen bygger derfor på den fejlagtige opfattelse, at blot vi skærmer  

 vores grænse mod de andre og holder dem ude, så kan vi hygge os i smug.  

 Fejlen  

 er, at sådan er hverken Europa eller verden indrettet i dag.
Fundamentet  

 under  

 vores samfund, værdier og kultur styrkes ikke ved en nationalistisk  

 isolation,  

 men kun ved, at vi sammen med vore naboer i Europa skaber ordentlige vilkår  

 for  

 alle europæere, og at vi lærer af hinanden.
De ti nye lande, der bliver medlemmer af EU den 1. maj 2004, og  

 de to, der bliver medlemmer i 2007, udgør den første store udvidelse med  

 hovedsagelig langt fattigere lande end de nuværende EU-lande.
Kun de to  

 middelhavslande Cypern og Malta samt Slovenien er rigere end det fattigste  

 EU-land, Grækenland.
Alle de andre lande ligger under Grækenlands niveau,  

 også  

 de tre baltiske lande og Polen, som er Danmarks nærmeste naboer.
Forholdet i  

 rene  

 tal i BNP pr. indbygger er 10 til 1 fra det rigeste til det fattigste EU-land  

 efter udvidelsen.
Det virker meget voldsomt.
Måles der i købekraft, så er  

 forholdet  

    

 3 til 1 og dermed mere  

 overkommeligt.
Det vil tage en lang årrække for de nye EU-lande at nå op på de  

 nuværende EU-landes gennemsnitlige niveau.
Det kræver meget af de nye lande.  

 Det vil også kræve meget af de nuværende EU-lande.
EU-medlemskabet skaber stabile rammer for de nye EU-lande.
Det  

 sætter klare mål for forandringsprocessen i landene og dermed muligheder, som  

 ikke ville eksistere uden for EU.
 Landenes befolkninger ser klart de politiske, økonomiske og  

 udviklingsmæssige perspektiver i at blive dele af det fælles Europa, som de  

 historisk og kulturelt altid har hørt til, kun afbrudt af 50 års kommunisme,  

 som satte deres udvikling i stå.
De nye EU-lande har historisk bidraget meget til Europas  

 udvikling.
Og de har meget at byde på i fremtiden.
De har veluddannede  

 befolkninger, traditioner for velorganiserede samfund samt mål om social  

 velfærd  

 for befolkningerne.
Der er derfor mange værdi-, kultur- og holdningsmæssige  

 fællestræk mellem vore lande trods de materielle og økonomiske forskelle.  

 Potentialet for fremtiden er derfor stort, nu hvor EU-medlemskabet bliver en  

 realitet. Økonomisk er opgaven for de nuværende EU-lande overkommelig og  

 inden  

 for det nuværende EU-budgets rammer på samlet 1,27 pct. af EU-landenes BNP.  

 De  

 nye landes samlede BNP udgør kun 4,9 pct af de 15 EU-landes BNP.
Det er lig  

 med  

 Hollands BNP og i øvrigt på størrelse med hele Ruslands BNP.
Mens vi i Vesteuropa har lav økonomisk vækst, har de nye  

 EU-lande høj økonomisk vækst, og deres udviklingsbehov vil være en drivkraft  

 for økonomi og beskæftigelse i fremtidens Europa.
De økonomiske og sociale  

 forskelle i Europa skal udlignes gennem de nye medlemslandes øgede aktivitet  

 og  

 EU-investeringer i landenes infrastruktur og udvikling.
Der er ikke tale om  

 fordeling af den nuværende rigdom, men om at skabe en udvikling, hvor de  

 fattige i Europa bliver rigere, uden at vi i den rige del af Europa af den  

 grund bliver fattigere.
Derfor må det forudses, at den frie bevægelighed for  

 arbejdskraft ikke fører til en folkevandring fra de nye til de nuværende  

 EU-lande.
Men selvfølgelig vil flere end i dag søge et job på den anden side  

 af  

 den gamle øst-vest-grænse eller et andet sted i Europa, hvis det kan sikre en  

 bedre indkomst og løse et arbejdskraftproblem.
Det vil i et vist omfang være  

 ufaglærte og faglærte, som kortvarigt vil søge et job.
Det vil være unge og  

 veluddannede, som ikke blot går efter at tjene penge, men også efter at få  

 erfaringen fra at arbejde i et andet land.
Spørgsmålet er: Vil det vælte  

 arbejdsmarkedet omkuld i Danmark og andre vesteuropæiske lande, og vil det  

 betyde, at der hermed sikres fri adgang til spekulation i brug af det sociale  

 system til at modtage ydelser  og i en række tilfælde tage dem med sig  

 til  

 hjemlandet? Denne debat har eksisteret, siden Danmark blev medlem af EU.
Den  

 har ved alle danske folkeafstemninger været misbrugt af nejsiden til over for  

 den danske befolkning at tegne det skræmmebillede, at den danske  

 arbejdsmarkedsmodel og det danske velfærdssystem er truet af EU-samarbejdet  

 og  

 EU-udvidelserne.
Senest under eurokampagnen blev det til en debat om efterløn  

 og folkepension, som helt igennem var en forvrøvlet diskussion.
Når der kan  

 spilles så voldsomt på denne frygt, skyldes det den danske selvopfattelse, at  

 vores velfærdssystem er Europas  verdens  bedste på alle områder,  

 og at  

 resten af Europa ikke tilnærmelsesvis har udviklet samme sociale velfærd.  

 Udgangspunktet er imidlertid forkert.
Lande med samme udviklingsniveau som  

 Danmark har også udviklede velfærdssystemer, om end organiseret anderledes.  

 Alle lande i Europa  også de nye lande  har en velfærdstradition.  

 Det er  

 derfor, vi kan tale om  

 »det sociale  

 Europa  

 «  

 , for på dette felt adskiller  

 Europa sig fra alle andre kontinenter i verden.
EU-udvidelsen betyder derfor  

 også, at fundamentet under landene som velfærdssamfund styrkes, fordi vi  

 sætter  

 os fælles mål herfor i EU, og fordi vi i EU samarbejder om  som et  

 supplement  

 til vore nationale systemer  at sikre vore borgere sociale rettigheder,  

 når de  

 arbejder, bor, studerer osv. i et andet EU-land.
På arbejdsmarkedet har vi i Danmark tildelt arbejdsmarkedets  

 parter og deres aftaler en markant rolle, og vi bruger kun lovgivning til at  

 supplere med, hvorimod andre lande  også i Norden  lovgiver mere,  

 som en  

 slags  

 »bund  

 «  

 , mens parterne så forhandler sig til yderligere rettigheder.  

 Den danske model har sin styrke ved aftaler, men sin svaghed ved ikke at være  

 dækkende for alle.
Den danske model tjener i dag som inspiration for  

 udviklingen af den fremtidige model for arbejdsmarkedets parter i Europa,  

 samtidig med at den danske model forbedres til at håndtere den europæiske  

 udfordring.
Med de fælles regler i EU i forbindelse med arbejdskraftens frie  

 bevægelighed og de sociale rettigheder er det målet at sikre, at borgere, som  

 arbejder, bor eller studerer i et andet land, ikke havner i en gråzone uden  

 sociale rettigheder eller på et gråt/sort arbejdsmarked.
Vi vil ikke have et  

 EU, hvor vi får millioner af mennesker, der er uden social beskyttelse, som  

 det  

 bl.a. kendes fra USA.
EU-udvidelsen stiller derfor krav om at styrke det  

 sociale Europa frem for at svække det og til at styrke arbejdsmarkedets  

 parters  

 rolle i de enkelte lande og i EU, så der er styr på udviklingen.
De fælles  

 regler skal samtidig sikre landene i forhold til de forpligtelser, de har  

 over  

 for mennesker fra andre EU-lande, som i perioder arbejder i deres land.
Siden 1971  altså før Danmark blev medlem  har der i EU  

 eksisteret klare regler for sociale rettigheder for vandrende arbejdstagere  

 m.v.
Der findes klare regler for arbejdsløshedsdagpenge, efterløn, pension  

 m.v.
 Aftaler om lovgivning på EU-niveau om bl.a. arbejdsmiljø,  

 udstationering, arbejdstid, deltidsansatte, vikarer, europæiske  

 samarbejdsudvalg m.v. er alt sammen med til at sikre, at de velorganiserede  

 forhold, der hersker på arbejdsmarkedet i Danmark og andre lande, ikke  

 undergraves, men suppleres i EU som et svar på den europæisering og  

 internationalisering, der sker af økonomien, virksomhederne og  

 arbejdsmarkedet  

  uanset EU eller ej.
Disse regler og aftaler udstrækkes med EU-udvidelsen til de nye  

 EU-lande og deres borgere.
Det er samtidig en beskyttelse for de nuværende  

 lande og befolkninger imod, at et velorganiseret arbejdsmarked og  

 velfærdssamfund kan undergraves i form af lønmæssig og social dumping.
 I spørgsmålet om arbejdskraft fra Øst- og Centraleuropa er der  

 udarbejdet en række undersøgelser af, hvor mange der forventes at søge  

 arbejde  

 i de nuværende EU-lande de kommende årtier.
Der tales om et tal på 4 millioner mennesker.
I forhold til  

 Danmarks befolkning virker det voldsomt, men i forhold til de 386 millioner  

 indbyggere i de nuværende EU-lande er der tale om ca. 1 pct. af den samlede  

 befolkning i løbet af en årrække.
Fordeles det på landene, er der tale om  

 relativt små tal land for land.
For Danmarks vedkommende forventes det, at  

 antallet af øst- og centraleuropæere, der vil søge arbejde i Danmark de næste  

 30 år, vil udgøre ca. 29.000 personer.
Det er under 1.000 personer pr. år til  

 ledige job.
Mon ikke vi i Danmark skulle kunne klare denne opgave, hvis  

 arbejdspladserne i øvrigt er der? Interessen for at søge job uden for eget  

 land  

 vil formentlig aftage med tiden i takt med, at udviklingen går fremad i eget  

 land.
Perioden frem til 2030 er samtidig den periode, hvor arbejdsstyrken i  

 Danmark ventes at falde og antallet af ældre stige med 225.000 mennesker, så  

 der vil blive mangel på arbejdskraft.
 At bruge dette som undskyldning for at sige nej til  

 EU-udvidelsen, som Dansk Folkeparti gør det, er derfor udtryk for en  

 primitiv,  

 snæversynet og kortsigtet nationalisme.
De eventuelle problemer, der kan opstå på det danske  

 arbejdsmarked og med hensyn  

    

 til det  

 danske velfærdssystem som følge af den frie bevægelighed for arbejdskraft, er  

 ikke snævert knyttet til EU-udvidelsen.
Også af den grund er det helt  

 urimeligt  

 og uacceptabelt, at Dansk Folkeparti siger nej til EU-udvidelsen og det  

 EU-medlemskab, som landenes befolkninger siger ja til ved folkeafstemninger.
Socialdemokraterne skønner ikke, at Danmark som følge af  

 EU-udvidelsen og den frie bevægelighed for arbejdskraft vil stå med et stort  

 problem med tilgang af arbejdskraft fra Øst- og Centraleuropa.
Det samme  

 gælder  

 hvad angår eventuelle muligheder for at udnytte det danske sociale  

 velfærdssystem.
Alligevel tager Socialdemokraterne disse spørgsmål dybt  

 alvorligt, for der skal ikke herske tvivl om, at vi vil sikre et fortsat  

 velorganiseret dansk arbejdsmarked i samarbejde med arbejdsmarkedets parter,  

 så  

 eventuel udenlandsk arbejdskraft ikke risikerer at blive underbetalt og  

 udnyttet til skade for danske lønmodtagere.
Det vil vi derfor i de  

 igangværende  

 forhandlinger med regeringen løse inden udvidelsen den 1. maj 2004. Med  

 hensyn til  

 det sociale velfærdssystem vil vi ligeledes tage hånd om eventuelle særskilte  

 problemer i forbindelse med EU-udvidelsen, så de ikke skader muligheden for  

 den  

 frie bevægelighed.
 Spørgsmålet om legal arbejdskraft fra Øst- og Centraleuropa må  

 ikke sammenblandes med spørgsmålet om illegal arbejdskraft, som skal bekæmpes  

 målrettet af politiet, retsmyndighederne og arbejdsmarkedets parter.  

 Socialdemokraterne har sammen med fagbevægelsen spillet en aktiv rolle for at  

 få strammet lovgivningen og myndighedernes indsats over for illegal  

 arbejdskraft.
Socialdemokraternes mål er, at vi fremover i Danmark har et  

 velfungerende, velorganiseret arbejdsmarked og velfærdssamfund, men at det  

 også  

 udvikles i alle lande i Europa, og at vi i fællesskab  som et  

 supplement til vore  

 landes systemer  får skabt en forhandlingsmodel i Europa for  

 arbejdsmarkedets  

 parter samt et socialt Europa på de grænseoverskridende områder.
Det er det  

 stærkeste fundament overhovedet for, at vi kan bevare, forny og udvikle vore  

 velfærdssamfund.
 At tage befolkningerne i Øst- og Centraleuropa som gidsler for  

 dette spørgsmål, der i forhold til udvidelsens perspektiver kun er af  

 begrænset  

 omfang og muligt at løse, viser Dansk Folkepartis manglende udsyn og respekt  

 for landenes befolkninger.
 Et  

  

 mindretal  

  

 i  

 udvalget (DF) indstiller beslutningsforslaget til  

  

 vedtagelse uændret.
 Dansk Folkepartis medlemmer af udvalget påpeger, at Dansk  

 Folkeparti gennem flere år har opfordret såvel den tidligere som den  

 nuværende  

 regering til at iværksætte et analysearbejde forud for udvidelsen af EU mod  

 øst.
 Sund fornuft og forsigtighed taler for, at en så vidtrækkende  

 beslutning som udvidelsen af EU fra 15 til 25 medlemslande først burde  

 træffes  

 efter, at man i hvert medlemsland, herunder naturligvis Danmark, havde  

 gennemført  

 grundige analyser og overvejelser.
 Ikke mindst for Danmark, der kun omfatter ca. 1,5 pct. af den  

 samlede befolkning i det nuværende EU og ca. 1,25 pct. af befolkningen i det  

 udvidede EU, er det vigtigt at gøre sig konsekvenserne af EU-udvidelsen  

 klare.  

 Det danske velfærdssamfund er resultatet af gradvise reformer af samfundet  

 gennem mange generationer, og den danske velfærdsmodel har skabt udstrakt  

 social tryghed, lige muligheder og lige adgang til en lang række sociale  

 tilbud  

 inden for undervisning, social- og sundhedsvæsen m.v., som det selvsagt  

 påhviler os at værne om.
Ved udvidelsen af EU opnår et meget betydeligt antal personer  

 fra de europæiske lande, der har den mindst udviklede økonomi, adgang til at  

 etablere sig eller tage arbejde i det nuværende EU, herunder i Danmark.
Alene  

 de nye medlemslande, der ligger nærmest ved Danmark  Polen og de  

 baltiske  

 lande, Estland, Letland og Litauen  har tilsammen mere end 45 millioner  

 indbyggere eller næsten 7 gange så mange indbyggere som Danmark.
Disse lande  

 har en levestandard på kun cirka en tredjedel af levestandarden i Danmark,  

 cirka tre gange så høj arbejdsløshed og lønninger, der udgør en brøkdel af de  

 danske.  

    

 Det ville være  

    

 naturstridigt, hvis ikke store grupper af  

 disse landes arbejdsstyrke ville være tiltrukket af de højere danske  

 lønninger  

 og den højere sociale velfærd her i landet.  

    

 Det kan true arbejdsmarkedet med hensyn til det lønniveau, der er aftalt  

 mellem arbejdstagere og arbejdsgivere, og det kan true selve den danske  

 velfærdsmodel.
Såvel den tidligere regering som den nuværende har konsekvent  

 afvist, at østudvidelsen kunne repræsentere noget problem for Danmark.
I  

 modsætning til f.eks.
Tyskland og Østrig har Danmark heller ikke villet tage  

 forbehold over for arbejdskraftens frie bevægelighed.
Først på et meget sent  

 tidspunkt, i efteråret 2002, under selve optagelsesforhandlingerne,  

 anerkendte  

 regeringen , at der måske kan foreligge et problem, for så vidt angår misbrug  

 af danske sociale ydelser, og nedsatte på den baggrund en tværministeriel  

 arbejdsgruppe, der den 11. april 2003 har afgivet en rapport under titlen  

 »Danske sociale ydelser i lyset af udvidelsen  

 af EU  

 «  

 (bilag 901).
 Rapporten beskæftiger sig ikke med det lønpres, som mange  

 forventer, når arbejdskraft fra Polen, Estland, Letland og Litauen lovligt  

 kan  

 søge til Danmark og underbyde dansk arbejdskraft med lavere lønkrav.
Rapporten fra den tværministerielle arbejdsgruppe godtgør, hvad  

 Dansk Folkeparti hele tiden har påvist, nemlig at risikoen for et misbrug af  

 danske sociale ydelser og dermed reelt en underminering af det danske  

 velfærdssystem er nærliggende og reel.
I rapporten peges således særligt på,  

 at  

 »utilsigtet  

 «  

 brug af danske sociale ydelser er særlig markant på tre  

 områder, hvor mulighederne for at imødegå utilsigtet brug er begrænset.  

    

 De tre områder, der omtales i rapporten,  

 bl.a. på side 5, er:
 Kontanthjælpsområdet.  

  

 Arbejdstagerbegrebet er meget bredt efter EF-Domstolens praksis, og status  

 som  

 arbejdstager giver ret til kontanthjælp til personer, der ikke fuldt ud kan  

 forsørge  

 sig selv.
 Børnepasningsorlovsydelsen  

  

 kan tages med ud af landet.
 Dagpenge ved sygdom,  

 fødsel og adoption.  

  

 Der opnås hurtigt (efter et kort arbejdsforhold) ret  

 til ydelserne, og de kan tages med ud af landet.
 Derudover omtaler rapporten, at  

  

 dagpengeydelser ved arbejdsløshed og social pension  

  

 er mindre  

 sårbare områder end de tre førnævnte, men utilsigtet brug vurderes som en  

 mulighed.
Uanset at embedsmandsrapporten giver Dansk Folkeparti ret i  

 partiets advarsler om misbrugsmuligheder, må det med stor beklagelse  

 konstateres, at regeringen ikke er indstillet på at træffe forholdsregler,  

 der  

 kan beskytte arbejdsmarkedet og den danske sociale velfærd mod presset fra de  

 nye medlemslande.
Regeringen har ladet forstå, at den vil tale med de  

 politiske  

 partier om sagen, men først til august 2003 forventes reelle forhandlinger  

 indledt.
Det er efter Dansk Folkepartis opfattelse helt  

 utilfredsstillende.
Folketinget behandler samtidig med nærværende  

 beslutningsforslag regeringens forslag til lov om Den Europæiske Unions  

 udvidelse med Tjekkiet, Estland, Cypern, Letland, Litauen, Ungarn, Malta,  

 Polen, Slovenien og Slovakiet (L 222, fremsat den 30. april 2003).  

    

 Det er et både rimeligt og relevant ønske at  

 kæde beslutningen om udvidelsen med de ti nye lande sammen med en beslutning  

 om  

 de nødvendige forholdsregler, der kan beskytte det danske samfund mod de  

 trusler imod vores velfærd og arbejdsmarked, som Østudvidelsen udgør.
Når  

 Tyskland og Østrig har fundet det nødvendigt at beskytte tyske henholdsvis  

 østrigske interesser ved, at de to lande sikrer sig 7-årige  

 overgangsordninger  

 for arbejdskraftens frie bevægelighed, ville det være helt naturligt, at  

 Danmark traf tilsvarende forholdsregler.
Der er under udvalgsbehandlingen stillet en række spørgsmål, og  

 Dansk Folkeparti har anmodet om at få optrykt spørgsmål nr. 3, 4, 5, 6, 7,  

 11,  

 12, 13 og 15 med besvarelser.
Efter Dansk Folkepartis opfattelse viser  

 besvarelserne af spørgsmål nr. 3, 6 og 11, at regeringen i sine overvejelser  

 ikke har taget hensyn til virkningerne af, at Tyskland og Østrig forlanger  

 overgangsordninger.
Svarene på spørgsmål nr. 5, 13 og 15 viser, at man ikke  

 rettidigt er gået i gang med at vurdere og forberede Østudvidelsens  

 konsekvenser for arbejdsmarkedet.
Endelig tyder besvarelsen af spørgsmål nr.  

 12  

 efter Dansk Folkepartis opfattelse på en urealistisk forventning om, at  

 aflønning af arbejdstagere fra Østeuropa vil ske i overensstemmelse med  

 danske  

 overenskomster.
De hidtidige erfaringer med ulovligt indvandret arbejdskraft  

 fra de pågældende lande har tværtimod godtgjort, at mange  når de først  

 er her  

  arbejder under langt ringere vilkår, end overenskomsterne foreskriver.
Der er samtidig en del uklarhed om, hvilken overenskomst en  

 polsk entreprenør skal arbejde efter i Danmark.
Hvis et polsk firma får  

 hovedentreprisen på en opgave i Danmark og selv medbringer alle arbejderne  

 fra  

 Polen, vil det efter al sandsynlighed være den polske overenskomst, der skal  

 arbejdes efter, og dermed vil det medføre unfair konkurrence for de danske  

 arbejdere.
Hvis det bliver den danske overenskomst, der bliver gældende, er  

 det  

 eneste, den sikrer, at de polske arbejdere så skal have den danske  

 mindsteløn.  

 Dermed vil der stadigvæk være tale om konkurrenceforhold, som de danske  

 virksomheder ikke kan konkurrere under.
Dansk Folkeparti finder det uforståeligt og i realiteten direkte  

 uansvarligt, at regeringen ligesom de tidligere regeringspartier har afvist B  

 56. Dansk Folkeparti advarer mod det pres på arbejdsmarkedet og på det danske  

 velfærdssystem, der kan blive konsekvensen af, at Danmark undlader at  

 forlange  

 en overgangsordning.
Dansk Folkeparti opfordrer derfor Folketingets øvrige  

 partier til endnu en gang at overveje deres indstilling.
 Kristeligt Folkeparti, Tjóðveldisflokkurin, Inuit  

 Ataqatigiit og Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

    

 Eva Kjer Hansen (V)  

    

 Jens Kirk (V)  

    

 Thor Gunnar Kofoed (V)  

    

 Tina Nedergaard (V)  

    

 Kristian Thulesen Dahl (DF)  

    

 Karina Sørensen (DF)  

    

 Lars Barfoed (KF)  

    

 Gitte Seeberg (KF)  

    

 Claus Larsen‑Jensen (S)  

  

  fmd.  

  

    

 Henrik Dam Kristensen (S)  

    

 Sophie Hæstorp Andersen (S)  

    

 Ritt Bjerregaard (S)  

    

 Jan Petersen (S)  

    

 Villy Søvndal (SF)  

    

 Elisabeth Arnold (RV)  

    

 Keld Albrechtsen (EL) Kristeligt Folkeparti, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 56 Bilagsnr.
Titel 1 Meddelelse om åbning for spørgsmål 2 Spm. 1 om, hvilke undersøgelser af arbejdskraftens frie  

 bevægelighed Tyskland og Østrig baserer deres politik på, til  

 beskæftigelsesministeren Spm. 2 om overgangsordningerne for arbejdskraftens frie  

 bevægelighed i andre lande end Tyskland og Østrig, til  

 beskæftigelsesministeren Spm. 3 om undersøgelser af arbejdskraftens frie  

 bevægelighed, der tager højde for politikken i Tyskland og Østrig, til  

 beskæftigelsesministeren Spm. 4 om regeringens vurdering af en svensk rapport om  

 arbejdskraftens frie bevægelighed, til beskæftigelsesministeren Spm. 5 om Danmarks økonomiske fordele ved arbejdskraftens  

 frie bevægelighed, til beskæftigelsesministeren Spm. 6 om, hvilke undersøgelser af arbejdskraftens frie  

 bevægelighed der indgår i den danske regerings beslutningsgrundlag, til  

 beskæftigelsesministeren Spm. 7 om den forventede udvikling i den danske  

 arbejdsstyrke i perioden 2004-2009, til beskæftigelsesministeren Spm. 8 om, hvilke økonomiske gevinster udvidelsen  

 forventes at medføre for nye og nuværende medlemslande, til  

 beskæftigelsesministeren Spm. 9 om de økonomiske konsekvenser af arbejdskraftens  

 frie bevægelighed i de nye medlemslande, til beskæftigelsesministeren Spm. 10 om øget udvandring fra Polen af højtuddannet  

 arbejdskraft, til beskæftigelsesministeren Spm. 11 om antallet af personer fra visse af de nye  

 medlemslande, der forventes at tage ophold i Danmark, til  

 beskæftigelsesministeren Spm. 12 om regeringens vurdering af presset på det danske  

 arbejdsmarked ved øget indvandring, til beskæftigelsesministeren Spm. 13 om fri etableringsret i Danmark for  

 håndværksvirksomheder fra de nye medlemslande, til beskæftigelsesministeren Spm. 14 om andelen af kriminelle blandt indvandrere fra  

 de baltiske lande, til beskæftigelsesministeren Spm. 15 om, hvilke nye kontrolopgaver udvidelsen vil  

 medføre for de offentlige myndigheder, til beskæftigelsesministeren Spm. 16 om arbejdsløsheden i de nye medlemslande på kort  

 og mellemlang sigt, til beskæftigelsesministeren Spm. 17 om konsekvenserne af en modernisering af  

 landbruget i de nye medlemslande, til beskæftigelsesministeren 3 Svar på spm. 1 om, hvilke undersøgelser af  

 arbejdskraftens frie bevægelighed Tyskland og Østrig baserer deres politik  

 på, fra beskæftigelsesministeren Svar på spm. 2 om overgangsordningerne for  

 arbejdskraftens frie bevægelighed i andre lande end Tyskland og Østrig, fra  

 beskæftigelsesministeren Svar på spm. 3 om undersøgelser af arbejdskraftens frie  

 bevægelighed, der tager højde for politikken i Tyskland og Østrig, fra  

 beskæftigelsesministeren Svar på spm. 4 om regeringens vurdering af en svensk  

 rapport om arbejdskraftens frie bevægelighed, fra beskæftigelsesministeren Svar på spm. 6 om, hvilke undersøgelser af  

 arbejdskraftens frie bevægelighed der indgår i den danske regerings  

 beslutningsgrundlag, fra beskæftigelsesministeren Svar på spm. 7 om den forventede udvikling i den danske  

 arbejdsstyrke i perioden 2004-2009, fra beskæftigelsesministeren Svar på spm. 11 om antallet af personer fra visse af de  

 nye medlemslande, der forventes at tage ophold i Danmark, fra  

 beskæftigelsesministeren Svar på spm. 12 om regeringens vurdering af presset på  

 det danske arbejdsmarked ved øget indvandring, fra beskæftigelsesministeren Svar på spm. 13 om fri etableringsret i Danmark for  

 håndværksvirksomheder fra de nye medlemslande, fra beskæftigelsesministeren Svar på spm. 15 om, hvilke nye kontrolopgaver udvidelsen  

 vil medføre for de offentlige myndigheder, fra beskæftigelsesministeren 4 Svar på spm. 5 om Danmarks økonomiske fordele ved  

 arbejdskraftens frie bevægelighed, fra beskæftigelsesministeren Svar på spm. 8 om, hvilke økonomiske gevinster udvidelsen  

 forventes at medføre for nye og nuværende medlemslande, fra  

 beskæftigelsesministeren Svar på spm. 9 om de økonomiske konsekvenser af  

 arbejdskraftens frie bevægelighed i de nye medlemslande, fra  

 beskæftigelsesministeren Svar på spm. 10 om øget udvandring fra Polen af  

 højtuddannet arbejdskraft, fra beskæftigelsesministeren Svar på spm. 14 om andelen af kriminelle blandt  

 indvandrere fra de baltiske lande, fra beskæftigelsesministeren Svar på spm. 17 om konsekvenserne af en modernisering af  

 landbruget i de nye medlemslande, fra beskæftigelsesministeren 5 1. udkast til betænkning Bilag 2 Nogle af udvalgets spørgsmål til udenrigsministeren  

 og dennes svar herpå Spørgsmålene og udenrigsministerens svar herpå er optrykt efter  

 ønske fra DF.
 Spørgsmål 3:
Hvilke undersøgelser af vandrende arbejdstagere fra de nye  

 EU-lande ud over gallup-undersøgelsen i Ugebrevet A4 fra den 9. december 2002  

 tager højde for, at Tyskland og Østrig indfører overgangsordninger for den  

 østeuropæiske arbejdskraft? Svar:
Beskæftigelsesministeriet er ikke bekendt med, at der foreligger  

 undersøgelser om fremtidige arbejdskraftvandringer, der tager højde for de  

 overgangsordninger, som Tyskland og Østrig har bebudet at ville indføre.
Det  

 skyldes bl.a., at den konkrete udformning af et regelsæt i Østrig og Tyskland  

 endnu ikke er fastlagt.
 Spørgsmål nr. 4:
På hvilke konkrete punkter finder regeringen, at de forhold, der  

 gør sig gældende i den svenske rapport om EUs udvidelse og  

 arbejdskraftens  

 bevægelighed (  

 »EUs utvidgning och  

 arbetskraftens rörlighet  

 «  

 , SOU  

 2002:116), ikke gør sig gældende for danske forhold? Svar:
 Regeringen er enig i den svenske udreders vurdering af, at EUs  

 udvidelse næppe vil indebære alvorlige forstyrelser på arbejdsmarkedet.  

 Regeringen er samtidig enig med den svenske udredning i, at der på visse  

 områder er en risiko for utilsigtet brug af sociale ydelser, medmindre man  

 tager konkrete initiativer til imødegåelse heraf.
 Spørgsmål nr. 5:
Hvilke økonomiske fordele opnår Danmark ved ikke at indføre  

 overgangsordninger for arbejdskraftens frie bevægelighed (den såkaldte  

 win-win-situation)? Svar:
Det er regeringens opfattelse, at en fleksibel adgang til  

 konkrete ledige job på det danske arbejdsmarked vil være til  

 samfundsøkonomisk  

 gevinst, idet dette kan afhjælpe en fremtidig arbejdskraftmangel i udvalgte  

 sektorer.
Det skal dog bemærkes, at indvandring medfører både øgede  

 offentlige  

 indtægter og udgifter, og således ventes den finanspolitiske holdbarhed ikke  

 påvirket  

 Spørgsmål nr. 6:
Hvilke undersøgelser om konsekvenserne ligger til grund for den  

 nuværende og den forrige regerings beslutning om ikke at forlange  

 overgangsordninger for arbejdskraftens frie bevægelighed i forbindelse med  

 Østudvidelsen? Svar:
Regeringen bygger sine vurderinger af fremtidige  

 arbejdskraftvandringer på EU-kommissionens informationsnote af 6. marts 2001  

 »The Free Movement Of  

    

 Workers In The Context Of Enlargement  

 «  

 samt på en række europiske studier om  

 emnet.
Der henvises til beskæftigelsesministerens besvarelse til Folketingets  

 Europaudvalg, alm. del bilag 32, løbenr. 559. Herudover indgår den af  

 regeringen udarbejdede rapport om danske sociale ydelser i lyset af  

 EU-udvidelsen som baggrund for fastlæggelsen af et fremtidigt dansk regelsæt  

 på  

 området.
 Spørgsmål nr. 7:
Regeringen har i et notat til Folketingets Arbejdsmarkedsudvalg,  

 »EU-udvidelsen og vandrende  

 arbejdstagere  

 «  

 af 2. oktober 2002,  

 forklaret, at Danmark har brug for vækst i arbejdsstyrken.
Hvorledes hænger  

 dette sammen med den stadig stigende arbejdsløshed i Danmark? Der bedes om et  

 opdateret skøn over, hvor stor en arbejdsstyrke, opgjort i antal  

 arbejdstagere  

 inden for hovedområder, der efter regeringens opfattelse mangler i Danmark  

 set  

 i forhold til erhvervslivets forventede behov for yderligere arbejdskraft i  

 femårsperioden 2004 til 2009.
 Svar:
Regeringens vurdering af behovet for vækst i arbejdsstyrken  

 beror på en vurdering af den langsigtede demografiske udvikling.
De aktuelle  

 udsving i konjunkturerne ændrer ikke dette overordnede billede.
 Spørgsmål nr. 11:
Der foreligger flere forskellige skøn over, hvor stort et antal  

 personer fra de nye medlemslande der må forventes at tage ophold i Danmark  

 bl.a. med henblik på at opnå arbejde.
Regeringen har foreløbig afvist de  

 skøn,  

 der bl.a. har været indeholdt i Ugebrevet A4 fra den 9. december 2002.  

 Regeringen bedes derfor oplyse, hvilket skøn eller hvilke  

 sandsynlighedsberegninger regeringen selv arbejder med, i særdeleshed for så  

 vidt angår indrejse af personer fra Polen, Estland, Letland og Litauen.
I  

 besvarelsen bedes anført de talmæssige skøn, der tager højde for Tysklands og  

 Østrigs bebudede forbehold.
Hvis regeringen ikke har gjort sig nogen  

 overvejelser om antallet af indrejsende, bedes dette oplyst.
Ligeledes bedes  

 det oplyst, hvis der slet ikke foreligger talmæssige skøn (bortset fra  

 Ugebrevet A4), der tager hensyn til Tysklands og Østrigs forbehold.
 Svar:
 Der henvises til beskæftigelsesministerens besvarelse til  

 Folketingets Europaudvalg, alm. del bilag 32, løbenr. 559. Der er i  

 vurderingerne ikke taget højde for det regelsæt, der måtte blive taget i  

 anvendelse i Østrig og Tyskland, da der endnu ikke foreligger oplysninger om  

 udformningen heraf.
 Spørgsmål nr. 12:
Er regeringen enig eller uenig i, at det danske arbejdsmarked  

 vil komme under et væsentligt pres, herunder pres på lønningerne, hvis der  

 efter Østudvidelsen sker en væsentlig tilstrømning af østeuropæisk  

 arbejdskraft  

 til Danmark? Svar:
 Regeringen forventer ikke, at det danske arbejdsmarked herunder  

 lønningerne vil komme under et væsentligt pres som følge af østudvidelsen.  

 Det  

 skyldes dels, at tilstrømningen til det danske arbejdsmarked forventes at  

 blive  

 begrænset og dels, at aflønning af vandrende arbejdstagere fra de nye  

 EU-lande  

 forventes at ville ske i henhold til gældende overenskomster.
 Spørgsmål nr. 13:
Vil der efter Østudvidelsen være fri etableringsret her i landet  

 f.eks. for en polsk håndværksvirksomhed  eksempelvis murer- eller  

 tømrerforretning eller lignende håndværksfag  og vil det i bekræftende  

 fald  

 være tilladt for sådanne virksomheder at ansætte lavtlønnet arbejdskraft fra  

 deres hjemland, hvorved de pågældende virksomheder kan deltage i  

 tilbudsgivning  

 med betydelig lavere entreprisesummer end dem, tilsvarende danskejede  

 virksomheder kan tilbyde?  

    

 I bekræftende  

 fald bedes oplyst, om dette kan forventes at føre til arbejdsløshed hos  

 danske  

 lønmodtagere og til lukning af danske virksomheder.
Det bedes endvidere  

 oplyst,  

 om regeringen ser dette som en fordel for konkurrenceevnen her i landet eller  

 som en ulempe for de danske lønmodtagere.
 Svar:
EU-udvidelsen indebærer, at den frie etableringsret også  

 omfatter virksomheder fra de nye EU-lande.
I den udstrækning virksomheder fra  

 de nye EU-lande, der efter udvidelsen etablerer sig i Danmark, skulle ønske  

 at  

 rekruttere arbejdskraft fra deres hjemland, skal dette ske inden for rammerne  

 af det generelle regelsæt, der vil blive etableret på området.
 Spørgsmål nr. 15:
Hvilke nye kontrolopgaver vil påhvile politi og andre offentlige  

 myndigheder i forbindelse med østudvidelsen, herunder f.eks. opgaver med at  

 konstatere, at personer fra de nye medlemslande alene indrejser, når der  

 foreligger et ansættelsesforhold, og udvises, hvis dette ikke er tilfældet?  

 Foreligger der en samlet beskrivelse af myndighedernes praktiske  

 kontrolfunktioner og ansvar, eller er det hensigten, at danske myndigheder  

 kun  

 skal gribe ind efter henvendelse fra fagbevægelsen eller andre? Svar:
Udformningen af kontrolopgaver, og etablering af det fornødne  

 samarbejde mellem relevante myndigheder i den forbindelse, afventer en  

 politisk  

 stillingtagen til et fremtidigt dansk regelsæt vedr.
EU-udvidelsen og  

 vandrende  

 arbejdstagere.
