Landsskatteretskendelse A A/S klager for indkomståret 1999 over,  

 at selskabsbeskatningen har genbeskattet underskud fra sambeskattet  

 datterselskab.
 Det klagende selskab, hvis aktivitet  

 består i at udvikle og sælge næringspræparater, har været sambeskattet med  

 datterselskabet B AB, Sverige, som er likvideret pr. 6. juli 1998 og dermed i  

 moderselskabets indkomstår 1999 (regnskabsåret 1. maj 1998 - 30. april  

 1999).
B AB har for indkomstårene 1997  

 (regnskabsåret 1.5.1996  30.4.1997) og 1998 (1.5.1997  30.4.1998)  

 haft et  

 skattemæssigt underskud på hhv. 19.995 kr. og  

    

 14.819 kr. (hhv. 23.764 SEK og 17.169 SEK omregnet.
For indkomståret  

 1999 (perioden 1.5.1998 - 6.7.1998) er selvangivet en skattepligtig indkomst  

 på  

 0.
B AB´s skattemæssige underskud for  

 indkomståret 1997 på 19.915 kr. er modregnet i moderselskabets positive  

 skattemæssige overskud for dette år.
Det skattemæssige underskud for  

 indkomståret 1998 på 14.819 kr. er medregnet ved opgørelsen af  

 moderselskabets  

 skattemæssige underskud for dette år.
Selskabets revisionsfirma har i et brev  

 til skattemyndighederne af 15. marts 2000 bl.a. oplyst, at A A/S i  

 regnskabsårene 1993/94 og 1994/95 har ydet sit svenske datterselskab et  

 ansvarligt lån på 510.000 SEK, at A A/S den 6. juli 1998 i forbindelse med  

 afvikling  

 af B AB modtog 81.534 DKK i form af resterende fordringer og gæld i  

 selskabet,  

 at beløbet udgjorde afdrag på udlånet, og at det realiserede tab på  

 koncerngæld  

 ikke er fradragsberettiget.
Af dette brev samt revisionsfirmaets breve af 23.  

 februar og 17. april 2000 fremgår i øvrigt i relation til ligningslovens § 33  

 E, stk. 3, at det svenske datterselskab ikke havde værdier i form af  

 goodwill,  

 inventar eller lignende, og at A A/S ikke indenfor de seneste 5 år af  

 sambeskatningsperioden  

 har modtaget skattefrie udbytter eller aktieavancer, således at genbeskatning  

 af underskud efter denne bestemmelse højst udgør 0. Til støtte for  

 begrænsning  

 af genbeskatningsbeløbet efter denne bestemmelse er det endvidere anført, at  

 der ikke tidligere eller i forbindelse med afviklingen sker helt eller delvis  

 afhændelse af virksomheden til A A/S.
Der er i øvrigt henvist til  

 årsregnskaberne  

 for det svenske datterselskab.
Selskabsbeskatningen har ved  

 indkomstansættelsen for indkomståret 1999 medregnet genbeskatning af  

 underskud  

 ved ophævelsen af sambeskatningen med det svenske datterselskab med 34.814  

 kr.  

 (19.915 kr. + 14.819 kr.), jf. ligningslovens § 33 E.
Det er anført, at de  

 skattemæssige underskud, som A A/S har anvendt fra B AB for 1997 og 1998 i  

 alt  

 34.814 kr. til nedbringelse af egen skattepligtig indkomst anses for  

 skattepligtigt.
Der er henvist til, at der efter bestemmelsens stk. 2, 1.  

 punktum, såfremt der sker hel eller delvis afhændelse af virksomheden til et  

 koncernforbundet selskab, skal anvendes reglerne i bestemmelsens stk. 1, og  

 at  

 bestemmelsens stk. 3,  

    

 hvorefter  

 beskatning højest kan udgøre den fortjeneste, som datterselskabet ville have  

 opnået ved ophør af virksomhed og salg af aktiver til handelsværdi, hvilket  

 ville nedsætte beskatningen til 0, herefter ikke kan anvendes.
 Repræsentanten har nedlagt påstand om,  

 at den påklagede regulering bortfalder.
 Det er gjort gældende, at  

 genbeskatningen efter ligningslovens § 33 E begrænses til 0, jf.  

 bestemmelsens  

 stk. 3.
Det er anført, at der ikke i forbindelse  

 med likvidationen af det svenske datterselskab er overført aktiviteter til  

 andre koncernforbundne selskaber.
Likvidationsprovenuet udgjorde 0. A A/S  

 havde  

 ved likvidationen af B AB et ansvarligt udlån til datterselskabet på 510.000  

 SEK.
I forbindelse med likvidationen modtog A A/S 81.534 DKK i form af  

 resterende fordringer og gæld i selskabet.
Det resterende tab er ikke  

 fratrukket i indkomstopgørelsen for A A/S som følge af reglerne i  

 kursgevinstlovens § 4. Der er i forbindelse med likvidationen hverken sket  

 overdragelse af datterselskabsaktierne eller selskabets virksomhed til et  

 koncernselskab.
Aktierne kan ikke overdrages, idet datterselskabet blev  

 likvideret.
Der er ikke sket overdragelse af virksomhed til et andet  

 koncernselskab, idet der alene er overdraget restfordringer og enkelte  

 gældsposter til delvis dækning af moderselskabets fordring.
Enkeltstående  

 fordringer  

 og enkeltstående gældsposter kan ikke anses som en virksomhed.
 Landsskatteretten  

 udtaler:
 Det fremgår af ligningslovens § 33 E,  

 stk. 1. 1. punktum, at hvis et udenlandsk selskab, som udtræder af  

 sambeskatning efter selskabsskattelovens § 31, i sambeskatningsperioden har  

 haft underskud, som er fradraget i andre selskabers skattepligtige indkomst,  

 og  

 som ikke modsvares af senere års overskud, forhøjes moderselskabets  

 skattepligtige indkomst med et tilsvarende beløb i det indkomstår, hvor  

 selskabet  

 udtræder af sambeskatningen.
Ifølge ligningslovens dagældende § 33 E,  

 stk. 2, 1. punktum, finder stk. 1. 1. punktum, tilsvarende anvendelse, hvis  

 et  

 udenlandsk sambeskattet selskab helt eller delvis afhænder virksomheden til  

 et  

 koncernforbundet selskab.
Ved vurderingen af, om afhændelse af aktiver i  

 relation til ligningslovens § 33 E, stk. 2, 1. punktum, anses for at være hel  

 eller delvis afhændelse af virksomhed, må der tages udgangspunkt i den  

 almindelige skatteretlige forståelse af begrebet virksomhed, og  

 det må bero  

 på en konkret vurdering, om det, der afhændes, må anses for at være helt  

 eller  

 delvis afhændelse af virksomhed, jf. herved cirkulære nr. 82 af 29. maj 1997  

 om  

 international beskatning, punkt 6.5.3.4.2.
 Af ligningslovens § 33 E, stk. 3,  

 fremgår, at hvis sambeskatningen ophører som følge af salg af aktier, således  

 at moderselskabet sammen med koncernforbundne selskaber ikke længere  

 kontrollerer det udtrædende selskab, eller hvis sambeskatningen ophører som  

 følge af datterselskabets konkurs eller likvidation, uden at datterselskabets  

 virksomhed helt eller delvis overføres til koncernforbundne selskaber,  

 medregnes højst et beløb svarende til den fortjeneste, som datterselskabet  

 ville have opnået ved ophør af virksomhed og salg til handelsværdi af  

 aktiver,  

 der er i behold hos selskabet ved udløbet af det sidste indkomstår under  

 sambeskatningen, med tillæg af et beløb svarende til skattefri udbytter og  

 aktieavancer hidrørende fra det udenlandske selskab i de seneste fem år af  

 sambeskatningsperioden.
 Retten finder ud fra det i sagen  

 oplyste, at der ikke er grundlag for at antage, at der i forbindelse med  

 likvidationen af det svenske datterselskab er tale om hel eller delvis  

 afhændelse af virksomhed til et koncernforbundet selskab som nævnt i  

 ligningslovens  

 § 33 E, stk. 2, 1. punktum, og at sambeskatningen må anses at ophøre som  

 følge  

 af det pågældende datterselskabs likvidation, uden at datterselskabets  

 virksomhed helt eller delvis overføres til koncernforbundne selskaber,  

 således  

 at der højest kan medregnes et beløb beregnet som anført i ligningslovens §  

 33  

 E, stk. 3.
 Idet der i øvrigt ikke ses at være  

 uenighed om, at beregning efter ligningslovens § 33 E, stk. 3, vil medføre,  

 at  

 der ikke fremkommer noget beløb til genbeskatning, ses der herefter ikke at  

 være grundlag for at opretholde den påklagede regulering.
