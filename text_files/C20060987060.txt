Vejledning om Forbud mod  

 markedsføring af skørost fremstillet af et mejeri i Det Forenede Kongerige Baggrund Under inspektion i Det  

 Forenede Kongerige (UK) har Kommissionens Levnedsmiddel- og Veterinærkontor  

 påvist, at rå mælk, som ikke overholdt hygiejnekravene, var blevet  

 markedsført  

 og sendt til en autoriseret virksomhed, som forarbejdede mejeriprodukter  

 bestemt til konsum.
På denne baggrund har  

 Kommissionen stillet forslag om indførelse af beskyttelsesforanstaltninger  

 mod  

 visse produkter fra den berørte virksomhed, da disse produkter må formodes at  

 udgøre en alvorlig risiko for menneskers sundhed.
Et flertal af medlemsstater  

 har støttet Kommissionen heri.
 Kommissionen har med  

 beslutning 2006/694/EF af 13. oktober 2006 om forbud mod markedsføring af  

 skørost  

 fremstillet på et mejeri i Det Forenede Kongerige pålagt medlemsstaterne at  

 forbyde markedsføring af skørost fra det pågældende mejeri i UK, samt at  

 sørge  

 for opsporing, tilbageholdelse og bortskaffelse af alle resterende partier  

 skørost, som stammer derfra.
 Fødevarestyrelsen har derfor  

 udarbejdet bekendtgørelse nr. 1029 af 19. oktober 2006 om forbud mod  

 markedsføring af skørost fremstillet af et mejeri i Det Forenede Kongerige.  

 Bekendtgørelsen træder i kraft den 21. oktober 2006.
Forbud mod  

 markedsføring af skørost Med virkning fra 21. oktober  

 2006 er det forbudt at markedsføre skørost fremstillet af virksomheden  

 Bowland  

 Dairy Products Limited, autorisationsnummer UK PE 23, beliggende i Fulshaw  

 Hoad  

 Farm, Barrowford, Lancashire BB9 6RA, UK.
 Markedsføring  

  

 er defineret, i fødevareforordningens artikel 3,  

 nr. 8, som:
 Besiddelse af fødevarer  

 eller foder med henblik på salg, herunder udbydelse til salg eller anden  

 overførsel, som finder sted med eller uden vederlag, herunder selve salget og  

 distributionen og selve den overførsel, der sker på andre måder.
Dette betyder, at al skørost  

 fremstillet af den pågældende virksomhed i UK er omfattet af forbuddet   

 skørosten må således ikke opbevares på lager, forarbejdes eller afsættes til  

 andre.
Skørosten må alene bortskaffes i overensstemmelse med  

 biproduktforordningen.
Bortskaffelsen skal ske snarest muligt - indtil da må  

 skørosten opbevares på virksomhedens lager, og virksomheden skal træffe de  

 nødvendige foranstaltninger til at sikre, at skørosten ikke ved en fejl  

 bliver  

 anvendt på anden vis.
 Det bemærkes, at forbuddet  

 mod markedsføring gælder alle virksomheder, dvs. uanset om man har modtaget  

 skørosten direkte fra virksomheden i UK eller via en anden virksomhed.
 Da skørosten ikke overholder  

 kravene til fødevaresikkerhed, skal virksomheden reagere i overensstemmelse  

 med  

 artikel 19 i fødevareforordningen, dvs. virksomheden skal foretage  

 tilbagekaldelse af skørosten fra markedet og underrette myndighederne om  

 tilbagekaldelse og bortskaffelse.
Ved skørost forstås umodnet  

 ostemasse.
Dvs. det er forbudt at markedsføre umodnet ostemasse fremstillet  

 af  

 virksomheden i UK.
Hvis umodnet ostemasse opbevares i en periode vil den  

 normalt modne  denne modnede ostemasse er omfattet af forbuddet mod  

 markedsføring.
 Hvis den umodnede ostemasse  

 derimod, før ikrafttrædelsen af markedsføringsforbuddet, har undergået en  

 anden  

 form for forarbejdning end modning, er det derved fremkomne produkt ikke  

 omfattet af markedsføringsforbuddet eller kravet om tilbagetrækning.
 Forarbejdning  

  

 er defineret, i artikel 2, litra m, i  

 hygiejneforordningen, som:
 Enhver handling, der sikrer  

 en væsentlig ændring af det oprindelige produkt, bl.a. ved varmebehandling,  

 røgning, saltning, modning, tørring, marinering, ekstraktion, ekstrudering  

 eller en kombination af disse processer.
Virksomheden skal  

 dokumentere, at den har undladt at markedsføre skørosten henholdsvis  

 tilbagekaldt  

 allerede markedsført skørost og sørget for bortskaffelse i overensstemmelse  

 med  

 biprodukt-forordningen.
Virksomheden skal orientere myndighederne i  

 overensstemmelse med artikel 19 i fødevareforordningen om de forholdsregler,  

 der er truffet.
Hvis en virksomhed før bekendtgørelsen ikrafttræden havde  

 markedsført skørost til en anden virksomhed, kan bortskaffelsen i  

 overensstemmelse  

 med biproduktforordningen evt. foretages af den virksomhed, som har aftaget  

 skørosten - den afsendende virksomhed skal dog ligge inde med dokumentation  

 for  

 bortskaffelsen.
Anvendt lovgivning   

 	  

 Bekendtgørelse nr. 1029 af 19. oktober 2006 om forbud mod  

 markedsføring af skørost fremstillet af et mejeri i Det Forenede Kongerige.
   

 	  

 Fødevareforordningen: Europa-Parlamentets og Rådets forordning  

 (EF) nr. 178/2002 af 28. januar 2002 om generelle principper og krav i  

 fødevarelovgivningen, om oprettelse af Den Europæiske  

 Fødevaresikkerhedsautoritet  

 og om procedurer vedrørende fødevaresikkerhed.
   

 	  

 Hygiejneforordningen: Europa-Parlamentets og Rådets forordning  

 (EF) nr. 852/2004 af 29. april 2004 om fødevarehygiejne.
   

 	  

 Biproduktforordningen: Europa-Parlamentets og Rådets forordning  

 (EF) nr. 1774/2002 af 3. oktober 2002 om sundhedsbestemmelser for animalske  

 biprodukter, som ikke er bestemt til konsum.
