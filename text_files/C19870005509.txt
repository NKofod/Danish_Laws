Efter forvaltningslovens § 22 skal administrative afgørelser, når de  

 meddeles skriftligt, være ledsaget af en begrundelse, medmindre afgørelsen  

 fuldt ud giver den pågældende part medhold.
De nye regler har virkning fra  

 den 1. januar 1987.
 Denne pligt gælder også for afgørelser om eftergivelse af skat eller  

 henstand med betaling af skat efter statsskattelovens § 37.
 Det skal i afgørelsen oplyses, at den er truffet med hjemmel i  

 statsskattelovens § 37. I denne forbindelse bør det nævnes, at bestemmelsen  

 giver mulighed for at eftergive eller nedsætte skatten eller indrømme  

 henstand med betalingen, når forholdene i ganske særlig grad taler derfor.  

 Lovens betingelser anses normalt kun for opfyldt, når der skønnes at  

 foreligge økonomisk nød og trang.
 Som led i begrundelsen skal der være en kort omtale af de økonomiske  

 omstændigheder, der i den pågældende sag er tillagt særlig vægt.
 Hvis der ved klage over skatteansættelsen søges henstand med  

 skattebetalingen, skal der ved afslag på ansøgningen henvises til  

 skatteministeriets bekendtgørelse nr. 189 af 17. marts 1986. Efter denne  

 bekendtgørelse træffes afgørelserne i første instans af ligningskommissionen,  

 i København og Frederiksberg kommune af kommunalbestyrelsen.
 Der henvises iøvrigt til justitsministeriets Vejledning om  

 forvaltningsloven 1986.
