Klage  

 over manglende information og fejl i forbindelse med operation for lungekræft Nævnet fandt anledning til kritik af 1. reservelægens  

 information inden operationen i november 2002 og for journalføring af  

 behandlingen.
 Det er nævnets opfattelse, at informationen skal gives  

 på et sådant tidspunkt, at der er tid til spørgsmål og fornøden overvejelse.  

 I  

 tilfælde, hvor en patient er omtåget på grund af medicinindtagelse, bør det  

 overvejes at udsætte informationen og behandlingen, såfremt det er muligt,  

 til  

 patienten er i stand til at forholde sig til informationen.
 Det fremgik ikke af journalen, hvilken information der  

 var givet, og 1. reservelægen havde dermed overtrådt reglerne om  

 journalføring.
Nævnet fandt ikke anledning til kritik af 1  

 reservelægens behandling.
Nævnet kan oplyse, at det ikke er usædvanligt, at  

 man  

 under en sådan operation åbner eller på anden vis involverer hjertesækken, da  

 denne ligger umiddelbart op mod lungen.
Det er på trods af dette forhold  

 yderst  

 sjældent, at der som følge af denne type operation senere udvikles  

 væskeansamling i hjertesækken.
 Nævnet fandt ikke anledning til kritik af overlægens  

 information den 31. januar 2003, idet det var nævnets vurdering, at den  

 afgivne  

 information i relation til selve udtømmelsesproceduren og efterforløbet må  

 anses for at være i overensstemmelse med lov om patienters retsstilling.
 Der blev afgivet dissens i sagen.
