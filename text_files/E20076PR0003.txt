C.1 Bindende svar C.1.1 Generelt om bindende svar Ifølge SFL §§ 21 - 25 kan de skattepligtige få besvaret  

 deres skattespørgsmål på en sådan måde, at skattemyndigheden er bundet af  

 besvarelsen, når myndigheden til sin tid ved selve ligningen skal tage  

 stilling til den gennemførte disposition.
Det er SKAT, der har kompetence til at afgive bindende svar.
SKAT skal  

 dog forelægge visse anmodninger om bindende svar for Skatterådet.
Det  

 drejer sig om sager, der vil kunne få betydning for et større antal  

 skatteydere, sager om større økonomiske værdier, sager vedrørende  

 fortolkning af ny lovgivning, sager, der tager stilling til et EU-retligt  

 spørgsmål af væsentlig rækkevidde samt endelig sager, der i øvrigt  

 har påkaldt sig eller skønnes at ville påkalde sig større offentlig  

 interesse, jf.
SFL § 21, stk. 4. SKATs direktør og Skatterådets  

 formand har indgået en aftale om de sager, som SKAT skal forelægge for  

 Skatterådet, jf.
SKM.2007.72.SKAT.
Der kan gives bindende svar på alle de sagsområder, hvor SKAT har  

 kompetence til at afgøre spørgsmålet, jf.
SFL § 21, stk. 1. Der kan  

 dog ikke gives bindende svar vedrørende told, ligesom der heller ikke kan  

 gives bindende svar om bevillinger eller dispensationer vedrørende  

 påtænkte dispositioner, jf.
SFL § 21, stk. 3. Der  

 kan ikke gives bindende svar om spørgsmål omfattet af  

 ejendomsvurderingsloven.
Bindende svar gives om den skattemæssige virkning for forespørgeren af  

 en disposition, som forespørgeren har foretaget eller påtænker at foretage  

 ("egne forhold"), jf.
SFL § 21, stk. 1. Derudover kan der gives  

 bindende svar om virkningen af indkomstskat, ejendomsværdiskat eller  

 afgift efter pensionsbeskatningsloven for andre end forespørgeren af en  

 disposition, som forespørgeren påtænker at foretage ("andres forhold"),  

 jf.
SFL § 21, stk. 2. Det er således kun den, der disponerer  

 eller repræsenterer den disponerende, der kan anmode om et bindende svar.  

 Der er derfor ikke hjemmel til at afgive et bindende svar i en  

 situation, hvor eksempelvis en hovedaktionær spørger om de skattemæssige  

 konsekvenser af en disposition, som hovedaktionærens selskab påtænker at  

 foretage, medmindre det kan lægges til grund, at selskabet har  

 befuldmægtiget hovedaktionæren til at indgive anmodning.
På tilsvarende  

 vis er der ikke hjemmel til at afgive et bindende svar, hvis en ægtefælle  

 spørger om de skattemæssige konsekvenser af en disposition, som den anden  

 ægtefælle påtænker at foretage.
Uanset dette vil en stifter af et påtænkt  

 stiftet selskab kunne indgive anmodning vedrørende de  

 skattemæssige virkninger for selskabet, idet et ikke stiftet selskab  

 repræsenteres af stifteren.
Der kan for så vidt angår "egne forhold" gives bindende svar både om  

 gennemførte og påtænkte dispositioner, dvs dispositioner, som endnu ikke  

 er foretaget på tidspunktet for fremsættelse af anmodningen om det  

 bindende svar, men som det overvejes at foretage.
For så vidt angår  

 "andres forhold" kan der kun spørges om den skattemæssige virkning af  

 påtænkte dispositioner, jf.
SFL § 21, stk. 1 og 2.
Anmodningen om et bindende svar skal være skriftlig og indsendes til  

 SKAT.
Anmodningen skal indsendes inden 1 måned efter udløbet af det  

 pågældende indkomstår.
Hvis spørgerens regnskabsår ikke er  

 sammenfaldende med kalenderåret, regnes fristen fra udløbet af det  

 regnskabsår, som indkomståret træder i stedet for.
Anmodninger, der  

 vedrører dødsboer, skal indgives senest 1 måned efter skæringsdatoen, jf.  

 SFL § 22, stk. 1. Se de særlige frister på afgiftsområdet under afsnit  

 C.1.2 .
Spørgsmålene bør være formuleret på en sådan måde, at det/de i  

 princippet kan besvares med et ja eller nej.
Sammen med anmodningen  

 indsendes gebyret efter SFL § 23, stk. 1 og 2.
Hvis der anmodes om et bindende svar om opgørelsen af en afståelsessum  

 eller fordelingen heraf efter afskrivningslovens § 45, stk. 1 og 2 eller  

 ejendomsavancebeskatningslovens § 4, stk. 4 og 5, en kontrolleret  

 transaktion eller en transaktion mellem en hovedaktionær og det af denne  

 beherskede selskab, kan svaret have skattemæssige virkninger for alle  

 parter i dispositionen.
Det er i disse tilfælde en betingelse for at få et  

 bindende svar, at alle parterne anmoder om et bindende svar.
Dette gælder  

 dog ikke, hvis det er sikkert, at en part ikke bliver skattemæssigt berørt  

 af svaret, fx. en udenlandsk part, jf. herom SFL § 22, stk. 2.
 I situationer som omhandlet i SFL § 22, stk. 2, skal det fremgå af  

 svaret, hvilke andre involverede spørgere, der har modtaget et  

 ligelydende svar.
Ved anmodning om et bindende svar om opgørelsen af en afståelsessum  

 eller fordelingen heraf efter afskrivningslovens § 45, stk. 1 og 2 eller  

 ejendomsavancelovens § 4, stk. 4 og 5, skal hver af parterne i købsaftalen  

 som nævnt ovenfor anmode om et bindende svar.
Hvis en sælger i en sådan  

 situation anmoder om bindende svar på et tidspunkt, hvor der endnu  

 ikke eksisterer en identificeret køber, vil der kunne gives et  

 bindende svar, uanset betingelsen i SFL § 22, stk. 2, nr. 1, om, at  

 alle parter skal indgive en anmodning.
Sådanne anmodninger om bindende  

 svar skal med andre ord ikke afvises, blot fordi anmodningen er indgivet  

 på et tidspunkt, hvor der ikke eksisterer en aktuel køber.
I det bindende  

 svar skal det dog tilføjes, at det er en forudsætning for den bindende  

 virkning, at en kommende køber lægger svaret til grund i selvangivelsen  

 samt at en kommende køber vil være bundet af udfaldet af en eventuel  

 klagesag foranlediget af en af parterne, jf.  

 SKM2006.206.SKAT .
For at smidiggøre behandlingen af anmodninger om bindende svar er der  

 indført en elektronisk ansøgningsmulighed.  Ansøgningen om  

 bindende svar skal i så fald udarbejdes i en særlig skabelon, der kan  

 hentes på  

 http://www.skat.dk/  og  

 udfyldes på brugerens egen pc.
Den færdige ansøgning indsendes  

 til SKAT via en formular på  

 http://www.skat.dk/ . Det er også muligt at  

 indsende bilag og at betale gebyret elektronisk.
For at få et bindende svar skal der betales et gebyr, jf.
SFL § 23,  

 stk. 1.
 Gebyret skal være betalt, før den egentlige behandling af anmodningen  

 påbegyndes.
 Gebyret tilbagebetales, hvis der træffes afgørelse om afvisning  

 af anmodningen.
Gebyret reguleres efter § 20 i personskatteloven.
For anmodninger om  

 "egne forhold", jf.
SFL § 24, stk. 1, er gebyret i 2006 på 300 kr.  

 pr. disposition, der ønskes vurderet.
For anmodninger om svar om "andres  

 forhold", jf.
SFL § 24, stk. 2, er gebyret i 2006 på 9.300 kr. pr.  

 disposition.
SKAT kontrollerer, om gebyret er indbetalt.
Desuden kontrollerer SKAT,  

 om betingelserne for at få et bindende svar er opfyldt.
Herefter  

 kvitterer SKAT for modtagelse af anmodningen om bindende svar og for  

 betalingen af gebyret.
Hvis gebyret ikke er indsendt sammen med  

 anmodningen, giver SKAT en kort frist for eftersendelse af gebyret.  

 Anmodningen behandles først, når gebyret er modtaget.
Det er en  

 betingelse, at sagen er tilstrækkeligt godt oplyst, således at der kan  

 gives et bindende svar uden yderligere oplysninger eller  

 dokumentation.
Hvis dette ikke er tilfældet, kan forespørgeren opfordres  

 til at fremkomme med yderligere oplysninger, jf.
SFL § 24, stk. 1. Der  

 skal fastsættes en passende frist herfor (fx 14 dage). Hvis de ønskede  

 oplysninger mv. ikke indsendes inden fristens udløb, kan anmodningen  

 afvises, eller svaret begrænses til de forhold, der skønnes tilstrækkeligt  

 belyst, jf.
SFL § 24, stk. 1.   SKAT afgiver normalt  

 det bindende svar.
I tilfælde af, at sagen skal forelægges Skatterådet,  

 udarbejder SKAT som sekretariat for Skatterådet udkastet til det  

 bindende svar, som forelægges Skatterådet til afgørelse.
Svartiden er som udgangspunkt en måned for så vidt angår bindende svar,  

 der afgives af SKAT.
Hvis svaret afgives af Skatterådet, er svartiden som  

 udgangspunkt 3 måneder.
Der kan dog gå længere tid, hvis sagen ikke er  

 tilstrækkeligt godt oplyst, eller hvis sagen er kompliceret.
 Et bindende svar skal indeholde sådanne oplysninger om det  

 faktiske og retlige grundlag for afgørelsen, at skattemyndigheden med  

 sikkerhed kan afgrænse svarets anvendelsesområde.
Hvis spørgeren trods opfordring hertil ikke indsendt relevante  

 supplerende oplysninger kan spørgsmålet afvises eller svarets  

 indhold begrænses, jf.
SFL § 24, stk. 1. Der kan endvidere ske  

 afvisning, hvis anmodningen om bindende svar er af en sådan karakter,  

 at den ikke kan besvares med fornøden sikkerhed, eller hvis andre hensyn  

 taler afgørende mod en besvarelse, jf.
SFL § 24, stk. 2. Som  

 eksempler herpå kan nævnes, at der er igangsat en kontrol eller revision,  

 der berører spørgeren, eller at anmodningen om bindende svar giver  

 anledning til at foretage kontrol af dispositionen, f.eks.  

 fordi virksomheden aldrig har været registreret i forhold til  

 aktiviteten.
Afgørende hensyn, der taler mod en besvarelse, kan også være,  

 at SKAT tidligere har taget stilling til præcis det samme spørgsmål,  

 og hvor klagefristen er udløbet på det tidspunkt, hvor der anmodes om  

 bindende svar.
Som eksempler på afvisning kan nævnes  

 SKM2007.181.SR  

 og  

 SKM2007.188.SR ,  

 hvor afvisning i begge tilfælde var begrundet med, at spørgerne havde  

 undladt at indsende dokumentation for kommunalbestyrelsens beslutning om  

 ekspropriation.
 I forbindelse med administrationen af afvisning bør der i øvrigt  

 generelt henses til, om spørgsmålet har en karakter, der gør det  

 vanskeligt at besvare inden for spørgerens tidsramme, eller om det er  

 muligt at besvare spørgsmålet løsrevet fra spørgerens andre skattemæssige  

 forhold.
 Endelig er afvisningsmuligheden tænkt anvendt på spørgsmål om  

 fremtidige dispositioner, der har en sådan karakter, at spørgsmålet får en  

 teoretisk karakter, f.eks. hvis alternative løsningsmuligheder ønskes  

 belyst.
 I tilfælde af afvisning tilbagebetales gebyret.
Der bør som udgangspunkt ikke anvendes forbehold i et bindende svar.  

 Der kan dog undtagelsesvis være behov for at svare med forbehold fremfor  

 at afvise anmodningen.
Svar med forbehold forudsætter under alle  

 omstændigheder, at alle muligheder for at få sagen oplyst, er udtømt.  

 Dernæst forudsætter svar med forbehold, at forbeholdet er formuleret klart  

 og entydigt, samt at det vurderes, at det for spørgeren har afgørende  

 betydning at få et svar fremfor en afvisning.
Et svar efter SFL §§ 21 - 25 er bindende for  

 skattemyndighederne i forhold til spørgeren eller i forhold til andre som  

 omtalt i SFL § 21, stk. 2 ved behandlingen af det beskrevne forhold i 5  

 år, der regnes fra modtagelsen af svaret jf.
SFL § 25, stk.  

 1. Vedrørende afgift, excl. gaveafgift og afgift efter  

 pensionsbeskatningsloven, gælder særlige regler om beregning af 5-års  

 perioden, jf.
SFL § 22, stk. 3, og  

 C.1.2.7 .  

 Det bindende svar er derimod ikke bindende for vedkommende skattepligtige.  

 Det betyder, at den skattepligtige frit kan selvangive i strid med et  

 meddelt bindende svar, og at den skattepligtige har mulighed for at få  

 prøvet sagen i den almindelige klageinstansfølge.
Det er en følge af  

 kravet i SFL § 22, stk. 2 om, at alle parter i en købsaftale, en  

 gaveaftale eller en koncerntransaktion skal anmode om et bindende  

 svar, at den bindende virkning bortfalder, hvis ikke alle lægger svaret  

 til grund i selvangivelsen, og at en klagemyndigheds ændring af svaret  

 gælder for samtlige involverede, jf.  

 SKM2006.206.SKAT .  

 Hvis myndighederne efter udløbet af 5-års perioden ikke længere ønsker at  

 lægge svaret til grund, bør der gives den skattepligtige et passende  

 varsel herom, medmindre årsagen til den ændrede behandling tidligere har  

 været offentliggjort, eksempelvis en generel  

 praksisændring.
De 5 år regnes som nævnt vedrørende skat, gaveafgift og afgift  

 efter pensionsbeskatningsloven fra spørgerens modtagelse af  

 svaret, medmindre det med hjemmel i SFL § 25, stk. 1, er fastsat  

 i svaret, at svaret kun skal være bindende i en kortere  

 periode.
En kortere bindingsperiode kræver særlig begrundelse,  

 der skal anføres i svaret, og kan navnlig tænkes anvendt i  

 tilfælde, hvor der spørges om værdien af et aktiv, der påtænkes overdraget  

 eller er overdraget, eller i tilfælde, hvor der i løbet af en forholdsvis  

 kort tidshorisont kan ventes en afgørende dom mv, eller hvis der er tale  

 om en anmodning vedrørende en kontrolleret transaktion.
I de sidstnævnte situationer kan det efter omstændighederne, som  

 alternativ til en forkortet bindingsperiode, være relevant i stedet  

 for at præcisere de nærmere bestemte forudsætninger, der er tillagt  

 afgørende betydning for svarets indhold, uanset hvilken karakter disse  

 forudsætninger måtte have.
Det skal i givet fald tillige præciseres,  

 hvilke ændringer i disse forudsætninger, der vil medføre bortfald af  

 den bindende virkning.
Dette indebærer, at der er mulighed for  

 at indsætte såkaldte "critical assumptions" på samme måde som i  

 bilaterale Advance Pricing Agreements indgået med udenlandske  

 skattemyndigheder.
Indsættelse af "critical assumptions" vil typisk være  

 relevant ved løbende transaktioner.
Det bindende svar er dog ikke bindende for skattemyndighederne i  

 det omfang, der er sket ændringer i faktiske eller retlige forudsætninger,  

 der har været afgørende for indholdet af svaret.
Relevante ændringer i  

 retlige forudsætninger, der kan bringe den bindende virkning til  

 ophør, er ændringer i love eller bekendtgørelser, der har ligget  

 til grund for svaret og må anses for at have været bestemmende for  

 indholdet af svaret.
Det samme gælder, i det omfang svaret viser sig at  

 være i strid med EU-retten, jf.
SFL § 25, stk. 2. En  

 efterfølgende praksisændring ved domstolene eller hos de  

 administrative myndigheder vil ikke være en bristende forudsætning,  

 der kan bringe den bindende virkning til ophør inden udløbet af 5-års  

 perioden. Ændring i de faktiske forudsætninger for et svar kan  

 eksempelvis være en følge af, at der i svaret er angivet visse nærmere  

 forudsætninger, der efterfølgende har ændret sig.
Navnlig i bindende  

 svar om værdiansættelse af kontrollerede transaktioner vil der ofte være  

 angivet mere specificerede forudsætninger.
Det kan dog forekomme, at et bindende svar delvis skal lægges til grund  

 ved skatteansættelsen, selvom der er sket ændringer i de forudsætninger,  

 der lå til grund for svaret.
Det kan fx være tilfældet, hvor den  

 pågældende del af svaret utvivlsomt ikke er berørt af de ændrede  

 forudsætninger.
Skatteyderen kan påberåbe sig sit bindende svar, selv om  

 skattemyndighederne senere har ændret praksis på området.
Hvis et bindende  

 svar tilsidesættes på grund af ændrede forudsætninger, kan afgørelsen  

 herom påklages på samme måde som den afgørelse, som svaret ellers skulle  

 have indgået i.
Et svar, der vedrører fortolkningen af en  

 dobbeltbeskatningsoverenskomst, er heller ikke bindende for  

 skattemyndighederne, i det omfang en udenlandsk respektive en færøsk eller  

 en grønlandsk skattemyndighed lægger en anden vurdering af det pågældende  

 spørgsmål til grund, jf.
SFL § 25, stk. 3.
En afgørelse, der træffes efter § 245 i lov om finansiel  

 virksomhed, eller en afgørelse, der træffes af en tilsynsmyndighed som  

 nævnt i skattekontrollovens § 6 D om størrelsen af hensatte beløb eller  

 størrelsen af lidte tab i et penge- eller realkreditinstitut mv., er  

 bindende for skattemyndighederne ved behandlingen af det beskrevne  

 forhold, jf.
SFL § 25, stk. 4. Skattemyndighederne er dog ikke bundet  

 af en sådan afgørelse, hvis den er i strid med EU-retten.
Der kan klages til Landsskatteretten over et bindende svar, herunder  

 længden af den fastsatte bindingsperiode.
Bindende svar fra SKAT  

 vedrørende fysiske personer og dødsboer skal dog påklages til  

 skatteankenævnet, jf.
SFL § 5, stk. 1, nr. 3. Dette gælder også  

 bindende svar vedrørende gaveafgift.
Derimod kan bindende svar vedrørende  

 afgift efter pensionsbeskatningsloven ikke påklages til skatteankenævnet.  

 Afgørelser, der kan påklages til skatteankenævnet, kan efter klagerens  

 valg i stedet påklages til Landsskatteretten, jf. herom SFL § § 5, stk. 2.  

 For så vidt angår afgiftsområdet henvises der til   

 afsnit       C.1.2  

.
 Der kan ligeledes klages over, at et bindende svar, der er afgivet af  

 SKAT, ikke har været forelagt Skatterådet, fordi SKAT ikke har ment, at  

 sagen opfylder ét eller flere af kriterierne i SFL § 21, stk. 4.
Derimod kan der ikke klages over afvisninger efter SFL § 24, stk.  

 1 eller stk. 2, jf.
SFL § 24, stk. 3, hvorfor sådanne  

 afvisningsafgørelser kan indbringes for domstolene, jf.
SFL § 48. Derimod  

 kan en afgørelse om afvisning begrundet i andre forhold end  

 anført i SFL § 24, stk. 1 og 2, påklages til  

 skatteankenævnet/Landsskatteretten, dvs. svarende til klagevejen hvis  

 anmodningen ikke var blevet afvist.
Der kan f.eks. være tale om tilfælde,  

 hvor spørgsmålet efter sin art ikke er omfattet af reglerne om bindende  

 svar, hvor ikke alle involverede har indgivet anmodning, jf.
SFL § 22,  

 stk. 2, eller hvor Landsskatteretten eller et ankenævn tidligere har taget  

 stilling til præcis det samme spørgsmål, jf.
SFL § 14, stk. 1.
Klagen skal ske senest 3 måneder efter modtagelsen af det bindende  

 svar, der skal vedlægges klagen.
Klagen skal indgives og behandles i  

 overensstemmelse med reglerne i skatteforvaltningsloven.
Der henvises  

 herom til afsnit  

 H.3.4 .
Ved klagebehandlingen af et bindende svar kan der alene træffes  

 afgørelse på det grundlag, der forelå på tidspunktet for svarets  

 afgivelse.
Der kan således ikke efterfølgende ændres på formuleringen af  

 anmodningen om bindende svar gennem en klagebehandling.  

 Landsskatterettens kendelser vedrørende bindende svar kan indbringes for  

 domstolene af såvel forespørgeren som af skatteministeren inden 3 måneder  

 efter kendelsens afsigelse.
Sagen skal i så fald anlægges ved den  

 landsret, i hvis kreds forespørgeren har hjemting ved sagens anlæg.
Der  

 henvises i øvrigt til afsnit  

 I.
C.1.2 Bindende svar på afgiftsområdet C.1.2.1 Indledning I henhold til kap. 8 i lov nr. 427 af 31. maj 2005  

 (skatteforvaltningsloven), blev der pr. 1. november 2005 indført  

 bestemmelser om bindende svar på moms- og afgiftsområdet.
Bestemmelserne  

 fremgår af lovbekendtgørelse  

nr. 907 af 28. august 2006.
C.1.2.1.1 Skatteforvaltningsloven Éfter Skatteforvaltningsloven (SFL) kan en  

 afgiftspligtig få et bindende svar hos SKAT i henhold til  

 bestemmelserne i SFL §§ 21 - 25.
 Reglerne om bindende svar har til formål at give borgere og  

 virksomheder mulighed for gennem en forenklet sagsbehandling at få et  

 hurtigt og bindende svar på det tidspunkt, der passer den enkelte, på  

 spørgsmål om mere almindeligt forekommende moms- og afgiftsspørgsmål.  

 Reglerne om bindende svar har således til formål at styrke virksomhedernes  

 retsstilling ved at øge forudsigeligheden af de moms- og afgiftsmæssige  

 konsekvenser af den enkeltes disposition.
Der kan indhentes bindende svar for såvel gennemførte som påtænkte  

 dispositioner.
Der kan dog ikke indhentes bindende svar om bevillinger  

 eller ansøgninger om påtænkte dispositioner.
C.1.2.1.2 Forholdet mellem bindende svar og  

 vejledende udtalelser Uanset reglerne om bindende svar servicerer  

 SKAT også virksomhederne gennem skriftlig vejledning og anden  

 form for besvarelse af spørgsmål.
Efter   

forvaltningslovens § 7, stk. 1, har SKAT  

 pligt til at  

 yde vejledning og bistand til fysiske personer, der retter henvendelse med  

 spørgsmål om SKATs sagsområde.
Reglerne gælder alene i forbindelse med  

 konkrete afgørelsessager.
SKAT giver endvidere uformaliserede forhåndstilkendegivelser, der uden  

 særlig regulering af retsvirkningerne er afgivet som led i SKATs  

 almindelige responderende og vejledende virksomhed.
Der tænkes på  

 situationer, hvor en virksomhed skriftlig eller mundtligt, direkte eller  

 indirekte har modtaget tilkendegivelser fra SKAT, under sådanne  

 omstændigheder, at svaret ikke er udtryk for en forvaltningsafgørelse.
Som  

 eksempel kan nævnes, at der er afgivet en forhåndstilkendegivelse  

 vedrørende et konkretiseret, men ikke realiseret faktum.
 Der henvises nærmere til denne vejlednings afsnit om uformaliserede  

 forhåndstilkendegivelser og beskrivelsen af  

 sagsbehandlingsreglerne.
C.1.2.2 Hvem kan anmode om bindende  

 svar Som det fremgår af   

SFL § 21, stk. 1, kan der indhentes  

 bindende svar fra  

 SKAT om de afgiftsmæssige virkninger for spørgeren af en foretagen eller  

 påtænkt disposition.
Det følger heraf, at alle afgifts- eller betalingspligtige i Danmark  

 kan få et bindende svar om de afgiftsmæssige virkninger af en foretagen  

 eller påtænkt disposition.
Det gælder både de, der allerede er afgifts-  

 eller betalingspligtige her til landet, og de, der vil blive afgifts-  

 eller betalingspligtige her til landet samt alle godtgørelsesberettigede.  

 Dette betyder som udgangspunkt, at også udenlandske virksomheder og endnu  

 ikke afgiftspligtige eller betalingspligtige personer kan få et bindende  

 svar på spørgsmål om egne forhold, hvis de er eller bliver  

 afgiftspligtige, betalingspligtige eller godtgørelsesberettigede i  

 Danmark.
Da der på afgiftsområdet ikke kan gives bindende svar for andre,  

 er det en betingelse for at kunne få et bindende svar, at det er spørgeren  

 selv, der blive afgiftspligtig jf.  

 SKM2007.15.SKAT .  

 Nedenfor er vist nogle eksempler på, hvornår en virksomhed kan - eller  

 ikke kan - få et bindende svar på et spørgsmål om moms  

 eller punktafgifter.
 Spørgeren kan vælge at lade sig repræsentere af andre, se evt.   

 afsnit       E.3.2  i denne vejledning.
Et bindende svar kan gives både til en fællesregistrering og til et  

 enkelt selskab m.v. i en fællesregistrering.
Endvidere kan en  

 delregistrering få et bindende svar, jf.  

 SKM2006.44.SKAT Eksempel 1. Hvornår er spørgeren en juridisk  

 person Interessentskaber, aktieselskaber mm. anses i afgiftsmæssig henseende  

 for juridiske personer, idet afgiftspligten påhviler den SE-registrerede  

 virksomhed.
Når en virksomhed moms- eller afgiftsregistreres med mere  

 end 1 ejer, registreres virksomheden som et interessentskab,  

 anpartsselskab osv.
 Hvis flere påtænker at starte en virksomhed sammen, kan de derfor ikke  

 få et bindende svar, før virksomheden er registreret med et  

 CVR-/SE-nummer.
Hvis kun den ene af personerne skal registreres som ejer af  

 virksomheden, kan denne person spørge og få et bindende svar.
Men hvis  

 virksomheden ikke efterfølgende registreres med spørgeren - og kun med  

 spørgeren - som eneste ejer, bortfalder det bindende svar.
En brancheforening kan ikke spørge på vegne af medlemmerne.
Men  

 hvis foreningen repræsenterer et medlem i den konkrete sag, som  

 spørgsmålet vedrører, kan den få et bindende svar som repræsentant for  

 medlemmet.
Eksempel  

 3. Spørgerens (købers) momsforhold er afhængig af at sælger er pålagt  

 korrekt moms En køber af en vare eller en ydelse kan have interesse i at modtage et  

 bindende svar vedrørende den momsmæssige behandling af det købte.
Hvis  

 momsen på varen eller ydelsen er ukorrekt pålagt fra sælgers side, vil  

 køberen ikke have mulighed for at fratrække den i sit momsregnskab, idet  

 køberen kun har fradrag for den moms, der er skyldig efter loven.
En  

 anmodning om bindende svar om, hvorvidt den købte vare eller ydelse er  

 momspligtig, anses i denne situation for at være et spørgsmål, som  

 vedrører spørgerens egne forhold.
Eksempel 4. Spørgeren er en dansk  

 virksomhed Moms og punktafgifter.
En dansk virksomhed kan få bindende  

 svar på spørgsmål vedrørende både moms og punktafgifter, hvis spørgeren  

 anmoder om svar vedrørende den afgift, som virksomheden selv skal  

 betale.
 Som det fremgår af bemærkningerne til skatteforvaltningslovens § 21 kan  

 en juridisk person kun få et bindende svar, hvis den har et  

 CVR-/SE-nummer.
 For personligt drevne virksomheder bliver ejeren afgiftspligtig.  

 Ejeren kan derfor altid få et bindende svar på spørgsmål om en kommende  

 virksomheds moms- og afgiftsforhold.
Eksempel 5. Spørgeren er  

 en udenlandsk virksomhed Moms.
Udenlandske virksomheder kan få bindende svar om moms.
Det er dog en  

 betingelse, at der er tale om en allerede eksisterende virksomhed.
Det er  

 yderligere en betingelse, at virksomheden er eller bliver  

 registreringspligtig, valgfrit registreret eller godtgørelsesberettiget.  

 Besvarelsen af virksomhedens spørgsmål skal have betydning for  

 virksomhedens salgsmoms mv., købsmoms eller det godtgørelsesberettigede  

 beløb.
 Punktafgifter.
 Hovedregel.
Når en udenlandsk virksomhed eksporterer til Danmark, skal den  

 erhvervsmæssige aftager i Danmark være registreret som enten varemodtager  

 eller oplagshaver.
Det vil være den i Danmark registrerede varemodtager  

 eller oplagshaver, der bliver afgiftspligtig.
Derfor vil den i Danmark  

 registrerede varemodtager eller oplagshaver kunne få et bindende svar.
 Den udenlandske virksomhed bliver ikke afgiftspligtig til  

 Danmark og kan derfor ikke få bindende svar.
Hvis den udenlandske virksomhed har eget forretningssted i  

 Danmark og er registreret som varemodtager eller oplagshaver bliver  

 denne afgiftspligtig.
Den i Danmark registrerede varemodtager eller  

 oplagshaver kan få et bindende svar.
Den udenlandske virksomhed skal  

 derfor anmode om det bindende svar gennem sit danske forretningssted.
 Undtagelse.
Hvis salget af varen fra den udenlandske virksomhed er omfattet af EU's  

 fjernsalgsregler og virksomheden forestår forsendelsen af varen  

 (internethandel og postordresalg) er den udenlandske virksomhed  

 punktafgiftspligtig.
Den udenlandske virksomhed kan derfor få et bindende  

 svar Den udenlandske virksomhed, der eksporterer - eller påtænker at  

 eksportere - til Danmark efter reglerne i EU's fjernsalgsregler, skal have  

 enten et forretningssted i Danmark eller en fiskal repræsentant.
Det  

 danske forretningssted eller den fiskale repræsentant vil også kunne  

 spørge på vegne af den udenlandske virksomhed.
C.1.2.3 Sagsområder - dispositioner Det fremgår af forarbejderne til skatteforvaltningsloven, at på  

 afgiftsområdet forstås en disposition som; leverancer af varer og ydelser  

 mod vederlag, erhvervelse af varer og ydelser mod vederlag, ud- og  

 indførsel af varer og ydelser, udvinding eller fremstilling af  

 afgiftspligtige varer, oplagring af afgiftspligtige varer, samt andre  

 aktiviteter, der har afgiftsmæssige  

 konsekvenser.
C.1.2.3.1 SKAT har kompetence til at afgøre  

 spørgsmålet Bindende svar gives som udgangspunkt om alle afgiftsspørgsmål, når SKAT  

 har kompetence til at afgøre spørgsmålet,  

jf.
SFL § 21,       stk. 1.
 Da beregning og opkrævning af boafgift (afgift ved arv) foretages af  

 skifteretterne, kan der ikke gives bindende svar på spørgsmål om boafgift.  

 Der kan således heller ikke gives bindende svar på spørgsmål om  

 værdiansættelse af et aktiv i et dødsbo, hvis værdiansættelsen skal  

 anvendes til skifteretternes beregning og opkrævning af boafgift.
Tilskud til elproduktion.
Der er etableret en ordning under  

 Energistyrelsen, så der kan ydes tilskud til elektricitet fremstillet ved  

 visse energikilder.
Tilskudsordningen fremgår af lovbekendtgørelse  

 nr. 490 af 13. juni 2003 om tilskud til elproduktion.
Der kan ikke gives  

 bindende svar på spørgsmål herom.
Tilskud til CO2-afgift.
Det er muligt for virksomheder,  

 der er registreret efter merværdiafgiftsloven, og som indgår aftale med  

 Energistyrelsen om at gennemføre energieffektiviseringer, at opnå tilskud  

 til virksomhedernes udgift til CO2-afgift  

 efter lovbekendtgørelse nr. 846 af 17. november 1997 om statstilskud  

 til dækning af kuldioxidafgift i visse virksomheder med et stort  

 energiforbrug.
SKAT træffer afgørelser i spørgsmål om opgørelse af  

 afgiftsgrundlaget for beregning af tilskud til CO2-afgift.  

 SKAT kan give et bindende svar på spørgsmål herom, hvis SKAT har det  

 fornødne grundlag herfor, herunder oplysninger om de forudsætninger, der  

 ligger til grund for Energistyrelsens tilsagn.
C.1.2.3.2 Gennemførte og påtænkte  

 dispositioner Der kan gives bindende svar om både gennemførte og påtænkte  

 dispositioner, jf.
SFL § 21, stk. 1.
Gennemførte dispositioner kan være enkeltstående dispositioner, der er  

 gennemført, når der anmodes om det bindende svar.
Gennemførte  

 dispositioner kan også være identiske dispositioner, som både er  

 gennemført inden, der anmodes om bindende svar, og løbende gennemføres  

 også efter anmodningen indgives.
Der kan kun gives bindende svar om de afgiftsmæssige virkninger af en  

 konkret disposition, som er foretaget eller vil blive foretaget af en  

 konkret afgiftspligtig eller betalingspligtig.
Bindende svar gives således  

 kun om handlinger, der har en afgiftsmæssig konsekvens, hvad enten den  

 fører til afgiftspligt, til afgiftsfritagelse eller til, at dispositionen  

 falder helt uden for afgiftslovgivningens område.
Fx kan en virksomhed,  

 der vil udvikle og sælge kurser i personlig udvikling, få bindende svar  

 om, hvorvidt den er pligtig til at afregne moms eller lønsumsafgift.
Der kan ikke anmodes om bindende svar om fortolkningen af en  

 bestemmelse i afgiftslovgivningen.
Fx kan der ikke anmodes om et bindende  

 svar på et generelt spørgsmål om hvilke typer af dispositioner, der er  

 omfattet af fritagelsen i momslovens § 13, stk. 1, nr. 8, administration,  

 udlejning og bortforpagtning af fast ejendom.
 Der kan heller ikke afgives bindende svar, hvor alternative  

 løsningsmuligheder ønskes belyst.
 Ved spørgsmål, der vedrører skønsmæssige opgørelser, som fx delvis  

 momsfradragsret, kan der gives bindende svar om metoden eller principperne  

 for opgørelsen, men ikke den konkrete sats eller den konkrete opgørelse.
C.1.2.3.3 Told Det fremgår af SFL § 21, stk. 3, at der ikke kan gives bindende svar om  

 spørgsmål indenfor toldlovgivningen.
C.1.2.3.4 Bevillinger, ansøgninger og  

 dispensationer Der gives ikke bindende svar om bevillinger, ansøgninger eller  

 dispensationer vedrørende påtænkte dispositioner, jf.
SFL § 21, stk.  

 3.
Ansøgninger om dispensationer eller bevillinger, som fx momsfritagelse  

 for et velgørende arrangement efter momslovens § 13, stk. 1, nr. 18, skal  

 som hovedregel indleveres til SKAT, før aktiviteten eller dispositionerne  

 foretages.
På denne måde har selve ansøgningsproceduren den samme virkning  

 som en anmodning om bindende svar.
Spørgsmål, der forudsætter en ansøgning  

 fra virksomheden til SKAT, falder således af sig selv uden for området for  

 bindende svar.
 Som eksempel på andre bestemmelser vedrørende bevillinger eller  

 dispensationer i afgiftslove kan nævnes:
Momsloven Registreringsafgiftsloven Elafgiftsloven Emballageafgiftsloven Spildevandsafgiftsloven Svovlafgiftsloven Beskrivelsen af bestemmelser om ansøgninger mv. i afgiftslovgivningen  

 ovenfor er ikke udtømmede.
 C.1.2.3.5 Kontrol, straf, renter, overvæltning  

 mv.
Eftersom bindende svar kun gives om de afgiftsmæssige virkninger af en  

 disposition, jf. ovenfor, gives der kun bindende svar om forhold, hvor der  

 kan eller skal træffes en forvaltningsafgørelse, og afgørelsen skal  

 vedrøre spørgsmål om afgift.
Der gives således ikke bindende svar om  

 faktisk forvaltningsvirksomhed eller om fx kontrol, straf, gebyrer,  

 forrentning og overvæltning.
C.1.2.3.6 Sager der er under udredning eller  

 revision af SKAT Der kan være tilfælde, hvor et spørgsmål om bindende svar vedrører en  

 disposition, der er under udredning eller revision af SKAT.
 Det fremgår af forarbejderne til skatteforvaltningsloven, at en  

 anmodning om bindende svar i disse tilfælde må afvises, idet der ikke vil  

 kunne svares med fornøden sikkerhed, inden kontrollen eller revisionen er  

 afsluttet, se nærmere om afvisningsgrunde under  

 C.1.2.5 .  

 Afvisning vil ske, uanset om kontrollen eller revisionen afsluttes med en  

 afgørelse eller med en efterangivelse.
C.1.2.4 Krav til anmodningen om bindende  

 svar C.1.2.4.1 Skriftlig Det fremgår af  

SFL § 24, stk. 1, at en anmodning om  

 bindende svar skal  

 indgives skriftligt til SKAT.
Anmodningen kan indgives på en særlig blanket, der kan findes på SKATs  

 hjemmeside.
Endvidere kan anmodningen indgives elektronisk via SKATs  

 hjemmeside på internettet.
Blanketten og nærmere information om, hvorledes  

 anmodning om bindende svar indsendes kan findes på SKATs hjemmeside, evt  

 ved at klikke  

 her.
C.1.2.4.2 Hvilke oplysninger Det fremgår desuden af  

SFL § 24, stk.       1, at en anmodning  

 om bindende svar skal indeholde alle de oplysninger  

 af betydning for svaret, som står til rådighed for spørgeren.
Anmodningen  

 skal således indeholde oplysninger om de faktuelle forhold vedrørende den  

 disposition, der ønskes et bindende svar om - altså en skriftlig  

 beskrivelse af faktum samt relevante bilag, fx indgåede aftaler eller  

 udkast til aftaler.
 Særligt ved påtænkte dispositioner må der stilles krav om, at ansøgeren  

 fremkommer med alle nødvendige oplysninger, da SKAT ikke har mulighed for  

 selv at indhente oplysninger om dispositioner, der ikke har fundet  

 sted.
C.1.2.4.3 Kan angive starttidspunkt for  

 bindingsperiode Efter SFL § 22, stk. 3, er det inden for visse frister spørgerens valg,  

 hvor bindingsperioden skal ligge.
Anmodningen om bindende svar kan således  

 indeholde en tilkendegivelse af, hvornår bindingsperioden for det bindende  

 svar skal starte, hvis spørgeren ønsker et andet starttidspunkt end  

 begyndelsen af den afgiftsperiode, hvor SKAT modtager anmodningen.
Se  

 nærmere om bindingsperiode i afsnit  

 C.1.2.7 .
C.1.2.4.4 Konkret afgifts- eller  

 betalingspligtig Det skal fremgå af anmodningen, hvem ansøgningen vedrører.
Anmodningen  

 om bindende svar skal vedrøre en konkret afgifts- eller betalingspligtig  

 eller en konkret godtgørelsesberettiget.
Eftersom der kun kan spørges om  

 egne forhold, vil det skulle fremgå utvetydigt af anmodningen hvem  

 spørgeren er, eller hvem det er spørgeren repræsenterer.
C.1.2.4.5 Selskaber under stiftelse Selskaber, virksomheder mv. under stiftelse kan først anmode om  

 bindende svar, når den juridiske person er oprettet med et CVR/SE-nummer.  

 Dette skyldes, at man ikke med den fornødne sikkerhed kan identificere en  

 enkeltperson, som spørger, med en senere eksisterende juridisk person.
Enkeltmandsvirksomheder derimod kan godt anmode om et bindende svar,  

 inden virksomheden er oprettet med et CVR/SE-nummer, idet man vil kunne  

 identificere virksomheden med indehaverens cpr.nr.
Fx vil en person, der  

 påtænker at starte en enkeltmands klinik for zoneterapi, kunne anmode om -  

 og modtage - et bindende svar om den momsmæssige behandling af levering af  

 zoneterapibehandlinger.
C.1.2.4.6 Konkret disposition Det skal fremgå af anmodningen, hvad der søges bindende svar om.  

 Anmodningen om bindende svar skal vedrøre en konkret situation, hvor de  

 faktiske omstændigheder er givne.
Spørgsmålet skal være konkret og klart  

 formuleret, fx om en bestemt disposition er afgiftspligtig eller ikke -  

 uanset om det vedrører en påtænkt eller en gennemført disposition.
Hvis  

 situationen og de faktiske omstændigheder ikke er tilstrækkeligt  

 konkretiseret, kan det medføre afvisning af anmodningen eller senere  

 bortfald af det bindende svar på grund af bristende forudsætninger.
Se  

 nærmere afsnittene om afvisning og bortfald af bindende  

 svar.
C.1.2.4.7 Tidspunkt for indgivelse af  

 anmodningen Der gælder ikke nogen frist for indsendelse af anmodningen om bindende  

 svar på afgiftsområdet.
Spørgeren kan selv definere starttidspunktet for  

 bindingsperioden, med visse begrænsninger.
Spørgeren skal derfor, ved  

 indgivelse af anmodningen, være opmærksom på, hvilken periode der ønskes  

 omfattet af det bindende svar.
Se nærmere om bindingsperiode i afsnit  

 C.1.2.7 C.1.2.4.8 Gebyr Der skal, jf.  

SFL § 23, betales et gebyr for at få et  

 bindende svar.  

 Gebyret skal betales samtidig med indgivelse af anmodningen.
Gebyret betales for hver disposition, der ønskes svar om, men uanset  

 antallet af spørgsmål om den pågældende disposition.
Eksempelvis vil ét  

 gebyr dække en bilforhandlers spørgsmål om moms, registreringsafgift og  

 skat ved salget af biler.
Hvis en person derimod stiller spørgsmål om  

 afgifter ved indførsel af en bil fra udlandet og samtidig spørgsmål  

 om kørselsgodtgørelse, skal der betales 2 gebyrer, da spørgsmålene  

 vedrører 2 forskellige forhold.
 Afviser SKAT, respektive Skatterådet, at give et bindende svar,  

 tilbagebetales det betalte gebyr.
Gebyret tilbagebetales ikke, hvis anmodningen trækkes tilbage.
Se også  

 afsnit  

 C.1.1  

 om gebyr.
C.1.2.5 Afvisning af anmodning om bindende  

 svar C.1.2.5.1 Ikke tilstrækkeligt oplyst Spørgeren har, jf.  

SFL § 24, stk. 1, som udgangspunkt  

 ansvaret for at  

 oplyse de faktuelle forhold vedrørende den disposition, der ønskes et  

 bindende svar om.
Dette har sammenhæng med, at spørgeren normalt har -  

 eller bør have - et bedre kendskab til dispositionen end  

 forvaltningen.
SKAT, respektive Skatterådet, har ansvaret for, at der kun gives et  

 bindende svar, hvis spørgsmålet er tilstrækkeligt  

 oplyst.
Forvaltningen har også ansvaret for retsanvendelsen ved  

 besvarelsen af spørgsmålet.
SKAT, respektive Skatterådet, kan derfor anmode spørgeren om at belyse  

 spørgsmålet nærmere, herunder om at dokumentere et forhold ved  

 fremlæggelse af en vareprøve, og fastsætte en rimelig frist herfor.
En  

 sådan frist bør som udgangspunkt ikke være på under 14 dage.
 I det omfang SKAT vurderer, at spørgsmålet ikke er oplyst  

 tilstrækkeligt til, at det kan besvares, skal SKAT, respektive  

 Skatterådet, afvise at give et bindende svar eller begrænse svaret til de  

 forhold, der skønnes tilstrækkeligt oplyst.
C.1.2.5.2 Kan ikke besvares med fornøden  

 sikkerhed eller andre hensyn taler imod Efter  

SFL § 24, stk. 2, kan SKAT, respektive  

 Skatterådet, i  

 særlige tilfælde afvise at give et bindende svar, hvis spørgsmålet er af  

 en sådan karakter, at det ikke kan besvares med fornøden sikkerhed, eller  

 andre hensyn taler afgørende imod en besvarelse.
Der er spørgsmål, der ikke egner sig for den forenklede og  

 borgerstyrede sagsbehandling, der ligger i ordningen med bindende svar.  

 Det vil derfor ske, at en anmodning om bindende svar må afvises med  

 henvisning til, at det pågældende spørgsmål har en sådan karakter, at det  

 enten ikke kan besvares med den hast, som spørgeren ønsker, eller at det  

 ikke kan besvares løsrevet fra andre skattemæssige forhold vedrørende den  

 pågældende.
Et bindende svar binder skattemyndighederne i op til 5  

 år.
 Afvisning kan også komme på tale, eksempelvis hvis der pågår en kontrol  

 eller revision af en skattepligtig, der omfatter den eller de  

 dispositioner, der er stillet spørgsmål om, se også afsnit  

 C.1.2.3.6 .  

 Der kan også være tale om afvisning, hvis anmodningen om et bindende svar  

 har en sådan karakter, at SKAT, respektive Skatterådet, finder, at der bør  

 foretages kontrol i virksomheden af dispositionen, fx fordi virksomheden  

 aldrig har været registreret i forhold til aktiviteten.
 Afvisningsmuligheden kan anvendes på spørgsmålet om en påtænkt  

 disposition, hvis spørgsmålet er af mere teoretisk karakter.
 En afvisning med begrundelsen om, at der ikke foreligger den fornødne  

 sikkerhed, kan alene benyttes, hvis der er usikkerhed vedrørende faktuelle  

 forhold, hvorimod usikkerhed om lovfortolkning ikke kan føre til  

 afvisning.
Der kan opstå den situation, at der er usikkerhed om lovfortolkning,  

 forstået på den måde, at spørgsmålet er omtvistet, og der verserer en sag  

 ved Landsskatteretten, domstolene eller EF-Domstolen om fortolkning af  

 lige netop den lovbestemmelse, som skal anvendes ved afgivelse af et  

 bindende svar.
I dette tilfælde gives et bindende svar, der følger  

 gældende praksis, og hvor svarets bindingsperiode begrænses tidsmæssigt  

 til mindre end 5 år, jf.
SFL § 25, stk. 1.
C.1.2.6 Behandlingen af anmodningen om bindende  

 svar Anmodninger om bindende svar skal visiteres i Juridisk Service i SKAT,  

 Hovedcentret.
Det er også Juridisk Service i SKAT, Hovedcentret, der  

 udarbejder indstilling i de sager, som skal forelægges  

 Skatterådet.
C.1.2.6.1 Sagsfremstilling Ved siden af  

forvaltningsloven indeholder  

skatteforvaltningsloven i §§ 19 og  

 20 regler  

 om partshøring og om sagsfremstilling jf. afsnit  

 E.3.5  

 og  

 E.3.6 .
 Det fremgår af SFL § 19, stk. 5, nr. 5, at der ikke stilles krav om  

 udarbejdelse af sagsfremstilling og høring før SKAT træffer afgørelse om  

 bindende svar.
Hvis det bindende svar påklages til Landsskatteretten, kan  

 Landsskatteretten anmode SKAT om at udarbejde en sagsfremstilling, der  

 sendes i høring efter reglerne i SFL § 19, stk. 2 og stk. 3, 1. pkt.,  

 inden den afgør klagen.
Dette fremgår af SFL § 42, stk. 5, nr. 3 Afgørelser om bindende svar, der afgives af Skatterådet er omfattet af  

 reglerne om partshøring og sagsfremstilling ifølge  

SFL § 19, stk 5, nr. 5, se afsnit  

 E.3.5  

 og  

 E.3.6 .
C.1.2.6.2 Partshøring En afgørelse om bindende svar, der kan påklages, og som er retligt  

 bindende for myndighederne, falder inden for afgørelsesbegrebet i  

 forvaltningslovens § 2. Afgørelsen skal således som udgangspunkt opfylde  

 de almindelige forvaltningsretlige regler om partshøring.
Selvom afgørelser om bindende svar er undtaget fra SFL regler om  

 sagsfremstilling og partshøring, skal der, jf. forvaltningslovens § 19,  

 foretages partshøring, når spørgeren i en sag ikke kan antages at være  

 bekendt med, at myndigheden er i besiddelse af bestemte oplysninger  

 vedrørende sagens faktiske omstændigheder, der er til ugunst for den  

 pågældende, og som er af væsentlig betydning for det bindende svar.  

 Der bør også foretages en høring af spørger om de faktiske oplysninger,  

 som vil blive lagt til grund ved besvarelsen af anmodningen om et bindende  

 svar i de tilfælde, hvor myndigheden er i tvivl om de faktiske oplysninger  

 i sagen.
Der henvises i øvrigt til afsnit   

 E.3.6  

 om sagsbehandlingsregler.
C.1.2.6.3 Syn og skøn Det er ikke muligt at begære syn og skøn ved SKATs almindelige  

 afgørelser i 1. instans på afgiftsområdet.
Det er således heller ikke  

 muligt at begære syn og skøn ved afgørelser om bindende svar, der afgives  

 af SKAT.
Ved anmodninger om bindende svar, der forelægges Skatterådet til  

 afgørelse, jf.
SFL § 21, stk. 4, kan Skatterådet tillade, at der afholdes  

 syn og skøn, jf.
SFL § 4, stk. 3. Se nærmere herom i afsnit  

 H.3.4.1 .
 Hvis sagen indbringes for Landsskatteretten, kan  

 klageren anmode om syn og skøn efter reglerne i  

SFL § 47  

 og  

retsplejelovens § 343. Se afsnit   

 H.3.4.1  

 om syn og skøn.
C.1.2.7 Bindende virkning C.1.2.7.1 Bindingsperioden er maksimalt 5  

 år Det fremgår af  

SFL § 25, stk. 1, at et bindende svar er  

 bindende for  

 skattemyndighederne i forhold til spørgeren ved behandlingen af det  

 beskrevne forhold i 5 år.
Det kan dog i svaret bestemmes, at svaret kun  

 skal være bindende i en kortere periode.
Der kan ikke gives et bindende svar, der strækker sig ud over 5 år.
Det  

 skal fremgå af selve det bindende svar, hvor lang bindingsperioden  

 er.
C.1.2.7.2 Bindingsperioden er kortere end 5  

 år Det fremgår af  

SFL § 25, stk. 1, at et bindende svar er  

 bindende for  

 skattemyndighederne i forhold til spørgeren ved behandlingen af det  

 beskrevne forhold i 5 år.
Det kan dog i svaret bestemmes, at svaret kun  

 skal være bindende i en kortere periode.
Der kan ud fra en konkret vurdering fastsættes en kortere frist end 5  

 år for den bindende virkning af et svar.
Det er SKAT, der fastsætter en  

 kortere frist.
Det sker ud fra en vurdering af nødvendigheden af den  

 tidsmæssige udstrækning af den bindende virkning.
Det fremgår af Rapport om bindende afgiftssvar på moms- og  

 afgiftsspørgsmål fra maj 2004, at SKAT i forbindelse med fastsættelsen af  

 den tidsmæssige udstrækning, kan tage hensyn til såvel virksomhedens  

 forhold som SKATs viden om, at spørgsmålet er omtvistet eller under  

 prøvelse ved EF-Domstolen.
Der kan endvidere tages hensyn til, om der er  

 tale om bindende svar vedrørende løbende transaktioner af betydeligt  

 omfang, hvilket vil kunne føre til, at SKAT begrænser den tidsmæssige  

 udstrækning.
En kortere bindingsperiode kan følge af forholdets  

 natur.
Svar vedrørende værdiansættelse af biler i henhold til  

 lov om registreringsafgift af motorkøretøjer, §§ 9, stk. 5 og 10,  

 stk. 5, har således efter fast praksis kun en bindingsperiode på  

 3 måneder.
 Det skal fremgå af selve det bindende svar, hvor lang bindingsperioden  

 er, herunder om bindingsperioden er kortere end 5  

 år.
C.1.2.7.3 Starttidspunkt for bindingsperioden -  

 spørgerens valg Det fremgår af  

SFL § 22, stk. 3, at der kan anmodes om  

 bindende svar om  

 afgifter, bortset fra gaveafgift og afgift efter pensionsbeskatningsloven,  

 for en periode på op til 12 måneder forud for starten af den  

 afgiftsperiode, hvor SKAT modtager anmodningen.
Det bindende svar kan ikke  

 strække sig længere ud i fremtiden end 5 år fra starten af den  

 afgiftsperiode, hvor SKAT modtager anmodningen.
Gennemføres en påtænkt  

 disposition, inden svaret gives, kan spørgeren få tilladelse til, at  

 svarets bindende virkning indtræder ved starten af den afgiftsperiode,  

 hvor dispositionen er foretaget.
Der er ikke som for bindende svar vedrørende indkomst- eller  

 ejendomsværdiskat, jf.
SFL § 22, stk. 1, fastsat frister for indgivelse af  

 en anmodning om bindende svar.
Efter SFL § 22, stk. 3, er det derimod  

 - indenfor visse frister - spørgerens valg, hvor  

 bindingsperioden skal ligge.
Det fremgår af Rapport om bindende afgiftssvar på moms- og  

 afgiftsspørgsmål fra maj 2004, at når spørgeren kan definere starten af  

 bindingsperioden, vil det give virksomhederne mulighed for, at tilpasse  

 det bindende afgiftssvar efter deres konkrete behov, fx så det dækker en  

 kontraktsperiode.
Denne flydende placering af starttidspunktet for  

 bindingsperioden bevirker endvidere, at en spørger altid vil kunne bede om  

 et bindende afgiftssvar i forbindelse med afslutningen af virksomhedens  

 regnskabsaflæggelse eller indkomstopgørelse, uanset om virksomheden har  

 kalenderåret som regnskabsår eller har forskudt regnskabsår.
Endelig  

 skabes der herved mulighed for, at virksomhederne kan koordinere  

 indgivelse af en anmodning om bindende svar vedrørende afgiftsspørgsmål og  

 indgivelse af en anmodning om bindende svar vedrørende skat.
Hvis spørgeren selv ønsker at definere starttidspunktet, kræver det, at  

 spørgeren i sin anmodning om bindende afgiftssvar angiver  

 starttidspunktet for bindingsperioden.
Angivelse af starttidspunktet er  

 dog ikke et formkrav til en anmodning om bindende afgiftssvar.
C.1.2.7.3.1 Starttidspunkt før modtagelse af  

 anmodningen om bindende svar Der er i SFL § 22, stk. 3, fastsat visse begrænsninger for, hvor langt  

 tilbage i tid fra modtagelsen af anmodning om bindende svar,  

 bindingsperioden kan starte.
 Et bindende svar kan ikke strække sig længere tilbage i tid end 12  

 måneder fra starten af den afgiftsperiode, hvor SKAT har modtaget  

 anmodningen om det bindende svar.
Eksempel Hvis en anmodning fra en virksomhed med kvartalet som afgiftsperiode  

 bliver modtaget den 12. januar 2006, og spørgeren anmoder om, at  

 bindingsperioden skal starte den 1. juli 2004, kan det bindende svar  

 maksimalt gå tilbage til 1. januar 2005.
 Tilsvarende vil gælde for virksomheder med måneden og halvåret som  

 afgiftsperiode.
Spørgeren kan altid anmode om, at det bindende svar skal gå kortere  

 tilbage i tid fx 8 måneder, 6 måneder, eller 2 måneder.
Starttidspunktet  

 for bindingsperioden vil dog altid, uanset spørgerens angivelse af  

 starttidspunktet, være starten af den afgiftsperiode, hvori den ønskede  

 startdato ligger, idet aktiviteten i princippet første gang skal medtages  

 i opgørelsen af afgiftstilsvaret for den pågældende afgiftsperiode.
Eksempel Hvis en anmodning fra en virksomhed med kvartalet som afgiftsperiode,  

 bliver modtaget den 12. januar 2006, og spørgeren anmoder om, at  

 bindingsperioden skal starte den 11. november 2005, vil starten af  

 bindingsperioden være den 1. oktober 2005. Bindingsperioden vil  

 maksimalt i dette eksempel kunne gå fra den 1. oktober 2005 og til den  

 30. september 2010.
 Hvis en anmodning fra en virksomhed med måneden som afgiftsperiode,  

 bliver modtaget den 12. januar 2006, og spørgeren anmoder om, at  

 bindingsperioden skal starte den 11. november 2005, vil starten af  

 bindingsperioden være den 1. november 2005. Bindingsperioden vil  

 maksimalt i dette eksempel kunne gå fra den 1. november 2005 og til den  

 31. oktober 2010.
 Hvis en anmodning fra en virksomhed med halvåret som afgiftsperiode,  

 bliver modtaget den 12. januar 2006, og spørgeren anmoder om, at  

 bindingsperioden skal starte den 11. november 2005, vil starten af  

 bindingsperioden være den 1. juli 2005. Bindingsperioden vil maksimalt i  

 dette eksempel kunne gå fra den 1. juli 2005 og til den 30. juni  

 2010.
 Skatteforvaltningslovens regler om bindende svar har virkning fra den  

 1. november 2005, jf. § 62, stk. 2. Der kan derfor anmodes om bindende  

 svar for gennemførte dispositioner med starttidspunkt for bindingsperioden  

 tilbage til 12 måneder før starten af den afgiftsperiode, hvor den 1.  

 november 2005 ligger.
Eksempel Hvis en anmodning om bindende svar for en virksomhed med kvartalet  

 som afgiftsperiode, bliver modtaget den 4. november 2005,  

 vil starten af bindingsperioden kunne være tilbage til den 1.  

 oktober 2004.
 Hvis en anmodning om bindende svar for en virksomhed med måneden som  

 afgiftsperiode, bliver modtaget den 4. november 2005, vil starten  

 af bindingsperioden kunne være tilbage til den 1. november 2004.
 Hvis en anmodning om bindende svar for en virksomhed med halvåret som  

 afgiftsperiode, bliver modtaget den 4. november 2005, vil starten  

 af bindingsperioden kunne være tilbage til den 1. juli  

 2004.
 Har spørgeren ikke tilkendegivet, hvornår bindingsperioden skal  

 begynde, vil den bindende virkning af svaret indtræde ved begyndelsen af  

 den afgiftsperiode, hvor SKAT har modtaget anmodningen.
Eksempel Anmodningen modtages den 22. maj 2006. Spørgeren har ikke angivet  

 noget starttidspunkt.
 Hvis virksomheden har måneden som afgiftsperiode, starter  

 bindingsperioden den 1. maj 2006.
 Hvis  

 virksomheden har kvartalet som afgiftsperiode, starter bindingsperioden  

 den 1. april 2006.
 Hvis  

 virksomheden har halvåret som afgiftsperiode, starter bindingsperioden  

 den 1. januar 2006.
SFL § 22, stk. 3 har, som det fremgår ovenfor, den konsekvens, at den  

 medfører en uensartet behandling af virksomhederne vedrørende  

 starttidspunkt for bindingsperioden, idet dette afhænger af deres  

 afgiftsperiode, medmindre de anmoder om et starttidspunkt i januar eller  

 juli, idet virksomhederne med halvåret som afgiftsperiode vil kunne anmode  

 om et bindende afgiftssvar flere måneder tilbage i tiden, end virksomheder  

 med måneden eller kvartalet som afgiftsperioden.
Denne forskel, der  

 relaterer sig til afgiftsperioderne, ligger dog i selve ordningen med de  

 forskellige afgiftsperioder og deres kredittider.
 Hvis det ikke fremgår af anmodningen om bindende svar, om der er tale  

 om en gennemført eller en påtænkt disposition, indtræder den bindende  

 virkning af svaret fra starten af den afgiftsperiode, hvor anmodningen  

 modtages.
C.1.2.7.3.2 Starttidspunkt efter modtagelse af  

 anmodning om bindende svar Der kan af SFL § 22, stk. 3, udledes visse begrænsninger for, hvor lang  

 tid efter at anmodningen om bindende svar er modtaget, at bindingsperioden  

 kan starte.
 Spørgeren kan ikke fremsætte en anmodning, hvor han angiver at  

 bindingsperioden skal starte fx 9 måneder efter anmodningen er modtaget.  

 Starttidspunktet for bindingsperioden kan således senest være starten af  

 den afgiftsperiode, hvor SKAT har modtaget anmodningen.
Eksempel Anmodningen fra en virksomhed med kvartalet som afgiftsperiode  

 modtages den 12. januar 2006. Spørgeren anmoder om at bindingsperioden  

 starter den 1. september 2006. Bindingsperioden starter i dette eksempel  

 den 1. januar 2006.
 Tilsvarende gælder for virksomheder med måneden og halvåret som  

 afgiftsperiode.
C.1.2.7.4 Sluttidspunktet for  

 bindingsperioden Det fremgår af  

SFL § 25, stk. 1, at et bindende svar er  

 bindende for  

 SKAT ved behandlingen af det beskrevne forhold i 5 år.   

 Bindingsperioden for et bindende svar kan således ikke udstrækkes til mere  

 end 5 år.
Når SFL § 22, stk. 3, sammenholdes med SFL § 25, stk. 1, kan det  

 fastslås, at begrænsningen for udstrækningen af bindingsperioden ikke blot  

 gælder i forhold til et starttidspunkt, der fastsættes i forhold til  

 modtagelsen af en anmodning om bindende svar, men også i forhold til et  

 starttidspunkt, som er fastsat efter spørgerens ønske.
 Bindingsperioden for et bindende svar kan således ikke strække sig  

 længere ud i fremtiden end 5 år fra starten af den afgiftsperiode, hvor  

 SKAT modtager anmodningen om det bindende svar.
Eksempel Anmodningen fra en virksomhed med kvartalet som afgiftsperiode  

 modtages den 12. januar 2006. Spørgeren anmoder om, at bindingsperioden  

 starter den 1. juli 2006 og løber til den 30. juni 2011.  

 Bindingsperioden starter i dette eksempel den 1. januar 2006 og løber  

 til den 31. december 2010.
 Tilsvarende gælder for virksomheder med måneden og halvåret som  

 afgiftsperiode.
 Bindingsperioden for et bindende svar kan endvidere ikke strække sig  

 længere ud i fremtiden end 5 år fra starten af den afgiftsperiode, som er  

 starttidspunktet for bindingsperioden i henhold til spørgerens ønske.
Eksempel Anmodningen fra en virksomhed med kvartalet som afgiftsperiode bliver  

 modtaget den 12. januar 2006, og spørgeren anmoder om, at  

 bindingsperioden skal starte den 1. januar 2005, og løbe til den 31.  

 december 2010. Bindingsperioden starter i dette eksempel den 1. januar  

 2005, idet denne dato ligger indenfor de 12 måneder.
Bindingsperioden  

 kan imidlertid alene udstrækkes til den 31. december 2009 og ikke til  

 den 31. december 2010, idet de 5 år skal regnes fra det fastsatte  

 starttidspunkt den 1. januar 2005, selvom anmodningen er modtaget i  

 januar 2006.
 Tilsvarende vil gælde for virksomheder med måneden og halvåret som  

 afgiftsperiode.
C.1.2.7.5 Bindingsperioden for påtænkte  

 dispositioner Ved dispositioner skal forstås leverancer af varer og ydelser mod  

 vederlag, erhvervelse af varer og ydelser mod vederlag, ud- og indførsel  

 af varer og ydelser, udvinding eller fremstilling af afgiftspligtige  

 varer, oplagring af afgiftspligtige varer samt andre aktiviteter, der har  

 afgiftsmæssige konsekvenser, hvad enten det fører til afgiftspligt eller  

 afgiftsfritagelse.
Ved påtænkte dispositioner forstås, at anmodning om bindende svar  

 indgives inden den pågældende disposition er foretaget.
Dispositionen må  

 således ikke være foretaget på det tidspunkt, hvor der fremsættes en  

 anmodning om bindende svar.
Dette gælder, uanset om der er tale om en  

 enkeltstående disposition eller løbende dispositioner.
Det kan af  

SFL § 22, stk. 3, udledes, at  

 starttidspunktet for  

 bindingsperioden tidligst kan være ved starten af den afgiftsperiode,  

 hvori SKAT modtager anmodningen om bindende svar.
Bindingsperioden for et  

 bindende svar vedrørende påtænkte dispositioner, kan således ikke strække  

 sig 12 måneder eller kortere tilbage i tid, fra starten af den  

 afgiftsperiode, hvor SKAT har modtaget anmodningen om det bindende  

 svar.
 Eksempel:
 En virksomhed anmoder om et bindende afgiftssvar den 10. maj 2006.  

 Anmodningen vedrører en påtænkt disposition, der er planlagt foretaget i  

 juli 2006. Bindingsperioden vil da være følgende:
 For en virksomhed med måneden som afregningsperiode vil den kunne få  

 et bindende afgiftssvar, der er bindende for myndighederne fra 1. maj  

 2006.
 For en virksomhed med kvartalet som afregningsperiode vil den kunne  

 få et bindende afgiftssvar, der er bindende for myndighederne fra 1.  

 april 2006.
 For en virksomhed med halvåret som afregningsperiode vil den kunne få  

 et bindende afgiftssvar, der er bindende for myndighederne fra 1. januar  

 2006.
 Bindingsperioden for et bindende svar vedrørende påtænkte dispositioner  

 kan i henhold til SFL § 22, stk. 3, ikke strække sig længere ud  

 i fremtiden end 5 år fra starten af den afgiftsperiode, hvor SKAT modtager  

 anmodningen om det bindende svar.
 Det fremgår af SFL § 22, stk. 3, sidste pkt., at gennemføres en  

 påtænkt disposition inden svaret gives kan spørgeren få tilladelse til at  

 svarets bindende virkning indtræder ved starten af den afgiftsperiode,  

 hvor dispositionen er foretaget.
Eksempel En virksomhed med kvartalet som afgiftsperiode anmoder om bindende  

 svar vedrørende påtænkte dispositioner den 11. januar 2006. Den påtænkte  

 disposition er planlagt foretaget primo marts 2006. Skatterådet svar  

 foreligger først den 10. maj 2006. I denne situation, er  

 starttidspunktet for bindingsperioden den 1. januar 2006. Dette betyder,  

 at virksomheden kan få et bindende svar for den periode, hvor den første  

 gang skal angive afgiften af den nu foretagne disposition.
 Det må lægges til grund, at denne del af bestemmelsen alene vil have  

 teoretisk betydning, idet Skatterådet, i modsætning til det tidligere  

 Ligningsråd, også kan behandle anmodninger om bindende svar for  

 gennemførte dispositioner.
Hvis det ikke fremgår af en anmodning om et bindende svar, om der er  

 tale om en gennemført eller en påtænkt disposition, indtræder den bindende  

 virkning af svaret fra starten af den afgiftsperiode, hvor anmodningen  

 modtages.
Bindingsperioden kan i denne situation ikke strække sig  

 længere ud i fremtiden end 5 år fra starten af den afgiftsperiode, hvor  

 SKAT modtager anmodningen om det bindende svar.
C.1.2.7.6 Bindingsperioden for gennemførte  

 dispositioner Ved dispositioner skal forstås leverancer af varer og ydelser mod  

 vederlag, erhvervelse af varer og ydelser mod vederlag, ud- og indførsel  

 af varer og ydelser, udvinding eller fremstilling af afgiftspligtige  

 varer, oplagring af afgiftspligtige varer samt andre aktiviteter, der har  

 afgiftsmæssige konsekvenser, hvad enten det fører til afgiftspligt eller  

 afgiftsfritagelse.
 Ved allerede gennemførte dispositioner forstås både en enkeltstående  

 disposition, som allerede er gennemført på det tidspunkt, hvor der anmodes  

 om bindende svar, og transaktioner, som både er gennemført på det  

 tidspunkt, hvor der anmodes om bindende svar og fortsat løbende  

 gennemføres også efter der indgives anmodning om et bindende svar.
 Det fremgår af  

SFL § 22, stk. 3, 1. pkt., at den  

 tidsmæssige  

 begrænsning for, hvor langt tilbage i tid spørgeren kan fastsætte  

 starttidspunktet for bindingsperioden ved allerede gennemførte  

 dispositioner, er 12 måneder forud for starten af den afgiftsperiode, hvor  

 SKAT modtager anmodningen.
 Eksempel:
 Hvis en virksomhed anmoder om et bindende afgiftssvar den 18. juni  

 2006, kan virksomheden fastsætte startdatoen for bindingsperioden  

 tilbage til den afgiftsperiode, hvori den 18. juni 2005 ligger.
 For en virksomhed med måneden som afregningsperiode vil den kunne få  

 et bindende afgiftssvar, der er bindende for myndighederne fra 1. juni  

 2005.
 For en virksomhed med kvartalet som afregningsperiode vil den kunne  

 få et bindende afgiftssvar, der er bindende for myndighederne fra 1.  

 april 2005.
 For en virksomhed med halvåret som afregningsperiode vil den kunne få  

 et bindende afgiftssvar, der er bindende for myndighederne fra den 1.  

 januar 2005.
 Bindingsperioden for et bindende svar kan ikke strække sig længere ud i  

 fremtiden end 5 år fra starten af den afgiftsperiode, hvor  

 bindingsperioden efter spørgerens anmodning er startet forud for  

 modtagelsen af anmodningen.
Hvis en virksomhed anmoder om, at bindingsperioden skal starte 12  

 måneder forud for anmodningen om bindende svar, kan der opstå den  

 situation, at praksis er ændret i løbet af de disse 12 måneder.
I denne  

 situation skal SKAT give et bindende svar, både i forhold til tidligere  

 gældende praksis, og i henhold til den nye praksis.
SKAT skal i forbindelse med besvarelsen af en anmodning om bindende  

 svar være opmærksom på, om en praksis på det område, som anmodningen om  

 bindende svar vedrører, er endeligt underkendt.
Hvis anmodningen om  

 bindende svar indgives inden udløbet af fristen for indbringelse af den  

 afgørelse, der underkendte praksis, for en højere ankeinstans, skal SKAT  

 tage højde for dette i det bindende svar.
 Hvis der er udsendt en meddelelse om genoptagelse eller en meddelelse  

 om genoptagelse er under udarbejdelse, fordi der er sket underkendelse af  

 praksis, kan SKAT foreslå spørgeren, at denne i stedet anmoder om  

 genoptagelse.
Har spørgeren ikke tilkendegivet, hvornår bindingsperioden skal  

 begynde, vil den bindende virkning af svaret indtræde ved begyndelsen af  

 den afgiftsperiode, hvor SKAT har modtaget anmodningen.
Bindingsperioden  

 for et bindende svar kan i denne situation ikke strække sig længere ud i  

 fremtiden end 5 år fra starten af den afgiftsperiode, hvor SKAT har  

 modtaget anmodningen om det bindende svar.
Hvis det ikke fremgår af en anmodning om et bindende svar, om der er  

 tale om en gennemført eller en påtænkt disposition, indtræder den bindende  

 virkning af svaret fra starten af den afgiftsperiode, hvor anmodningen  

 modtages.
Bindingsperioden for et bindende svar kan i denne situation ikke  

 strække sig længere ud i fremtiden end 5 år fra starten af den  

 afgiftsperiode, hvor SKAT modtager anmodningen om det bindende  

 svar.
C.1.2.7.7. Hvem er bundet af et bindende  

 svar Det fremgår af  

SFL § 25, stk.       1, at et bindende  

 svar er bindende for skattemyndighederne i forhold  

 til spørgeren eller andre, som er nævnt i SFL § 21, stk. 2 i 5 år.
 Den bindende virkning af et svar gælder såvel for SKAT og Skatterådet  

 som for de administrative klageorganer (Landsskatteretten).
 Disse myndigheder er således forpligtet til at lægge svaret til grund,  

 når det forhold, der er taget stilling til i svaret behandles i  

 forbindelse med en kontrol af virksomhedens aktiviteter og leverancer mod  

 vederlag, eller i forbindelse med, at virksomhedens anmoder om ordinær  

 genoptagelse af fastsættelsen af et afgiftstilsvar i henhold til SFL 31.
 Landsskatteretten er dog kun bundet i det omfang, det bindende svar  

 ikke er påklaget, enten af spørgeren som en klage over svaret eller af den  

 afgiftspligtige som en klage over opgørelse af et afgiftstilsvar.  

 Landsskatteretten er heller ikke bundet af svaret i det omfang den  

 afgiftspligtige har klaget over et andet forhold i opgørelsen af  

 afgiftstilsvaret m.v., og denne klage har en direkte betydning for det  

 forhold i opgørelsen af afgiftstilsvaret m.v. som det bindende svar  

 vedrører jf. princippet i SFL § 45, stk. 1. Det fremgår af SFL § 45,  

 stk. 1, at Landsskatteretten, uanset klagens formulering, kan fortage  

 afledte ændringer.
Bindende svar er ikke bindende for spørgeren eller andre.
Dette gælder,  

 uanset om det bindende svar vedrører allerede gennemførte dispositioner  

 eller påtænkte dispositioner.
En virksomhed er således frit stillet til at  

 disponere anderledes eller at opgøre og angive afgiftstilsvaret  

 anderledes, end det fremgår af det bindende svar.
C.1.2.7.8 Hvem kan påberåbe sig svarets bindende  

 virkning Det fremgår af  

SFL § 21, stk. 1, at enhver hos SKAT kan  

 få et bindende  

 svar på spørgsmål om den afgiftsmæssige virkning for spørgeren af en  

 disposition.
Kun de, som det bindende svar er rettet til, kan støtte ret på svarets  

 bindende virkning.
Der henvises nærmere til afsnittet om, hvem der kan  

 anmode om et bindende svar.
Hvis det er et selskab m.v. i en fællesregistrering der anmoder om et  

 bindende svar, svares der på virkningen af en påtænkt disposition.
Der kan  

 først støttes ret på svaret, når selskabet m.v. ikke længere indgår i en  

 fællesregistrering og dermed er en afgiftspligtig person, jf.  

 SKM2006.44.SKAT C.1.2.7.9 Hvilke aktiviteter er omfattet af den  

 bindende virkning Det fremgår af  

SFL § 25, stk. 1, at et bindende svar er  

 bindende for  

 skattemyndighederne ved behandlingen af det beskrevne forhold i 5 år.
 Et bindende svar er udtryk for skattemyndighedernes retsopfattelse.  

 Derfor vil den retsopfattelse, der er lagt til grund for et bindende svar,  

 blive fulgt af myndighederne ved deres administration af den disposition,  

 der er omfattet af det bindende svar.
Det bindende svar vil være bindende for SKAT ved behandlingen af den  

 beskrevne transaktion eller aktivitet i hele bindingsperioden.
SKAT er  

 således bundet af det bindende svar også for gentagelser af den beskrevne  

 disposition, hvis gentagelsen finder sted i bindingsperioden.
I  

 bindingsperioden er SKAT således bundet i forhold til sin vurdering af den  

 afgiftsmæssige behandling af alle transaktioner, der er identisk med den i  

 anmodningen beskrevne transaktion, der foretages i de afgiftsperioder, som  

 er omfattet af bindingsperioden.
Dette gælder uanset om det bindende svar  

 vedrører påtænkte eller gennemførte dispositioner.
Eksempel En virksomhed anmoder i 2007 om et bindende svar vedrørende den  

 momsmæssige behandling af en nærmere beskrevet reklameydelse.
SKAT giver  

 virksomheden et bindende svar for perioden 1. januar 2007 til 31.  

 december 2011. SKAT er bundet af det bindende svar for alle identiske  

 leverancer af reklameydelser, som den pågældende virksomhed foretager i  

 perioden, forudsat at de faktiske forhold ikke har ændret sig og  

 forudsat, at der ikke foreligger ophør af bindingsperioden, jf.
SFL  

 § 25, stk. 2.
C.1.2.7.10 Fællesregistrering og  

 delregistrering Når svaret er givet til en fællesregistrering, gælder den bindende  

 virkning alene for fællesregistreringen.
Det har ingen betydning for den  

 bindende virkning, hvis et selskab m.v. udtræder af  

 fællesregistreringen.
Hvis det er et selskab m.v. i en fællesregistrering der anmoder om et  

 bindende svar, svares der på virkningen af en påtænkt disposition.
Der kan  

 først støttes ret på svaret, når selskabet m.v. ikke længere indgår i en  

 fællesregistrering og dermed er en afgiftspligtig person.
 Den bindende virkning af et svar givet til en fællesregistrering  

 bortfalder hvis et nyt selskab m.v. indtræder i fællesregistreringen,  

 eller hvis fællesregistreringen opløses.
 For et svar givet til en delregistrering vil den bindende virkning  

 bortfalde hvis delregistreringen opløses eller indgår i en  

 fællesregistrering.
 Et svar, hvor den bindende virkning anses for bortfaldet, kan ikke på  

 ny anses for bindende, f.eks. som følge af, at en delregistrering eller  

 fællesregistrering bliver registreret igen.
Se  

 SKM2006.44.SKAT C.1.2.8 Bortfald af et svars bindende virkning  

 indenfor bindingsperioden C.1.2.8.1 Indledning Det fremgår af  

SFL § 25, stk. 2, at et svar ikke er  

 bindende i det  

 omfang der er sket ændringer i forudsætninger, som har været afgørende for  

 indholdet af svaret, herunder ændringer i love eller bekendtgørelser, der  

 har ligget til grund for svaret.
Det samme gælder i det omfang, svaret  

 viser sig at være i strid med EU-retten.
 Denne bestemmelse regulerer således, hvorvidt og i givet fald hvornår,  

 den bindende virkning af et bindende svar kan ophæves indenfor  

 bindingsperioden.
I forbindelse med fastlæggelsen af, hvornår den bindende virkning af et  

 bindende svar på moms- og afgiftsområdet bortfalder, i tilfælde af at der  

 sker en skærpelse af retsopfattelsen, skal der sondres mellem At der skal foretages denne sondring, skyldes EU-retten.
EU-retten og  

 dennes forrang i forhold til nationale bestemmelser spiller således en  

 central betydning for moms og visse punktafgifter, idet disse love er  

 direktivbaseret.
C.1.2.8.1.1 Direktivbaserede afgifter Efter SFL § 25, stk. 2, bortfalder den bindende virkning af et bindende  

 svar for direktivbaserede afgifter i det omfang, der sker C.1.2.8.1.2 Ikke-direktivbaserede  

 afgifter Efter SFL § 25, stk. 2, bortfalder den bindende virkning af et  

 bindende svar for ikke-direktivbaserede afgifter i det omfang der  

 sker; Der sker ikke bortfald af det bindende svar for ikke-direktivbaserede  

 afgifter i følgende tilfælde:
C.1.2.8.1.3 Oversigt over direktivbaserede  

 afgifter Der sondres som det fremgår af ovenstående afsnit mellem direktiv- og  

 ikke-direktivbaserede afgifter.
Nedenfor følger en beskrivelse af hvilke  

 afgifter, der er direktivbaseret.
Moms Mineralolieprodukter Alkohol og alkoholholdige drikkevarer Forarbejdede tobaksvarer Cirkulationsdirektivet(Fælles regler for  

 EU-punktafgifterne) Der er brugt følgende forkortelser:
C.1.2.8.2 Skærpende ændring Spørgsmålet om, hvorvidt den bindende virkning af et svar kan ophæves  

 inden udløbet af bindingsperioden, er kun aktuel i den situation, hvor der  

 sker en ændring i skærpende retning, det vil sige til ugunst for  

 spørgeren.
Her er det et spørgsmål om SKAT, der jo er bundet af den  

 retsopfattelse, der kommer til udtryk i det bindende svar, kan ophæve  

 svaret med den virkning at SKAT kan gøre den skærpede og for spørgeren  

 ugunstige retsopfattelse gældende overfor spørgeren.
Hvis der sker en ændring i lempende retning, fx underkendelse af  

 praksis til gunst for spørgeren, kan spørgeren altid indrette sig på den  

 gunstigere stilling, idet spørgeren jo ikke er bundet af det bindende  

 svar.
SKAT vil endvidere ikke kunne fastholde den retsopfattelse, som er  

 kommet til udtryk i det bindende svar, idet den retsopfattelse jo er  

 blevet underkendt og ændret.
C.1.2.8.3 Betydningen af EU-retten I dette afsnit beskrives EU-retten kort som baggrund for, at det af  

SFL § 25, stk. 2, sidste pkt. bestemmes,  

 at et bindende  

 svar ikke er bindende i det omfang svaret viser at være i strid med  

 EU-retten, og at det bindende afgiftssvar derfor bortfalder inden udløbet  

 af bindingsperioden.
Med EF-traktaten er der indført en ny retsorden.
Et af de væsentligste  

 kendetegn ved fællesskabsordenen er EU-rettens forrang i forhold til  

 medlemsstaternes retssystemer, samt den direkte virkning af en række  

 bestemmelser, der gælder medlemsstaternes borgere og staten selv.
 EU-rettens krav om forrang betyder blandt andet, at  

 direktivbestemmelser, der har direkte virkning fortrænger national ret.  

 EF-Domstolen har i sin praksis fastlagt betingelserne for  

 direktivbestemmelsers direkte virkning:
En virksomhed kan overfor myndighederne påberåbe sig en  

 direktivbestemmelse, der foreskriver en rettighed, som er tilstrækkelig  

 klar og ubetinget.
De umiddelbart anvendelige regler gælder således i  

 medlemsstaterne ved siden af de nationale retsregler.
Der er følgelig  

 risiko for konflikt mellem de to sæt regler.
Foreligger der en  

 regelkonflikt til afgørelse for EF-Domstolen, vil Domstolen altid lægge  

 EU-reglen til grund.
En regelkonflikt kan naturligvis også opstå ved de nationale domstole.  

 EF-Domstolen har i en lang række domme fastslået, at de nationale domstole  

 og i øvrigt alle offentlige myndigheder er ubetinget forpligtet til at  

 anvende EU-reglerne, ligegyldigt under hvilke forhold modstriden mellem  

 reglerne opstår.
Er det konstateret, at en national regel er i strid med  

 en EU-regel, har de nationale myndigheder pligt til at bringe den  

 nationale retstilstand i overensstemmelse med EU-retten.
Myndigheden kan  

 ikke påberåbe sig ikke-gennemførte eller forkert gennemførte  

 direktiver til ugunst for en virksomhed, jf.
C-74/95 og C-129/95, og  

 "Bowling-sagen", jf.
UfR 2000.1000  

 ØLD.           &nbsp  

 ; Er direktivet ikke egnet til at have direkte virkning, har den  

 nationale domstol pligt til at fortolke den nationale retsregel  

 direktivkonformt, det vil sige i overensstemmelse med den bagvedliggende  

 EU-regel.
C.1.2.8.4 Retsbeskyttet forventning contra  

 EU-retten En virksomhed kan ikke påberåbe sig den danske forvaltningsretlige lære  

 om retsbeskyttet forventning i forbindelse med et bestemt bindende  

 afgiftssvar, hvis svaret strider mod den fællesskabsretlige  

 regulering.
Generelt set har  

 EF-Domstolen fastslået, at de erhvervsdrivende ikke kan have nogen  

 berettiget forventning med hensyn til opretholdelsen af en bestående  

 situation, som kan ændres ved beslutninger taget af  

 fællesskabsinstitutionerne inden for rammerne af deres frie skøn.
Dette  

 gælder navnlig på områder henhørende under de fælles markedsordninger, som  

 netop skal indebære en garanti for en løbende tilpasning til den  

 økonomiske udvikling, se sag 424/85 og sag 425/85, Frico, Saml. 1987 2786,  

 sag C-177/90, Kühn, Saml. 1992 I-35 og sag C-63/93, Fintan Duff, Saml.  

 1996 I-569.
Nationale  

 myndigheder, der anvender fællesskabsretten, skal overholde princippet om  

 beskyttelse af den berettigede forventning, som er en generel  

 retsgrundsætning i fællesskabsretten.
En handlemåde hos en sådan  

 myndighed, der strider mod en præcis bestemmelse i en fællesskabsretsakt,  

 kan dog ikke skabe en berettiget forventning, se fx sag 316/86, Krücken,  

 Saml. 1988 2233.
I TfS  

 2001.427 V, gjorde et selskab krav på toldgodtgørelse, fordi selskabet  

 mente, at det på et møde med ToldSkat var blevet bibragt en retsbeskyttet  

 forventning om krav på godtgørelse.
Landsretten lagde til grund, at da  

 told er fællesskabsmidler, og da spørgsmålet om godtgørelse er udtømmende  

 reguleret i EU-retten, skal spørgsmålet om retsbeskyttet forventning alene  

 afgøres efter EU-rettens regler og ikke national ret.
Retten lagde  

 herefter til grund, at der ikke forelå retsbeskyttet forventning efter  

 EU-retten.
I præmis 30 - 33 i sagen C-205 - 215/82 Deutsche Milchkontor anerkendte  

 EF- Domstolen, at fællesskabsretten ikke var til hinder for, at der  

 nationalt fandtes regler om beskyttelse af forventninger.
Dog forudsattes  

 det, at der fuldt ud skulle tages hensyn til Fællessskabsrettens  

 interesser i forbindelse med anvendelsen af bestemmelser herom.
I præmis 23 i sagen C-316/86 Krücken-sagen, fastslog EF-Domstolen, at  

 hverken fejl begået af kommissionens embedsmænd eller dens tjenestegrene  

 eller en praksis i en medlemsstat, som strider mod de fællesskabsretlige  

 regler, kunne skabe en berettiget forventning hos den erhvervsdrivende,  

 der havde draget fordel af den hermed opståede situation.
I præmis 24  

 anførte Domstolen, at det fulgte heraf, at princippet om beskyttelse af  

 den berettigede forventning ikke kunne påberåbes overfor en præcis  

 bestemmelse i en fællesskabsretsakt, og at den omstændighed, at en  

 national myndighed, der anvendte fællesskabsretten, havde handlet i strid  

 hermed, ikke kunne skabe en berettiget forventning hos en erhvervsdrivende  

 om en behandling, der stred mod fællesskabsretten.
I præmis 22 i sagen C-210/87 Remo Padovani m.fl. anerkendte  

 EF-Domstolen, at der i den nationale retsorden på et givet  

 fællesskabsreguleret område kunne gælde et princip om retsbeskyttet  

 forventninger ved siden af det EU-retlige princip herom, når blot det  

 nationale princip ikke medførte forskelsbehandling i forhold til regler,  

 der var gældende for rent nationale tvister af samme art.
Domstolen  

 tilføjede imidlertid, at det er et krav, at anvendelsen at national ret  

 "ikke griber ind i fællesskabsrettens rækkevidde og virkning".
Domstolen  

 beskyttede i sag 120/86, Mulder, Saml. 1988 2321, den berettigede  

 forventning hos en mælkeproducent, der ikke havde haft grundlag i de  

 relevante forordninger til at antage, at han i en ubestemt periode var  

 forhindret i at genoptage mælkeleverancer ved udløbet af den periode, hvor  

 han havde underkastet sig en forpligtelse til ikke at levere.
Se også sag  

 C-177/90, Kühn, Saml. 1992 I-35.
C.1.2.8.5 Oversigt over hvornår et bindende svar  

 bortfalder C.1.2.8.5.1 Ændring i forudsætninger og  

 lovgivning Det fremgår af SFL § 25, stk. 2, at et svar ikke er bindende i det  

 omfang, der er sket ændringer i forudsætninger, som har været afgørende  

 for indholdet af svaret, herunder ændringer i love og bekendtgørelser, der  

 har ligget til grund for svaret.
 Disse bortfaldsgrunde gælder uanset om, der er tale om direktivbaserede  

 eller ikke-direktivbaserede afgifter, som det fremgår af nedenstående  

 skema.
Ikke-direktiv-baserede  

 afgifter JA Forordninger og ændring af forordninger Ændring af bekendtgørelser C.1.2.8.5.2 Ændringer begrundet i  

 EU-retten Det fremgår tillige af SFL § 25, stk. 2, at et svar ikke er bindende i  

 det omfang svaret viser sig at være i strid med EU-retten.
Af forarbejderne til skatteforvaltningsloven fremgår, at hvis et  

 bindende svar fx er givet i overensstemmelse med dansk praksis, men det  

 viser sig, at dansk praksis er i strid med EU-retten, vil den bindende  

 virkning bortfalde med fremadrettet virkning.
SKAT kan blive opmærksomme  

 på, at dansk praksis er i strid med EU-retten på baggrund af en dansk dom,  

 en kendelse fra Landsskatteretten eller som følge af, at SKAT selv bliver  

 opmærksom på, at den danske praksis er i strid med EU-retten.
Hvis det i  

 forbindelse med en sådan vurdering er åbenbart, at dansk praksis er i  

 strid med EU-retten, vil SKAT selv kunne ændre praksis.
Hvis det derimod  

 ikke er åbenbart, om svaret strider mod EU-retten, kan SKAT, fx ved at  

 indhente en udtalelse fra Kammeradvokaten, afklare spørgsmålet om,  

 hvorvidt praksis bør ændres.
 Det fremgår endvidere af forarbejderne til skatteforvaltningsloven, at  

 den bindende virkning af et bindende svar bortfalder med fremadrettet  

 virkning, hvis det bindende svar er afgivet i overensstemmelse med dansk  

 praksis og i overensstemmelse med EU-retten, men praksis ændres i  

 skærpende retning af EF-Domstolen.
Det ovennævnte gælder, uanset om der er tale om en direktivbaseret  

 afgift eller ikke.
Se nærmere note 2 og 3 til nedenstående skema.
Det forhold, at en afgift er direktivbaseret medfører imidlertid, at  

 administrationen og lovfortolkningen skal være direktivkonform på grund af  

 EU-rettens forrang.
Når der således for visse afgifter altid skal ske en  

 direktivkonform fortolkning af den pågældende afgiftslov, vil det føre til  

 visse forskelle i bortfaldssituationerne.
Det betyder således, at danske skærpende praksisændringer, der er  

 begrundet i EU-rettens forrang, vedrørende direktivbaserede afgifter  

 altid vil føre til bortfald af et bindende svar.
Dette er ikke tilfælde  

 for ikke-direktivbaserede afgifter, medmindre den skærpende praksisændring  

 er en følge af EU-retten, jf. note 3 til nedenstående skema.
Direktivbaserede Afgifter   

1) Ikke-direktiv-baserede  

 afgifter EF-Domstolens afgørelser 1) Der er enkelte bestemmelser, som ikke er fastlagt af et  

 direktiv i de afgiftslove, der er direktivbaserede.
Der vil således  

 teoretisk kunne ske det, at en ændring af praksis, der er foranlediget af  

 fx en kendelse fra Landsskatteretten, vil kunne medføre bortfald af den  

 bindende virkning af et bindende svar, selvom svaret vedrører en  

 bestemmelse, der ikke er direktivbaseret.
Den bindende virkning vil  

 bortfalde, fordi selve afgiften er direktivbaseret.
Det må dog antages, at  

 dette problem mest er teoretisk, da de områder, hvor direktivet giver  

 medlemsstaterne mulighed for selv at fastlægge regler, typisk er  

 administrative ordensforskrifter.
2) EF-Domstolens domme kan også generelt have betydning for  

 dansk afgiftsret, fx kan reglerne om fri bevægelighed have indflydelse på,  

 hvordan danske regler skal udformes.
Som eksempel kan nævnes  

 Centros-dommen (C-212/97), hvor nationale regler måtte vige for reglerne  

 om den fri etableringsret, jf.
EF-Traktatens artikel 43 og 48.
 3) Hvis praksisændringen sker som følge af ændringer i  

 EU-retten (fx traktat-bestemmelser), kan den bindende virkning af et  

 bindende svar bortfalde.
C.1.2.8.5.3 Singulære forkerte bindende  

 svar I tilfælde, hvor et enkeltstående bindende svar for direktivbaserede  

 afgifter er i strid med EU-retten, vil det bortfalde, jf.
SFL § 25, stk.  

 2, sidste pkt.
 Den bindende virkning af et enkeltstående forkert bindende afgiftssvar  

 for ikke-direktivbaserede afgifter kan alene tilbagekaldes, hvis det er i  

 strid med EU-retten.
 Er det enkeltstående bindende afgiftssvar for ikke-direktivbaserede  

 afgifter derimod alene i strid med dansk lovgivning og dansk praksis, kan  

 der ikke ske tilbagekaldelse af et sådant enkeltstående urigtigt bindende  

 afgiftssvar.
 Nedenstående skema viser en oversigt over, i hvilke tilfælde den  

 bindende virkning af et enkeltstående urigtigt afgiftssvar kan  

 ophæves.
Direktivbaserede afgifter Ikke-direktiv-baserede  

 afgifter Enkeltstående bindende afgiftssvar i strid med  

 EU-retten Enkeltstående bindende afgiftssvar i strid med dansk lovgivning  

 og dansk praksis 1) Det forudsættes, at dansk lovgivnng og praksis er i  

 overensstemmelse med EU-retten.
C.1.2.8.6 Oversigt over varsel C.1.2.8.6.1 Lovændringer og generelle  

 praksisændringer En ophævelse af den bindende virkning af et afgiftssvar vil i tilfælde  

 af ændret lovgivning m.v. og skærpende praksisændring alene kunne ske med  

 fremtidig virkning.
I de situationer, hvor den bindende virkning af et bindende svar  

 ophæves inden bindingsperioden på grund af lovændringer og lignende, vil  

 der ikke af SKAT blive givet et særskilt varsel.
Dette er begrundet i, at  

 retstilstanden ændres ved lovændringens ikrafttrædelsestidspunkt i forhold  

 til alle, der er omfattet af ændringen, og at lovændringen vil blive  

 offentliggjort på sædvanlig måde.
I denne situation er der ikke noget  

 særligt hensyn at tage til afgiftspligtige, der er indehavere af et  

 bindende afgiftssvar.
I de situationer, hvor den bindende virkning af et bindende svar  

 ophæves som følge af domme, kendelser eller Skatteministeriets beslutning  

 herom, vil SKAT offentliggøre den nye praksis og tilkendegive fra  

 hvilket tidspunkt denne praksisændring har virkning.
En sådan  

 praksisændring medfører, at samtlige bindende svar, der er afgivet efter  

 hidtidig praksis bortfalder med fremadrettet virkning.
I det omfang SKAT  

 er bekendt med, at et bindende svar er afgivet i strid med EU-retten, skal  

 indehaveren af svaret orienteres herom.
 Længden af varslet fastsættes efter en konkret vurdering, men vil som  

 udgangspunkt sædvanligvis udgøre 6 måneder.
 I nedenstående skema gives en oversigt over i hvilke tilfælde, der  

 gives et varsel fastsat af SKAT og i hvilke tilfælde tidspunktet for  

 ophævelsen af den bindende virkning følger af et andet retsgrundlag.
Ændring Varsel Ikrafttrædelsestidspunktet er fastsat i lovgivningen.
Den  

 bindende virkning ophæves pr. det i lovgivningen fastsatte  

 ikrafttrædelsestidspunkt Den bindende virkning ophæves fra det tidspunkt, hvor  

 forudsætningen er ændret.
Myndighederne fastsætter et passende varsel.
Den bindende  

 virkning ophæves efter udløbet af det fastsatte og offentliggjorte  

 varsel.
Myndighederne fastsætter et passende varsel.
Den bindende  

 virkning ophæves efter udløbet af det fastsatte og offentliggjorte  

 varsel.
Myndighederne fastsætter et passende varsel.
Den bindende  

 virkning ophæves efter udløbet af det fastsatte og offentliggjorte  

 varsel.
Myndighederne fastsætter et passende varsel.
Den bindende  

 virkning ophæves efter udløbet af det fastsatte og offentliggjorte  

 varsel.
C.1.2.8.6.2 Singulært forkert svar I tilfælde, hvor et enkeltstående bindende svar for direktivbaserede  

 afgifter er i strid med EU-retten og derfor skal tilbagekaldes, vil SKAT  

 tilbagekalde svaret direkte overfor indehaveren.
Tilbagekaldelsen vil ske  

 med fremadrettet virkning med et passende varsel, der fastsættes med  

 udgangspunkt i indehaverens konkrete situation, men som udgangspunkt ikke  

 kortere end 3 måneder.
I de tilfælde, hvor et enkeltstående bindende svar for  

 ikke-direktivbaserede afgifter er i strid med EU-retten og derfor kan  

 tilbagekaldes, skal SKAT meddele ophævelsen konkret overfor den  

 afgiftspligtige.
SKATs tilbagekaldelse af den bindende virkning skal ske  

 med et passende varsel, der fastsættes med udgangspunkt i indehaverens  

 konkrete situation, men som udgangspunkt ikke kortere end 3  

 måneder.
C.1.2.8.6.3 Domspraksis vedrørende passende  

 varsel Om domspraksis vedrørende de grundlæggende forvaltningsretsprincipper  

 om varsel i forbindelse med skærpende praksisændringer kan henvises  

 til:
I UfR 1980.73 H accepterede Højesteret toldvæsenets tilbagekaldelse af  

 en tilladelse til frivillig momsregistrering af en del af en forenings  

 virksomhed med virkning for fremtiden.
Højesteret lagde vægt på, at  

 toldvæsenet efter lovens opbygning og formål måtte anses for berettiget  

 til med et passende varsel at ændre området for virksomhedens  

 momsregistrering med det formål, at opnå overensstemmelse med praksis.
TfS 1996, 838 omhandlede en publikation med annoncer om køb og salg,  

 der i 1988 af distriktstoldkammeret blev meddelt momsfritagelse.
Men efter  

 at en medarbejder fra told- og skatteregionen i november 1992 havde aflagt  

 kontrolbesøg, meddelte regionen, at virksomheden skulle betale moms fra  

 1/12 1992. Momspligten blev fastholdt af Told- og Skattestyrelsen, som dog  

 tiltrådte, at moms først blev beregnet fra 1/2 1993. I 1994 traf  

 Momsnævnet afgørelse om, at publikationen ikke kunne sælges momsfrit.  

 Landsretten udtalte, at publikationen ikke kunne anses som en avis efter  

 momsloven, og at virksomheden således ikke var momsfri, men at  

 tilbagekaldelsen af momsfriheden i november 1992 alene kunne ske med en  

 frist på 6 måneder, således at statskassen skulle tilbagebetale den som  

 følge heraf uberettiget opkrævede moms (tidl.
Momsnævnet TfS 1994,  

 140).
I TfS 2001,495 udlejede et interessentskab en ejendom til  

 interessenterne, således at der var tale om fuldstændigt personsammenfald  

 mellem lejere og interessenter.
Sammenfaldet var indirekte blevet oplyst  

 over for told- og skattemyndighederne i forbindelse med en ansøgning om  

 frivillig momsregistrering af erhvervsmæssig udlejning, jf. momslovens §  

 51. Efter ca. 2 år blev momsregistreringen tilbagekaldt med ca. 6 måneders  

 varsel under henvisning til, at udlejningen ikke var erhvervsmæssig.  

 Landsretten tiltrådte, at den foretagne udlejning ikke kunne anses for  

 erhvervsmæssig, og at myndighederne ved at meddele tilladelsen havde  

 begået en fejl.
Da momsloven ikke indeholder udtrykkelige regler om  

 tilbagekaldelse af tilladelse til frivillig registrering, fandt retten, at  

 afgørelsen måtte bero på en afvejning af hensynet til lighed og konsekvens  

 ved administrationen af bestemmelsen over for sagsøgerens forventning om  

 fortsat at kunne disponere i overensstemmelse med den meddelte tilladelse.  

 Landsretten fandt herved, at der forelå tilstrækkelig hjemmel til efter et  

 varsel at tilbagekalde den frivillige momsregistrering.
Det følger således af den nævnte praksis, at fejlagtige momsafgørelser  

 kan ændres med et passende og rimeligt varsel, også selvom der gribes ind  

 i et bestående retsforhold.
Dette følger endvidere af  

 retssikkerhedsudvalgets redegørelse om dette spørgsmål (Se side 115  

 f).
C.1.2.9 Hvad bør der fremgå af det bindende  

 svar Den afgiftspligtige skal have meddelelse om det bindende svar, straks  

 når sagen er afsluttet.
Meddelelsen bør omfatte en fremsendelsesskrivelse.  

 Meddelelsen om det bindende svar er en afgørelse, der er omfattet af  

 skatteforvaltningsloven regler, hvilket vil sige at svaret skal indeholde  

 en beskrivelse af sagens faktiske omstændigheder, en afgørelse og en  

 begrundelse for denne afgørelse, samt en klagevejledning.
SKAT skal  

 endvidere påse forvaltningslovens bestemmelser om høring.
C.1.2.9.1 Mindstekrav til indholdet af et  

 bindende svar I de følgende afsnit beskrives hvilke oplysninger, der som minimum bør  

 fremgå af det bindende svar.
C.1.2.9.1.1  

 Identifikationsoplysninger Som identifikation af spørgeren anføres alene spørgerens navn, adresse,  

 CVR-nr., evt. personnummer.
Identifikationsoplysninger om spørgerens  

 eventuelle repræsentant kan endvidere fremgå.
C.1.2.9.1.2 Spørgsmål Alle de af spørgeren stillede spørgsmål skal fremgår af meddelelsen om  

 det bindende svar.
Beskrivelsen skal ikke være en afskrift af  

 spørgsmålene, men der bør ske en bearbejdning af spørgsmålene, således at  

 det er muligt for SKAT at udforme en besvarelse som "ja", "nej" eller  

 "afvises".
C.1.2.9.1.3 Sagens fakta I henhold til  

SFL § 19, stk.       5, nr. 5, skal der  

 ikke udarbejdes en sagsfremstilling i sager om  

 bindende svar, der skal afgøres af SKAT.
Selv om der ikke skal udarbejdes  

 en sagsfremstilling, skal meddelelsen om det bindende svar indeholde en  

 beskrivelse af de faktiske forhold, der har betydning for sagens  

 afgørelse.
 For overskuelighedens skyld er det en fordel at give en beskrivelse af  

 virksomheden og branche (hvad laver virksomheden).
Alle faktiske forhold af betydning for svaret skal medtages.
Ved  

 vurderingen af, om en oplysning er relevant at medtage i beskrivelsen af  

 sagens fakta, kan der tages udgangspunkt i den relevante lovbestemmelse  

 og/eller praksis, idet bestemmelsen og/eller praksis normalt angiver de  

 faktiske omstændigheder, der skal være til stede, for at reglen kan finde  

 anvendelse.
I øvrigt vil det bero på en konkret vurdering af anmodningen  

 om bindende svar, hvilke oplysninger der er nødvendige og relevante for  

 afgørelsen.
 Beskrivelsen af faktum har til formål at sikre dels at alle relevante  

 oplysninger er belyst, dels at den afgiftspligtige kan forstå sagens  

 sammenhæng, og at den afgiftspligtige er klar over hvilke oplysninger, der  

 er lagt til grund ved besvarelsen.
 Der henvises i øvrigt til denne vejlednings afsnit om  

 sagsbehandlingsregler.
C.1.2.9.1.4 Høring SKAT skal i forbindelse med behandlingen af en anmodning om bindende  

 svar påse de almindelige forvaltningsretlige principper om høring i  

FVL §§ 19 - 21.
 Foretages der høring i en sag, skal indholdet af høringssvaret gengives  

 i meddelelsen om bindende svar.
 Der henvises i øvrigt til denne vejlednings afsnit om  

 sagsbehandlingsregler.
C.1.2.9.1.5 Begrundelse Det bindende svar er en afgørelse, der er omfattet af  

 forvaltningslovens regler, hvilket blandt andet medfører krav til  

 begrundelsen.
Det vil sige, at meddelelsen om bindende svar skal indeholde  

 en henvisning til de retsregler og den praksis, der ligger til grund for  

 det bindende svar.
 Der henvises i øvrigt til denne vejlednings afsnit om  

 sagsbehandlingsreglerne.
C.1.2.9.1.6 Svarets indhold Der skal tilstræbes en kort og præcis formulering af svaret i form af  

 "ja", "nej", "afvises". Det skal sikres, at der er en klar og entydig  

 sammenhæng mellem det enkelte spørgsmål og svaret i de tilfælde, hvor  

 anmodningen om bindende svar indeholder flere spørgsmål.
Det skal endvidere fremgå, at det bindende svar alene er gældende for  

 spørgeren og ikke for andre.
Det skal endvidere fremgå, at besvarelsen  

 alene gælder det i meddelelsen beskrevne forhold.
Såfremt SKATs besvarelse  

 af anmodningen om bindende svar er forbundet med konkrete forbehold, skal  

 disse angives.
Dette kan eksempelvis være, at der er tale om levering af  

 ydelser indenfor EU.
 Endvidere skal det fremgå af meddelelsen om det bindende svar:
 Hvis SKAT fastsætter  

 end kortere bindingsperiode end 5 år, skal det fremgå hvilke hensyn, der  

 har begrundet en sådan kortere periode.
Det skal fremgå, om  

 det er den afgiftspligtige, der har valgt starttidspunktet for  

 bindingsperioden.
Hvis spørgerens valg ikke har kunnet imødekommes, skal  

 det fremgå, hvorfor det ikke har kunnet imødekommes.
Det skal endvidere  

 fremgå, hvilke afgiftsperiode den afgiftspligtige har på tidspunktet for  

 anmodningen om bindende svar.
 Det skal fremgå,  

 hvilke afgiftsperiode den afgiftspligtige har på tidspunktet for  

 anmodningen om bindende svar, idet dette har betydning for  

 ophørstidspunktet af bindingsperioden.
C.1.2.9.1.7 Sager, der skal eller kan forelægges  

 Skatterådet Det er Skattecenter Struer, der forestår visiteringen af hvilke  

 anmodninger om bindende svar, der skal forelægges for Skatterådet i  

 henhold til   

SFL § 21, stk. 4.
Hvis SKAT i forbindelse med behandlingen af en anmodning om bindende  

 svar, der er visiteret til behandling ved et skattecenter, finder, at  

 anmodningen bør forelægges for Skatterådet i henhold til SFL § 21. stk. 4,  

 og de retningslinjer, der fremgår af aftalen mellem Skatterådets formand  

 og told- og skatteforvaltningens direktør, skal det pågældende  

 skattecenter returnere spørgsmålet til skattecenter Struer med henblik på  

 at sagen oversendes til hovedcentret.
Inden sagen returneres til  

 skattecenter Struer bør det dog sikres, at hovedcentret er enigt i, at  

 sagen skal forelægges Skatterådet.
 Når hovedcentret har modtaget det omvisiterede spørgsmål orienteres  

 spørgeren af hovedcentret om, at sagen behandles i hovedcentret med  

 henblik på forelæggelse for Skatterådet.
C.1.2.9.1.8 Registrering af bindende  

 svar Når SKAT har afgivet et bindende svar, skal det bindende svar  

 registreres på den afgiftspligtige.
C.1.2.10 Skatterådets behandling af anmodning om  

 bindende svar C.1.2.10.1 Skatteforvaltningslovens § 21, stk.  

 4 Det fremgår af  

SFL § 21, stk. 4, at SKAT skal forelægge  

 en  

 anmodning om bindende svar for Skatterådet til afgørelse, jf.
SFL § 2,  

 stk. 2, hvis:
Det fremgår af  

 forarbejderne til skatteforvaltningsloven, at der er tale om et relativt  

 begreb, hvor grænsedragningen må afhænge af hvilket retsområde der er tale  

 om.
En sag om moms skal således vedrøre et større antal afgiftspligtige  

 end en sag om en punktafgift, der kun betales af et mindre antal  

 virksomheder, for at skulle forelægge Skatterådet til afgørelse.
Endvidere  

 skal der foreligge et vist element af fortolkningstvivl, idet det ikke er  

 hensigten, at Skatterådet skal tage stilling til sager, hvor der allerede  

 foreligger en fast administrativ praksis.
Det fremgår af  

 forarbejderne til skatteforvaltningsloven, at der er tale om et relativt  

 begreb, hvor grænsedragningen må afhænge af hvilket retsområde der er tale  

 om.
Endvidere skal der foreligge et vist element af fortolkningstvivl,  

 idet det ikke er hensigten, at Skatterådet skal tage stilling til sager,  

 hvor der allerede foreligger en fast administrativ praksis.
 Det fremgår af for  

 arbejderne til skatteforvaltningsloven, at Skatterådet i en periode skal  

 medvirke ved fastlæggelsen af administrativ praksis, som herefter skal  

 videreføres af SKAT.
Det fremgår af  

 forarbejderne til skatteforvaltningsloven, at anmodninger om bindende  

 svar, der vedrører EU-retlige spørgsmål af væsentlig rækkevidde, altid  

 skal forelægges for Skatterådet.
Sager skal dog ikke forelægges for  

 Skatterådet, hvis der verserer sager for domstolene eller for EF-Domstolen  

 om problemstillingen.
Skatteministeren kan indbringe afgørelse truffet af  

 Skatterådet for Landsskatteretten, når de indeholder stillingtagen til  

 EU-retlige spørgsmål, jf.
SFL § 40, stk. 2.
 Efter SFL § 21, stk. 4, er SKAT forpligtet til at forelægge visse typer  

 af anmodninger om bindende svar for Skatterådet til afgørelse, fordi de er  

 af principiel karakter.
 Det er SKAT, der udvælger de principielle sager, der i henhold til SFL  

 § 21, stk. 4, skal forelægges for Skatterådet.
 Der henvises iøvrigt til aftalen mellem told- og skatteforvaltningens  

 direktør og formanden for Skatterådet om sager, som forvaltningen skal  

 forelægge for Skatterådet.
C.1.2.10.2 Skatteforvaltningslovens § 2, stk.  

 2 Bestemmelsen i  

SFL § 21, stk. 4, er udtryk for en  

 afgrænsning af,  

 hvilke sager, der skal forelægges for Skatterådet til afgørelse Det fremgår af SFL § 2, stk. 2, at SKAT - udover de  

 principielle anmodninger om bindende svar, som skal forelægges for  

 Skatterådet efter SFL § 21, stk. 4 - efter en konkret vurdering kan  

 forelægge alle andre sager for Skatterådet, som SKAT har kompetence  

 til at afgøre efter SFL § 1, bortset fra toldområdet og områder,  

 hvor SKAT er tillagt kompetencer uden for skatte- og  

 ejendomsvurderingsområdet.
Efter SFL § 2, stk. 2, kan SKAT således vælge at forelægge en sag for  

 Skatterådet til afgørelse.
Det betyder, at SKAT godt kan vælge at  

 forelægge en anmodning om et bindende svar for Skatterådet til besvarelse,  

 selv om den ikke falder ind under et eller fere af kriterierne i SFL § 21,  

 stk. 4.
 Ved vurderingen af, om en anmodning om bindende svar bør forelægges for  

 Skatterådet vil det blandt andet blive tillagt betydning, om spørgeren har  

 udtrykt ønske om at få svar fra Skatterådet, eller om det kan anses for  

 hensigtsmæssigt at indhente syn eller skøn i sagen.
Bestemmelsen i SFL § 2, stk. 2 gælder ikke kun for anmodninger om  

 bindende svar, men for alle sager, som SKAT har kompetence til at afgøre,  

 efter SFL § 1, bortset fra toldområdet og områder, hvor  

 skatteforvaltningen er tillagt kompetence uden for skatte- og  

 ejendomsvurderingsområdet.
Alle sager af denne karakter kan efter SKATs  

 konkrete vurdering forelægges for Skatterådet til afgørelse.
Det er dog ikke hensigten, at alle sager af principiel karakter skal  

 forelægges for Skatterådet, medmindre der er tale om anmodninger om  

 bindende svar.
Der vil ved udvælgelsen af, hvilke andre principielle sager  

 end sager om bindende svar, som vedrører principielle spørgsmål blive  

 taget udgangspunkt i de samme kriterier, som fremgår af SFL § 21, stk. 4.
SKAT skal herudover anse forelæggelsen for hensigtsmæssig.
En  

 forelæggelse kan være hensigtsmæssig, fx hvis det er hensigtsmæssigt at  

 inddrage den viden, der findes i et lægmandsorgan som Skatterådet, eller  

 hvis en politisk stillingtagen er ønskelig.
I tvivlstilfælde om hvorvidt  

 en sag skal forelægges for Skatterådet, kan det tillægges betydning, om  

 virksomheden har udtrykt ønske om behandling i Skatterådet.
 Der må endvidere i denne sammenhæng tages hensyn til, hvor mange sager  

 Skatterådet kan overkomme at behandle inden for rimelige  

 sagsbehandlingstider.
 Der henvises til aftalen mellem told- og skatteforvaltningens direktør  

 og formanden for Skatterådet om sager, som forvaltningen skal forelægge  

 for Skatterådet.
 Hvis SKAT forelægger en sag for Skatterådet til afgørelse, skal den  

 pågældende afgiftspligtige efter almindelige forvaltningsretlige  

 principper underrettes om dette skift i afgørelseskompetence, før  

 Skatterådet afgør sagen, således at den afgiftspligtige får mulighed for  

 at varetage sine interesser.
C.1.2.10.3 Syn og skøn Efter SFL § 4, stk. 3, kan Skatterådet tillade, at der indhentes syn og  

 skøn efter regler, der svarer til SFL § 47, om syn og skøn, til brug  

 for rådet afgørelse i en sag, der er forelagt for rådet til afgørelse.
Skatterådet kan bestemme, at der skal ydes fuld omkostningsgodtgørelse  

 i syns- og skønssager for, jf.
SFL § 52, stk. 3, 2. pkt.
Det er forudsat i forarbejderne til skatteforvaltningsloven, at  

 bestemmelsen om, at Skatterådet kan udmelde syn og skøn kun skal anvendes  

 rent undtagelsesvis.
SKAT kan tillægge det betydning, hvis virksomheden  

 har fremsat ønske om, at der udmeldes syn og skøn.
C.1.2.10.4 Retningslinier for udvælgelse af  

 sager Der er mellem Skatterådet formand og told- og skatteforvaltningens  

 direktør aftalt nærmere retningslinjer for hvilke sager, der skal  

 forelægges for Skatterådet.
 Aftalen indeholder retningslinjer dels for SKATs udvælgelse af  

 anmodninger om bindende svar, som er af principiel karakter efter SFL §  

 21, stk. 4, dels for SKATs mulighed for i øvrigt at forelægge sager for  

 Skatterådet til afgørelse efter SFL § 2, stk. 2. Der er tale om en  

 rammeaftale, der løbende vil blive opdateret på baggrund af samarbejdet  

 mellem Skatterådet og SKAT.
Aftalen indeholder endvidere lister over sager, der skal eller ikke  

 skal forelægges for Skatterådet.
Aftalen er offentliggjort på SKATs  

 hjemmeside  

 http://www.skat.dk/ .
C.1.2.10.5 Sagsfremstilling Det fremgår af SFL § 19, stk. 5, nr. 5, at der skal udarbejdes en  

 sagsfremstilling og foretages høring før der træffes afgørelse om bindende  

 svar, i sager, der skal forelægges for Skatterådet i henhold til SFL § 21,  

 stk. 4.
C.1.2.10.6 Visitering af anmodninger om bindende  

 svar Visitering af de anmodninger om bindende svar, der skal forelægges for  

 Skatterådet i henhold til  

SFL § 21, stk. 4, foretages af  

 Skattecenter Struer.
 SKAT, Hovedcenteret udarbejder indstilling i de principielle  

 sager, der i henhold til SFL § 21, stk. 4, skal forelægges for  

 Skatterådet.
C.1.2.11 Klage over et bindende svar C.1.2.11.1 Klage over SKATs bindende  

 svar I henhold til  

SFL § 11, stk. 1, kan Landsskatteretten  

 behandle klager  

 over SKATs afgørelser.
SKATs afgørelser om bindende svar kan således  

 påklages til Landsskatteretten.
Det fremgår af forarbejderne, at Landsskatteretten ikke alene kan  

 påkende det materielle indhold af et bindende svar.
Landsskatteretten kan  

 tillige påkende spørgsmålet om, hvorvidt et bindende svar, der er afgivet  

 af SKAT, rettelig burde have været afgivet af Skatterådet, fordi sagen  

 opfylder et eller flere af kriterierne i SFL § 21, stk. 4. Se nærmere  

 herom nedenfor.
I henhold til SFL § 19, stk. 5, nr. 5, skal der ikke udarbejdes en  

 sagsfremstilling og ske høring, før der træffes afgørelse om bindende  

 svar, jf.
SFL § 21, stk. 4, modsætningsvis, der ikke skal forelægges for  

 Skatterådet.
Dette gælder, uanset at disse afgørelser om bindende svar kan  

 påklages til Landsskatteretten.
I henhold til SFL § 42, stk. 5, kan Landsskatteretten dog forinden den  

 afgør en klage over SKATs bindende svar, jf.
SFL § 21, stk. 1-3, anmode  

 SKAT om at udarbejde en sagsfremstilling under anvendelse af SFL § 19,  

 stk. 2, og stk. 3, 1.pkt.
C.1.2.11.2 Klage over Skatterådets bindende  

 svar I henhold til SFL § 11, stk. 1, nr. 2, kan Skatterådets afgørelser  

 påklages til Landsskatteretten.
 I henhold til SFL § 40, stk. 2, kan skatteministeren indbringe en  

 afgørelse truffet af Skatterådet, der indeholder en stillingtagen til et  

 EU-retligt spørgsmål, for Landsskatteretten til prøvelse.
Det fremgår af forarbejderne til skatteforvaltningsloven, at  

 Landsskatteretten i forbindelse med denne prøvelse vil kunne indhente  

 en præjudiciel udtalelse om spørgsmålet fra EF-Domstolen.
Det er herved  

 forudsat at EF-Domstolen anerkender landsskatteretten som en domstol i  

 EU-retlig forstand.
Der er således med denne bestemmelse sikret at Skatterådets fortolkning  

 af en EU-retlig problemstilling vil kunne indbringes for EF-Domstolen som  

 præjudiciel sag.
I denne situation er det således vurderet, at hensynet  

 til den enkelte borgers og virksomheds retssikkerhed må vige for et mere  

 alment retssikkerhedsmæssigt hensyn til, at Skatterådets afgørelser af  

 fællesskabsretlige spørgsmål, som vel og mærke ikke er truffet og ikke kan  

 blive truffet efter forelæggelse for den eneste hertil kompetente  

 retsinstans, ikke forbliver endelige.
 Bestemmelserne i SFL § 13, stk. 1, § 42, stk. 1, 1.pkt og stk. 2 samt  

 §§ 43-47 finder tilsvarende anvendelse.
 Den eller de, der har været part i sagen for Skatterådet, stilles som  

 en klager ved Landsskatterettens behandling af en  

 klage.
C.1.2.11.3 Klage over afvisning af at behandle  

 anmodningen om bindende svar En afvisning i henhold til SFL § 24, stk. 1 og stk. 2, af at behandle  

 en anmodning om bindende svar, kan ikke påklages til Landsskatteretten  

 eller anden administrativ myndighed.
SFL § 24 omhandler bl.a. de tilfælde,  

 hvo SKAT - eller skatterådet - vurderer, at sagen ikke er tilstrækkeligt  

 oplyst til, at spørgsmålet kan besvares.
En afvisning efter SFL §§ 21 og 22 kan derimod påklages til  

 landsskatteretten efter de de almindelige klageregler.
SFL §§ 21 og 22  

 beskriver, hvornår der kan - eller ikke kan - anmodes om bindende svar se  

 afsnit  

 C1.2.2 .
C.1.2.11.4 Klage over visiteringen af en sag om  

 bindende svar Det fremgår af forarbejderne, at Landsskatteretten ikke alene kan  

 påkende det materielle indhold af et bindende svar.
Landsskatteretten kan  

 tillige påkende spørgsmålet om hvorvidt et bindende svar, der er afgivet  

 af SKAT, rettelig burde have været afgivet af Skatterådet, fordi sagen  

 opfylder et eller flere af kriterierne i SFL § 21, stk. 4.
 Finder Landsskatteretten, at dette er tilfældet, skal sagen overgå til  

 Skatterådet til behandling for så vidt angår det materielle spørgsmål.
 Da en klager som udgangspunkt må forventes at have interesse i, at  

 sagens materielle spørgsmål afgøres hurtigst muligt, forudsættes  

 spørgsmålet om, hvorvidt et bindende svar er af principiel karakter eller  

 ej, dog kun påkendt af Landsskatteretten i tilfælde, hvor klageren direkte  

 har anmodet Landsskatteretten om at tage stilling til dette  

 spørgsmål.
C.1.2.11.5 Klage over den tidsmæssige  

 udstrækning af bindingsperioden Fastsættelse af en kortere bindingsperiode i henhold til SFL § 25, stk.  

 1, 2. pkt., end de maksimale 5 år, kan på tilsvarende måde som det  

 bindende svars indhold påklages til  

 Landskatteretten.
C.1.2.11.6 Klage over bortfald af et bindende  

 svar inden udløbet af bindingsperioden Tilbagekaldelse af et bindende svar inden udløbet af bindingsperioden,  

 som følge af SFL § 25, stk. 2, kan påklages til  

 Landsskatteretten.
C.1.2.11.7 Klage over længden af  

 varsel Længden af det varsel, hvorved det bekendtgøres at der sker bortfald af  

 det bindende svars bindende virkning, i henhold til SFL § 25, stk. 2,  

 inden udløbet af bindingsperioden, kan ipåklages til  

 Landsskatteretten.
C.1.3 Bindende tariferingsoplysninger og  

 bindende oprindelsesoplysninger Bindende tariferingsoplysninger (BTO) og bindende  

 oprindelsesoplysninger (BOO) har til formål at ensrette den retlige  

 betydning af de oplysninger, som en virksomhed modtager fra EU's  

 medlemslandes toldmyndigheder om henholdsvis tariferingen af varer og  

 varernes oprindelse.
Ordningen har således til formål at sikre de  

 virksomheder, der skal importere eller eksportere varer, en bindende  

 afgørelse dels om varernes tarifering i De europæiske Fællesskabers  

 toldtarif, jf.
Toldkodeksens artikel 20, stk. 1 og stk. 3, dels om  

 varernes oprindelse i EU eller i et 3. land.
Herved sikres, at de  

 økonomiske konsekvenser, fx størrelsen af importtold eller  

 eksportrestitution, kendes før transaktionen sættes igang.
 Det legale grundlag for en BTO og en BOO er  

 Toldkodeksens  artikel 12 og artikel 5 - 14 i  

 gennemførelsesbestemmelserne.
BTO'erne og BOO'erne udstedes af SKAT.
I EU-Tidende nr.
C 97 af 9.  

 april 1999 er der offentliggjort en fortegnelse over de myndigheder, der  

 er udpeget af medlemsstaterne til at modtage anmodninger om og  

 meddele bindende oplysninger.
Ønskes en BTO, udfyldes en anmodningsblanket nr. 14.021. Ønskes en BOO,  

 udfyldes blanket nr. 19.028. Begge blanketter kan fås ved henvendelse til  

 SKAT.
Blanketterne ligger også på SKATs hjemmeside.
Anmodningen må kun  

 omfatte én varetype.
Blanketten skal udfyldes efter sin rubricering.
Det  

 er vigtigt, at varens fremstilling, sammensætning og anvendelse beskrives  

 så detaljeret som muligt.
Hvis det er praktisk muligt, medsendes en prøve  

 af varen, og der vedlægges i videst muligt omfang dokumentation for  

 sammensætningen, fx analyseattest med relevante oplysninger for  

 tariferingen, faktura, brochure mv.
Bliver der fremlagt dokumenter på  

 andet end dansk, kan SKAT kræve dem oversat til dansk.
Der kan anmodes om,  

 at fabrikationsdetaljer mv. holdes fortrolige.
Det skal oplyses, hvorfor  

 der ønskes en BTO eller en BOO, fx om det drejer sig om import fra lande  

 uden for EU eller om eksport mod restitutionsudbetaling.
Der skal være  

 tale om påtænkte import- eller eksportforretninger.
Anmodningen skal  

 derfor indsendes, inden transaktionen sættes i gang.
Der skal ikke betales  

 gebyr for en BTO eller en BOO.
SKATs afgørelse i form af en BTO eller en BOO angiver henholdsvis  

 positionen i den gældende toldtarif og oprindelsen for de pågældende  

 varer.
BTO'en kan derfor ikke benyttes efter ændringer i Toldtariffen, som  

 påvirker tariferingen af varer af den pågældende art, og BOO'en kan på  

 tilsvarende vis ikke benyttes efter ændringer i en forordning eller af en  

 aftale indgået af EU.
BTO'en er gældende i 6 år, medmindre den tilbagekaldes forinden.
Det  

 kan ske, hvis tariferingspraksis ændres på det pågældende vareområde.  

 BTO'en må ikke benyttes, hvis oplysningen i anmodningen om varens  

 oprindelse er ændret.
BOO'en er gældende i 3 år, medmindre den tilbagekaldes forinden.
Det  

 kan ske, hvis den fx bygger på urigtige eller ufuldstændige oplysninger  

 eller, hvis afgørelsen ikke længere er i overensstemmelse med de fastsatte  

 retsregler, fx på grund af en forordningsændring.
BOO'en må ikke benyttes,  

 hvis varens oprindelse er ændret.
 En BTO og en BOO har kun gyldighed for modtageren og kan derfor ikke  

 umiddelbart påberåbes af andre virksomheder mv.
En BTO og en BOO udstedt her i landet er også bindende for  

 toldmyndighederne i de andre EU-medlemslande.
Det betyder, at en dansk BTO  

 eller BOO kan fremlægges, hvis en vare ønskes fortoldet i eller udført fra  

 fx Frankrig.
Toldmyndighederne i det pågældende medlemsland kan dog kræve  

 en BTO eller en BOO oversat til landets eget sprog.
Der henvises til  

 afsnit  

 E.3.1  om tolkebistand.
SKATs tariferingsafgørelse (BTO) eller oprindelsesafgørelse (BOO) kan  

 indbringes for Landsskatteretten.
Der henvises herom til afsnit  

H.7.4 .
C.2 Uformaliserede  

 forhåndstilkendegivelser Grundlaget for beskrivelsen nedenfor er de almindelige  

 forvaltningsretlige principper om retsvirkningen af uformaliserede  

 forhåndstilkendegivelser, der uden særlig lovregulering er afgivet som led  

 i forvaltningsmyndighedernes almindelige responderende og vejledende  

 virksomhed.
Der tænkes således på situationer, hvor en borger/virksomhed  

 skriftligt eller mundtligt, direkte eller indirekte har modtaget en  

 individuel tilkendegivelse fra en kompetent myndighed, under sådanne  

 omstændigheder, at svaret ikke er udtryk for, at der er truffet en  

 egentlig forvaltningsafgørelse om et aktualiseret konkret foreliggende  

 forhold.
Som eksempel på en situation, hvor der ikke var tale om en individuel  

 tilkendegivelse kan anføres dommen TfS 2000.871 HD.
I denne sag havde den  

 skattepligtige påberåbt sig et udleveret notat udarbejdet af Told- og  

 Skattestyrelsen om den skattemæssige behandling af udlejning af lystbåde.  

 Den skattepligtige fik ikke medhold, fordi notatet   

- der i øvrigt ikke  

 var dækkende for gældende  

 praksis -  

 generelt  

 omhandlede en række ensartede sager,  

 således at der ikke var tale om en individuel tilkendegivelse til den  

 skattepligtige.
I det omfang, der ikke er tale om individuelle  

 tilkendegivelser, men mere generelle tilkendegivelser, kan der opstå  

 spørgsmål om, hvorvidt der kan støttes ret på myndighedernes generelt  

 definerede praksis, herunder beskrivelser i SKATs juridiske  

 vejledninger.
Se nærmere herom i afsnit  

 E.1 .
 I det omfang en individuel tilkendegivelse vedrører et så aktualiseret  

 og konkretiseret forhold, at der i stedet for en forhåndstilkendegivelse  

 er tale om en decideret forvaltningsafgørelse, vil myndighedens mulighed  

 for korrektion være bestemt af betingelserne for tilbagekaldelse af  

 forvaltningsafgørelser, jf. nærmere afsnit  

 D .  

 Om sondringen mellem afgørelser og responderende virksomhed, m.v. henvises  

 i øvrigt til afsnit  

B.2  

 .
Om retsvirkningen af uformaliserede forhåndstilkendegivelser gælder som  

 udgangspunkt, at hvis en borger/virksomhed efter sædvanlige  

 bevisbyrdeprincipper kan dokumentere indholdet af en klar, entydig og  

 positivt udmeldt forhåndstilkendegivelse fra en kompetent myndighed og har  

 indrettet sig i tillid hertil - dvs. tilkendegivelsen er egnet til at  

 påvirke adressatens efterfølgende dispositioner - vil tilkendegivelsen  

 være bindende for myndigheden ved en senere forvaltningsafgørelse, der  

 drejer sig om dette spørgsmål.
Der vil alene være tale om bindende  

 virkning i forhold til tilkendegivelsens adressat, medmindre det må lægges  

 til grund, at denne også repræsenterer andre med identiske sager.
Selv om borgeren/virksomheden kan dokumentere en tilkendegivelse, der  

 opfylder de nævnte kriterier og har indrettet sig i tillid hertil, vil den  

 dog ikke være bindende for myndigheden, hvis der  

 i forhåndstilkendegivelsen er taget konkretiserede og relevante  

 forbehold,  

eksempelvis om  

 tidsbegrænset virkning eller om  

 usikre eller ikke afklarede fakta eller om at grundlaget for svaret ikke  

 er aktualiseret, således at det først efterfølgende er muligt at give en  

 uforbeholdsløs tilkendegivelse.  

 En forhåndsbesked  

 vil heller ikke være bindende,  

 hvis borgeren/virksomheden har handlet svigagtigt eller har burdet indse  

 at myndigheden svævede i en faktisk vildfarelse eller  

 borgeren/virksomheden i øvrigt har undladt at fremlægge alle relevante  

 oplysninger.
Endelig vil der normalt ikke være tale om bindende virkning,  

 hvis forhåndstilkendegivelsen har et direkte ulovligt indhold.  

 Efter omstændighederne kan en samlet vurdering bevirke, at en  

 forhåndstilkendegivelse alene tilsidesættes, hvis den kan kvalificeres som  

 åbenbart ulovlig, jf.  

 SKM2006.553.HR .
I øvrigt vil en uformel forhåndsbesked ikke være bindende ved en senere  

 forvaltningsafgørelse, hvis forudsætningerne for svaret efterfølgende er  

 bristet, fx som følge af relevante ændringer i borgerens/virksomhedens  

 forhold eller ændringer i lovgivningen.
Derimod antages en ændring af  

 myndighedens administrative praksis ikke at være en bristende forudsætning  

 for forhåndstilkendegivelsen, medmindre borgeren/virksomheden med et  

 passende varsel har modtaget underretning herom, inden han/hun har  

 indrettet sig i tillid til forhåndstilkendegivelsen.
En sådan  

 praksisændring vil derfor alene kunne gøres gældende med fremtidig  

 virkning efter et passende varsel, der på rimelig og forsvarlig måde giver  

 borgeren/virksomheden mulighed for at tilpasse sig ændringen.
I jo større  

 omfang borgeren/virksomheden har disponeret definitivt på grundlag af  

 forhåndstilkendegivelsen, desto mindre vil der være mulighed for en sådan  

 ændring med fremtidig virkning.
Om domspraksis vedrørende de grundlæggende forvaltningsretsprincipper  

 om retsvirkningerne af uformaliserede forhåndstilkendegivelser henvises  

 til Retssikkerhedsudvalgets redegørelse udgivet i februar 1996, s. 88-93,  

 der er medtaget som  

 bilag  1, og hvor der er gennemgået udvalgte domme vedrørende  

 diverse ministerområder.
I afsnit C.2.1-C.2.6 er foretaget en nærmere  

 gennemgang af domme og LSR-kendelser, der omhandler betingelserne for  

 bindende virkning af uformaliserede forhåndstilkendegivelser.
Samtlige  

 betingelser skal være opfyldt, hvis en uformel forhåndstilkendegivelse  

 skal kunne binde myndighederne.
C.2.1 Kompetent myndighed Som nævnt under  

 C.2  

 er en borgers mulighed for at gøre gældende, at en myndigheds  

 ukorrekte forhåndstilkendegivelse er bindende, betinget af, at myndigheden  

 har saglig kompetence vedrørende det spørgsmål, der er taget stilling til  

 i tilkendegivelsen.
Efter etablering af enhedsorganisationen vil en  

 hvilken som helst tilkendegivelse fra SKAT inden for rammerne af  

 skatte- og afgiftslovgivningens område hidrøre fra en sagligt  

 kompetent myndighed.
Det saglige kompetenceområde for henholdsvis  

 Skatterådet, Landsskatteretten, skatteankenævnene og vurderingsankenævnene  

 er fastlagt i skatteforvaltningsloven.
 Hvad angår ukorrekte forhåndstilkendegivelser fra de kommunale  

 servicecentre fremgår det af forarbejderne til skatteforvaltningsloven, at  

 de kommunale servicebutikkers kompetence alene omfatter generel vejledning  

 om skatte- og afgiftsreglerne, men ikke juridisk præget vejledning af mere  

 konkret karakter, jf.  

 A.1.10 .  

 Dette er ensbetydende med, at i relation til konkrete  

 forhåndstilkendegivelser om juridisk prægede spørgsmål vil betingelsen om  

 saglig kompetence ikke være opfyldt i forhold til de kommunale  

 servicebutikker, idet det på 1. instansplan alene er SKAT, der har  

 saglig kompetence til at afgive tilkendegivelser af den nævnte  

 karakter.
Efter omstændighederne vil den skattepligtiges subjektive opfattelse af  

 kompetenceforholdene blive tillagt betydning.
Der kan henvises til  

 SKM2002.678.VLR ,  

 hvor et selskab kunne støtte ret på, at selskabet i tillid til  et  

 udsagn fra en kommune ikke havde indeholdt og indbetalt udbytteskat, til  

 trods for, at kommunen ikke havde saglig kompetence vedrørende dette  

 spørgsmål.
Retten lagde efter omstændighederne til grund, at det hverken  

 for selskabet eller dettes rådgivere fremstod som åbenbart, at kommunen  

 savnede saglig kompetence eller svævede i en vildfarelse.
C.2.2 Indflydelse på den skattepligtiges  

 dispositioner Retspraksis viser, at betingelsen om indflydelse på den skattepligtiges  

 dispositioner er opfyldt, når en tilkendegivelse har været egnet til  

 at have indflydelse på den skattepligtiges efterfølgende dispositioner,  

 således at den skattepligtige ville lide tab, hvis tilkendegivelsen ikke  

 kan lægges til grund.
Som eksempel på en sådan situation kan nævnes TfS  

 2000.1019 LSR, hvor der ikke kunne opkræves fratrukket købsmoms med  

 tilbagevirkende kraft, fordi virksomheden havde indrettet sig i tillid til  

 en ukorrekt tilkendegivelse fra det daværende tolddirektorat om, at  

 der var tale om momspligtig virksomhed.
Betingelsen er ikke opfyldt, hvis det må lægges til grund, at den  

 skattepligtige, uanset tilkendegivelsen, ville have disponeret på samme  

 måde, jf.
TfS 1994, 551 VLD (den skattepligtige havde heller ikke inden  

 tilkendegivelsen samlet dokumentation for de pågældende udgifter til  

 plejebørn) og TfS 1999, 601 ØLD (trods tilkendegivelsen om betingelserne  

 for skattefri rejsegodtgørelse havde virksomheden ikke forsøgt at indrette  

 sig herefter).
Betingelsen er heller ikke opfyldt, hvis den skattepligtige først får  

 et tilsagn om en bestemt skattemæssig behandling af en disposition på et  

 tidspunkt, hvor den skattepligtige disposition er foretaget, jf.  

 afgørelserne TfS 1995, 489 VLD, TfS 1997, 11 LSR, TfS 1998, 394 HD og  

 SKM2002.561.ØLR .  

 Det samme gjorde sig gældende i sagen TfS 2000, 140 ØLD, hvor den  

 skattepligtige mente at kunne støtte ret på en ændret årsopgørelse, hvori  

 indgik et fradrag, der senere blev nægtet.
Rettens begrundelse for, at der  

 ikke kunne støttes ret på årsopgørelsen var, at den skattepligtige  

 allerede tidligere havde foretaget de dispositioner, der var grundlag for  

 fradraget, hvorfor modtagelsen af årsopgørelsen ikke kunne sidestilles med  

 en situation, hvor en skattepligtig efter sagsbehandling i en  

 skattemyndighed modtager en tilkendegivelse og disponerer og indretter  

 sine forhold herefter.
Se tilsvarende  

 SKM2001.616.VLR  

 og  

 SKM2003.132.ØLR ,  

 der drejede sig om den erhvervsmæssige status for et stutteri, der var  

 erhvervet i 1988, men hvor den påberåbte tilkendegivelse først var  

 givet i 1994. Se også  

 SKM2006.106.SR ,  

 hvor selskabet gjorde gældende, at Skatterådet d. 6. september 2005  

 havde tilkendegivet, at den korrekte skattemæssige spaltningsdato var  

 d. 1. januar 2005, hvilket tidspunkt altså lå forud for den påståede  

 tilkendegivelse.
C.2.3 Entydig og positiv  

 tilkendegivelse Det er dernæst en betingelse, at der er tale om en  

 direkte, entydig og positiv tilkendegivelse.
At tilkendegivelsen skal  

 være direkte og entydig betyder dels, at den skal knytte sig til et  

 specifikt behandlet spørgsmål, dels at en skattepligtig ikke uden videre  

 kan støtte ret på, hvad en myndighed synes at have forudsat uden en  

 mere direkte tilkendegivelse herom.
Der kan henvises til  

 SKM2006.674.VLR ,  

 hvor den skattepligtige havde modtaget en forhåndstilkendegivelse om, at  

 der ikke skulle ske beskatning efter kursgevinstbeskatningsloven, hvorimod  

 tilkendegivelsen ikke indeholdt noget om, at de opnåede kursgevinster som  

 led i næringsbeskatning efter statsskattelovens §§ 4-6 skulle fradrages i  

 den solgte ejendoms anskaffelsessum.
Den skattepligtige kunne ikke  

 støtte ret på tilkendegivelsen, fordi ligningsmyndigheden ikke var blevet  

 spurgt om næringsbeskatningsvirkningen og ikke havde pligt til af egen  

 drift at udtale sig om dette spørgsmål.
Se endvidere jf.
TfS 1997, 414 HD.
I denne sag havde  

 ligningsmyndigheden tidligere afstået fra beskatning på grundlag af en  

 spekulationsbetragtning, hvilket ikke var til hinder for, at der senere  

 blev gennemført næringsbeskatning.
Se tilsvarende  

 SKM2002.312.ØLR ,  

 hvor en indkaldelse og gennemgang af bogføringsmaterialet ikke kunne tages  

 som udtryk for, at kommunen havde taget stilling til, at et tab på  

 debitorer var fradragsberettiget.
Se endvidere TfS 1999, 405 ØLD, hvor der  

 bl.a. blev lagt vægt på, at selv om ligningsmyndigheden havde taget  

 stilling til den talmæssige opgørelse af resultatet af  

 udlejningsvirksomheden, rummede dette ikke en samtidig anerkendelse af, at  

 virksomheden havde erhvervsmæssig karakter.
Tilsvarende  

 SKM2002.126.LSR ,  

 hvor det blev lagt til grund, at ligningsmyndighedens tilkendegivelse  

 alene drejede sig om beløbets størrelse og ikke tog stilling til i  

 hvilket omfang, der var tale om repræsentationsudgifter.
Endvidere kan  

 henvises til  

 SKM2001.407.LSR ,  

 hvor den momsmæssige behandling af et administrationsvederlag ikke  

 indebar, at der med tilstrækkelig entydighed var tilkendegivet eller  

 forudsat noget om den skattemæssige behandling af vederlaget.
Endelig  

 kan henvises til  

 SKM2003.44.LSR ,  

 hvor den afgiftspligtige ikke kunne støtte ret på, at en region under et  

 kontrolbesøg ikke havde korrigeret en afgiftsberegning.
Det blev lagt til  

 grund, at der ikke var sket en egentlig prøvelse af det pågældende  

 spørgsmål, således at der ikke var tale om en tilstrækkelig direkte,  

 entydig og positivt udmeldt tilkendegivelse.
At en tilkendegivelse skal være positiv betyder, at  

 skattemyndighedernes passivitet overfor et vedvarende selvangivet punkt  

 ikke er til hinder for, at punktet korrigeres med tilbagevirkende kraft,  

 alene med respekt af almindelige forældelsesregler.
Der kan henvises til  

 dommene TfS 1995, 505 ØLD, TfS 1997, 100 HD, TfS 1997, 331 VLD, TfS 1999,  

 555 ØLD, SKM2001.236.ØLD og  

 SKM2002.201.VLR ,  

 hvor der i alle afgørelser er lagt udtrykkelig vægt på, at  

 ligningsmyndighedens passivitet i forhold til den skattepligtiges  

 selvangivelsesdispositioner ikke var udtryk for en positiv  

 tilkendegivelse, hvorfor en adgang til at korrigere selvangivelserne alene  

 var begrænset af de dagældende fristregler i skattestyrelsesloven.  

 Tilsvarende  

 SKM2002.524.VLR ,  

 hvor den skattepligtige som køber af en bygning ikke kunne støtte ret på,  

 at den tidligere ejer havde afskrevet på bygningen.
Og senest tilsvarende  

 SKM2006.746.VLR ,  

 hvor sagsøgeren ikke fik fradrag for et næringstab, uanset  

 at sagsøgeren gennem op mod 10 år havde selvangivet som  

 næringsdrivende, uden reaktion fra ligningsmyndigheden.
C.2.4 Tilkendegivelsen klar og uden  

 forbehold Det er tillige en betingelse for en forhåndstilkendegivelses bindende  

 virkning, at tilkendegivelsen, også bevismæssigt, har en  

 tilstrækkelig klarhed - hvilket ikke var tilfældet i dommene TfS  

 1990, 214 HD og TfS 1997, 781 VLD - og at  

 tilkendegivelsen kan dokumenteres af den skattepligtige.
Fx kunne de  

 skattepligtige i TfS 1997, 364 og 365 ØLD, og i TfS 1999, 142 LSR ikke  

 løfte bevisbyrden for, at myndighederne havde afgivet en mundtlig  

 tilkendegivelse.
Endvidere gælder det, at tilkendegivelsen skal være uden forbehold, jf.  

 herved TfS 1999, 426 VLD og  

 SKM2002.356.LSR , hvor  

 der blev lagt vægt på, at der var taget et udtrykkeligt forbehold, hvorfor  

 der ikke kunne støttes ret på tilkendegivelsen.
Sidstnævnte sag drejede  

 sig om momsfrihed af sponsorindtægter, idet regionen udtrykkeligt havde  

 taget forbehold om, at momsfriheden ikke havde virkning for efterfølgende  

 år.
I retspraksis blev det tidligere sidestillet med et  

 forbehold, hvis tilkendegivelsen var ledsaget af en bemærkning om, at  

 spørgsmålets endelige besvarelse afhænger af udfaldet af ligningen og  

 klagebehandling i sædvanlig instansfølge, jf. dommene UfR 1973, 18 HD, TfS  

 1989, 491 HD og TfS 1997, 937 HD.  

Disse afgørelser  

 vedrører alle tiden inden 1990,  

 hvor skatteadministrationen ikke var identisk med den kompetente  

 ligningsmyndighed, som var ligningskommissionen.
For tiden efter  

 1990 vil et sådant generelt forbehold eller generelle forbehold  

 i øvrigt, f.eks. at svaret har vejledende karakter, ikke ændre noget  

 i svarets bindende virkning, hvis ellers de øvrige betingelser for  

 bindende virkning er opfyldt.   


Det vil dog være  

 muligt at tage  

 nærmere præciserede forbehold i form af eksempelvis  

 tidsbegrænsning af svaret eller vedrørende usikre eller ikke afklarede  

 fakta.
Endvidere vil et kommunalt borgerservicecenter kunne tage et  

 kompetenceforbehold, hvis besvarelsen går uden for rammerne af arten af de  

 spørgsmål, der besvares af borgerservicecentrene.
C.2.5 Tilkendegivelsens adressat Det vil som altovervejende udgangspunkt være en betingelse, at der er  

 identitet mellem modtageren af tilkendegivelsen, og den der påberåber sig  

 tilkendegivelsen.
Dette udgangspunkt kan dog fraviges, hvis andre end  

 modtageren af tilkendegivelsen er omfattet af det samme konnekse forhold,  

 jf. dommene UfR 1969, 108 HD, hvor en sælger af en grund kunne støtte ret  

 på en tidligere landsskatteretskendelse, der havde givet en medinteressent  

 medhold i, at der ikke skulle ske næringsbeskatning og TfS 1994, 477 ØLD,  

 hvor alle deltagerne i et andelsselskab kunne støtte ret på en singulær  

 tilkendegivelse fra det daværende Statsskattedirektorat om, at projektet  

 kunne anerkendes som erhvervsmæssigt.
Udgangspunktet om identitet blev derimod ikke fraveget i en situation,  

 hvor et moderselskab ikke fik medhold i, at der kunne støttes ret på en  

 tilkendegivelse til datterselskabet om dettes status som næringsdrivende  

 med handel med aktier og værdipapirer, jf.  

 SKM2003.335.VLR .  

 Se tilsvarende  

 SKM2005.164.HR ,  

 hvor et selskab påstod at kunne støtte ret på, at der i en tidligere  

 LSR-kendelse var taget stilling til grundlaget for fastsættelse af en  

 forpagtningsafgifts størrelse.
Dette blev afvist af Højesteret med  

 den begrundelse, at det sagsøgende selskab ikke var part i den tidligere  

 forpagtningsaftale.
C.2.6 Urigtige, ulovlige og bristende  

 forudsætninger En uformel forhåndsbesked vil ikke være bindende for myndighederne,  

 hvis relevante forudsætninger viser sig at have været urigtige eller  

 ulovlige.
En tilkendegivelse vil som udgangspunkt heller  

 ikke binde myndighederne, hvis væsentlige forudsætninger for  

 tilkendegivelsen efterfølgende ændrer sig (bristende forudsætninger).
Der vil fx ikke kunne støttes ret på en tilkendegivelse som følge af  

 urigtige forudsætninger, hvis den skattepligtige ikke loyalt har fremlagt  

 alle relevante faktiske oplysninger, jf.
TfS 1999, 426 VLD.
Det samme  

 gælder hvis den skattepligtige vidste eller burde vide, at myndigheden  

 svævede i en faktisk vildfarelse, jf. fx TfS 1989, 529 ØLD og TfS 1990,  

 495 LSR, hvor det blev lagt til grund, at den skattepligtige burde indse,  

 at udstykning, henholdsvis sammenlægning af matrikler medførte ændringer i  

 beregningen af skattemæssig lejeværdi.
Der kan endvidere henvises til TfS  

 1988, 564 LSR, hvor den skattepligtige burde indse, at en erklæring om  

 skattepligt var afgivet på et forkert grundlag.
Myndighederne kan derimod normalt ikke påberåbe sig en retlig  

 vildfarelse som en urigtig forudsætning, bortset fra tilfælde, hvor  

 resultatet ville blive, at den skattemæssige behandling må anses for  

 direkte ulovlig.
Efter omstændighederne kan en samlet vurdering af  

 alt foreliggende  bevirke, at en forhåndstilkendegivelse alene kan  

 tilsidesættes, hvis den kan kvalificeres som åbenbart ulovlig.
Til  

 belysning heraf kan nævnes følgende nyere praksis.
Vedrørende afgiftsområdet findes adskillige afgørelser, hvor en  

 tilkendegivelse er tilsidesat som hjemmelsstridig.
Der kan henvises  

 til  

 SKM2002.275.VLR ,  

 hvor den afgiftspligtige ikke kunne støtte ret på, at der tidligere  

 ulovmedholdeligt var udbetalt afgiftsgodtgørelse.
I sagen  

 SKM2001.547.LSR  

 kunne der ikke støttes ret på en urigtig tilkendegivelse fra den  

 kompetente myndighed told- og skatteregionen om kompenserende  

 momsregulering i forbindelse med salg af driftsmidler.
Det synes at have  

 været udslagsgivende for afgørelsen, at tilkendegivelsen var udtryk for en  

 fejlagtig lovfortolkning.
Tilsvarende  

 SKM2005.182.VLR ,  

 hvor et rederi ikke kunne fradrage moms af udgifter til etablering af  

 havneanlæg, uanset at myndighederne tidligere havde tilkendegivet, at moms  

 kunne fradrages.
Retten udtalte, at der ikke er en sådan tvivl om de  

 anførte bestemmelsers virkning for afgiftstilsvaret, at den ukorrekte  

 tilkendegivelse kunne tillægges betydning.
I modsætning hertil kunne  

 der i sagen  

 SKM2002.117.ØLR  

 støttes ret på et urigtigt udsagn fra den kompetente myndighed regionen  

 om, at der kunne afløftes moms af udgifterne til transitflypassagerer.
Af  

 dommens præmisser fremgår, at det formentlig har haft betydning, at  

 forståelsen og ordlyden af art. 15, nr. 13 i 6. momsdirektiv, efter  

 rettens opfattelse ikke var ganske klar.
Vedrørende toldområdet findes ligeledes adskillige afgørelser,  

 hvor en tilkendegivelse er tilsidesat som hjemmelsstridig.
Der kan  

 henvises til  

 SKM2001.391.VLR ,  

 hvor et selskab ikke kunne støtte ret på et tilsagn fra en region om  

 indrømmelse af toldgodtgørelse.
Retten udtalte, at spørgsmålet om  

 retsbeskyttede forventninger skulle afgøres efter EU-reglerne, fordi  

 tilbagebetaling af told udtømmende er reguleret i EU-retten.
På dette  

 grundlag fandtes selskabet ikke at kunne støtte ret på tilsagnet, fordi  

 EF-domstolens praksis er, at en praksis i en medlemsstat, der strider mod  

 EU-retten, ikke kan skabe en berettiget forventning om en bedre  

 retsstilling.
På linje hermed er afgørelsen  

 SKM2002.164.LSR ,  

 hvor Landsskatteretten fandt, at art. 220, stk. 1, i EF-toldkodeksen var  

 til hinder for, at en importør kunne støtte ret på, at en region havde  

 undladt at opkræve tillægstold af kyllingefiletter fra Thailand.
Det var  

 afgørende for udfaldet i sagen, at det blev lagt til grund, at regionen  

 ikke havde begået fejl som omhandlet i toldkodeksens art. 200, stk. 2 b.  

 Tilsvarende resultat og begrundelse i  

 SKM2002.376.LSR .
Vedrørende skatteansættelsesområdet kan nævnes TfS 2000.543 ØLD, hvor  

 det var gjort gældende, at der ikke var grundlag for dansk beskatning af  

 pensionsydelser fra Danmark vedrørende en person bosiddende i Nigeria,  

 fordi der udstedt erklæring om trækfritagelse. Østre Landsret fastslog, at  

 allerede fordi trækfritagelserne var afgivet på et tidspunkt, hvor der  

 ikke var hjemmel til beskatning i Danmark, var de ikke til hinder for  

 beskatning i Danmark, efter der var etableret hjemmel til en sådan  

 beskatning.
Endvidere kan henvises til  

 SKM2006.553.HR , hvor  

 der ikke kunne støttes ret på et ukorrekt tilsagn om, at der ikke  

 skulle ske beskatning af privat benyttelse af en båd i henhold til  

 ligningslovens § 16, stk. 6, 1. punktum.
Højesterets begrundelse var, at  

 ligningsmyndighedens tilkendegivelse var i åbenbar strid med  

 ligningslovens § 16, stk. 6, 1. punktum.
Hvis der som følge af ulovmedholdelighed ikke kan støttes ret på en  

 forhåndstilkendegivelse kan der eventuelt blive tale om erstatningsansvar  

 for den myndighed, der har afgivet det urigtige svar, hvis de almindelige  

 erstatningsbetingelser er opfyldt, jf. herved  

 SKM2001.616.VLR ,  

 hvor et erstatningskrav mod Skatteministeriet blev afvist, fordi fejlen  

 var begået af en kommune.
Erstatningsansvar forudsætter, at det kan lægges  

 til grund, at myndigheden har begået en ansvarspådragende fejl, der har  

 bevirket et økonomisk tab for borgeren/virksomheden.
Bristende forudsætninger vil ligeledes kunne bevirke, at en  

 tilkendegivelse, der har etableret en retsbeskyttet forventning,  

 bortfalder, men dog kun med fremtidig virkning.
Der kan fx være tale om  

 forhold, som efterfølgende har ændret sig væsentligt, jf. fx TfS 1993, 316  

 HD, hvor det blev lagt til grund, at ligningsmyndighedens stillingtagen  

 til fordelingen af erhvervsmæssige og private kørselsudgifter ikke kunne  

 tillægges betydning for tiden efter omdannelsen af virksomheden til  

 selskab.
I henhold til dommen  

 SKM2002.229.HR  

 kunne der ikke støttes ret på en skønsmæssig fordeling på private og  

 erhvervsmæssige kørselsudgifter, der var fastsat i en LSR-kendelse  

 vedrørende den samme skattepligtige for et indkomstår, der lå 17 år  

 tilbage.
Se endvidere TfS 1995, 661 HD, hvor der ikke kunne støttes ret på  

 ligningsmyndighedens stillingtagen til værdien af en boligret, fordi  

 markedsværdien efterfølgende havde ændret sig væsentligt.
I  

 afgørelsen   

 SKM2002.186.LSR  

 bestod tilkendegivelsen i, at myndighederne havde godkendt en skønsmæssig  

 opgørelse af udgifter vedrørende selskabets egne projekter.
Det var en  

 bristende forudsætning for denne tilkendegivelse, at selskabet i de  

 berørte indkomstår havde foretaget en faktisk opgørelse af disse  

 udgifter.
Det vil ligeledes være en bristende forudsætning, hvis  

 skattemyndighederne med fremtidig virkning varsler en ændring af en  

 tilkendegivelse, der ellers har været egnet til at støtte ret på, jf.
TfS  

 1991, 57 ØLD, TfS 1998, 469 ØLD og  

 SKM2003.408.ØLR .  

 Endelig vil en efterfølgende ændring af lovgivning eller generel praksis  

 kunne være en bristende forudsætning for en tilkendegivelse.
Efter omstændighederne vil et varsel eller en generel praksisændring  

 ikke kunne ændre virkningen af en tilkendegivelse, nemlig hvis den  

 skattepligtige har indrettet sig afgørende efter tilkendegivelsen, jf.
TfS  

 1984, 138 ØLD, hvor Skatteministeriet tog bekræftende til genmæle.
I  

 modsætning hertil kan anføres dommen TfS 1998, 469 ØLD, hvor en tidligere  

 etableret retsbeskyttet forventning vedrørende et andelsprojekts  

 erhvervsmæssige realitet kunne bringes til ophør med fremtidig virkning,  

 fordi det blev lagt til grund, at den skattepligtige havde muligheden for  

 at udtræde af projektet uden tab.
C.3 Uformaliserede forhåndstilkendegivelser  

 inden etablering af enhedsorganisationen Retstilstanden inden etablering af enhedsorganisationen om  

 retsvirkningen af uformaliserede forhåndstilkendegivelser om  

 skatteansættelser kan grundlæggende beskrives på samme måde som  

 under   

 C.2 .  

 Den tidligere myndighedsstruktur, hvor der eksisterede  

 såvel statslige som kommunale skattemyndigheder underlagt en statslig  

 revisionsbeføjelse, er dog ensbetydende med, at betingelsen om, at  

 tilkendegivelsen skal være afgivet af en sagligt kompetent myndighed,  

 jf.   

 C.2.1 ,  

 skal vurderes anderledes.
Domspraksis for tiden inden etablering af enhedsorganisationen viser,  

 at retstilstanden under den tidligere myndighedsstruktur var således,  

 at det navnlig var tilkendegivelser fra de centrale  

 skattemyndigheder, der kunne føre til, at en skattepligtig fik medhold  

 efter det såkaldte forventningsprincip i tilfælde,  

 hvor tilkendegivelsen ikke kan anses for at være i overensstemmelse  

 med gældende praksis.
De ledende domme, hvor en skattepligtig har kunnet  

 støtte ret på en tilkendegivelse fra en central skattemyndighed, er UfR  

 1969, 108 HD, ("tilkendegivelsen" bestod i en landsskatteretskendelse om  

 manglende næringsbeskatning, der havde direkte betydning for andre  

 skattepligtige, der solgte grunde fra den samme udstykning), UfR 1976, 658  

 HD, (tilkendegivelsen om at kursgevinster ikke var skattepligtige hidrørte  

 fra Finansministeriet), ØLD af 11. sep. 1981 (Medd. fra Skd. 1982, s. 53,  

 i hvilken sag det daværende Statsskattedirektorat forudsætningsvis havde  

 godkendt en lempelsesberegning) og TfS 1994, 477 ØLD (det daværende  

 Statsskattedirektorat havde forudsætningsvis godkendt rentefradrag ved at  

 anerkende et andelsprojekts erhvervsmæssige realitet).
 Der syntes derimod ikke at eksistere en tilsvarende mulighed for at  

 kunne støtte ret på en tilkendegivelse fra en told- og skatteregion, jf.  

 TfS 1993, 420 VLD og TfS 1998, 74 VLD (der kunne ikke støttes ret på  

 regionens tilkendegivelse om anvendelse af investeringsfondsmidler).  

 Der kunne dog under alle omstændigheder støttes ret på en  

 tilkendegivelse fra en told- og skatteregion i samme omfang, som der kan  

 støttes ret på en tilkendegivelse fra en kommunal skattemyndighed.
Muligheden for at kunne støtte ret på forhåndstilkendegivelser fra  

 de kommunale skattemyndigheder kan beskrives som snæver.
Herved forstås,  

 at selvom de grundlæggende betingelser er opfyldt, kan der efter  

 domspraksis ikke uden videre støttes ret på en forkert tilkendegivelse,  

 der hidrører fra en kommunal skattemyndighed, idet udgangspunktet er, at  

 en sådan tilkendegivelse må vige som følge af de statslige  

 tilsynsmyndigheders potentielle revisionsbeføjelser.
Til støtte for det ovenfor anførte kan henvises til en række  

 domme, hvor denne begrundelse for tilsidesættelse af tilkendegivelsen  

 indgår helt eller delvist i præmisserne, jf.
TfS 1989, 196 HD, TfS 1985,  

 160 VLD, TfS 1994, 232 VLD, TfS 1997, 781 VLD, TfS 1999, 405 ØLD og TfS  

 1999, 426 VLD.
De seneste afgørelser er dels  

 SKM2001.616.VLR ,  

 hvor der ikke kunne støttes ret på en kommunes urigtige udsagn om, at  

 renteindtægter af en personskadeerstatning delvist var  

 skattefri, dels  

 SKM2001.631.LSR ,  

 hvor der ikke kunne støttes ret på kommunens udsagn om, at der kunne  

 fratrækkes hensættelser til hovedreparation af fly, dels  

 SKM2001.654.ØLR ,  

 hvor der ikke til støtte for skattefrihed i Danmark kunne støttes ret på  

 en kommunes udstedelse af frigørelsesattest for skattetræk i dansk  

 lønindkomst,dels  

 SKM2002.622.ØLR ,  

 hvor der ikke kunne støttes ret på en kommunes tilkendegivelse om, at  

 erstatning for tabt arbejdsfortjeneste ikke var skattepligtig, og  

 dels  

 SKM2002.677.VLR ,  

 hvor den skattepligtige ikke kunne støtte ret på, at kommunen ved  

 ligningen af et tidligere indkomstår havde anerkendt realiteten i et  

 finansielt arrangement.
Retten lagde herved vægt på, at vurderingen af  

 arrangementet ikke var udtryk for et faktisk skøn, jf. straks nedenfor.  

 Endelig kan henvises til  

 SKM2003.316.ØLR ,  

 hvor en kommune i strid med skattelovgivningen tidligere havde godkendt  

 afskrivning på helårsbolig efter ligningslovens § 29 C.
I dommens  

 præmisser er det anført, at den skattepligtige ikke kunne opnå en  

 retsbeskyttet forventning som følge af en underordnet skattemyndigheds  

 tidligere forkerte godkendelse.
Helt tilsvarende  

 SKM2004.205.ØLR ,  

 hvor Østre Landsret udtalte, at de statslige skattemyndigheders  

 revisionsbeføjelser bevirkede, at den skattepligtige ikke kunne støtte ret  

 på kommunens udsagn i det omfang det var i strid med gældende ret.
Den  

 seneste dom   

 SKM2006.553.HR  omhandler  

 en situation, hvor den skattepligtige gjorde gældende, at der kunne  

 støttes ret på på ligningskommunens urigtige tilkendegivelse om, at han  

 ikke i henhold til LL § 16, stk. 6, var skattepligtig af rådighed over en  

 lystbåd, der var ejet af hans selskab.
Den skattepligtige fik ikke  

 medhold, men begrundelsen herfor var, at den skattepligtige ikke havde  

 opnået en retsbeskyttet forventning, allerede fordi indholdet  

 af ligningsmyndighedens tilkendegivelse var i åbenbar strid med  

 ligningslovens § 16, stk. 6, 1. punktum.
Der findes dog enkelte afgørelser, hvor en skattepligtig har fået  

 medhold i, at der kan støttes ret på en tilkendegivelse fra en kommunal  

 skattemyndighed, nemlig ØLD af 27. nov. 1981 (Medd. fra Skd. 1981, s.  

 275), hvor tilkendegivelsen vedrørte skønnet fordeling mellem private og  

 erhvervsmæssige kørselsudgifter og TfS 1989, 556 LSR, hvor der var  

 godkendt et skønnet fradrag for diæter.
Det karakteristiske i disse sager  

 har været, at der er tale om en tilkendegivelse vedrørende et faktisk  

 fordelingsskøn eller lignende, der er afgivet under sådanne  

 omstændigheder, at den skattepligtige herefter har været uden anledning  

 til at indsamle den ellers fornødne udgiftsdokumentation.
I modsætning hertil er der i afgørelserne TfS 1999, 129 LSR og TfS  

 1999, 142 LSR, udtrykkeligt lagt vægt på, at tilkendegivelsen ikke  

 vedrørte et faktisk fordelingsskøn, men i stedet for drejede sig om  

 regelanvendelse, hvorfor de skattepligtige ikke fik medhold i, at der var  

 etableret en retsbeskyttet forventning.
Endvidere kan nævnes dommen  

 SKM2003.277.ØLR ,  

 hvor den skattepligtige tidligere uden krav om fremlæggelse af  

 kørselsregnskab havde fået godkendt erhvervsmæssig benyttelse af bil.  

 Uanset dette fik den skattepligtige ikke medhold i, at der vedrørende  

 efterfølgende indkomstår skulle anerkendes erhvervsmæssig benyttelse  

 uden fremlæggelse af kørselsregnskab.
Retten lagde herved navnlig vægt på,  

 at den tidligere godkendelse ikke beroede på en sådan tilbundsgående  

 prøvelse af grundlaget for ligningen, at de overordnede skattemyndigheders  

 lovhjemlede adgang til at omgøre lokale skattemyndigheders ligning dermed  

 skulle være afskåret.
Endelig skal nævnes en afgørelse, hvor den  

 skattepligtige fik medhold, selv om tilkendegivelsen ikke drejede sig om  

 et faktisk fordelingsskøn eller lignende, nemlig TfS 1986, 161 ØLD.  

 Tilkendegivelsen bestod her i, at den fortrykte lejeværdiansættelse på  

 ejendomsskemaet var foretaget særskilt for et sommerhus og to tilstødende  

 grunde, selv om retten lagde til grund, at denne beregning ubestridt var  

 fejlagtig efter en alment kendt praksis.
Efter denne praksis skulle der  

 ske en samlet beregning for de tre parceller med progressionsvirkning som  

 følge, hvilket den skattepligtige kunne have undgået ved at overdrage de  

 to grunde til sine børn.
Der var således ikke tale om et faktisk skøn, men  

 derimod en vurdering af, om de to ubebyggede grunde havde herlighedsværdi  

 for sommerhuset.
Dommen må anses for et enkeltstående tilfælde og skal ses  

 i lyset af, at tilkendegivelsen havde en særlig autoritativ karakter.
 For så vidt angår kommunernes godkendelse af konkrete punkter i en  

 forskudsansættelse gælder generelt, at da sådanne godkendelser i henseende  

 til den senere ligning pr. definition er af foreløbig karakter, kan de  

 normalt ikke danne grundlag for etablering af retsbeskyttede  

 forventninger, jf. herved forudsætningsvis TfS 1999, 292 ØLD, hvor en  

 kommune ikke blev anset erstatningsansvarlig for udbetaling af  

 overskydende skat i henhold til en godkendt forskudsansættelse, der ikke  

 blev lagt til grund ved den efterfølgende ligning.
 For så vidt angår den særlige situation, hvor ligningsmyndigheden i  

 forbindelse med et selskabs likvidation efter anmodning fra likvidator  

 afgiver en såkaldt skattekvittance på grundlag af et foreløbigt  

 likvidationsregnskab henvises til den nærmere omtale i   

 Ligningsvejledningen       Selskaber og aktionærer, afsnit   

 S.B.2.1.2.1.1 .
