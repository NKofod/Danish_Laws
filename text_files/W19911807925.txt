Et areal i landzone var i henhold til kommuneplan udlagt til  

 kolonihaveformål.
En tinglyst deklaration på ejendommen angav bl.a.
antallet af havelodder.
Det fremgik endvidere af kommuneplanens  

 rammebestemmelser, at der inden for de enkelte kolonihaveområder skulle  

 udlægges et fællesareal samt et areal som offentligt tilgængeligt friareal.  

 Det påhvilede endvidere kolonihaveforeningens medlemmer at vedligeholde hele  

 det under denne hørende grundareal.
 Da det var uoplyst, hvor stor en del af klageejendommens friarealer,  

 offentligheden retligt var sikret adgang til, lagde Landsskatteretten til  

 grund, at den ved ansættelsen af grundværdien anvendte m2-pris indeholdt  

 værdi af friarealer, der skulle være offentligt tilgængelige.
 Under hensyn hertil samt til den ekstraordinære byrde, der påhvilede  

 foreningen som følge af vedligeholdelsespligten på de offentligt tilgængelige  

 arealer, nedsatte retten grundværdien for selve havearealet fra 75 kr. pr. m2  

 til 60 kr. pr. m2.
 A klagede i medfør af bestemmelsen i lov nr. 824 af 19. december 1989  

 (skattestyrelsesloven) over den af skyldrådet ved 18. alm. vurdering pr. 1.  

 januar 1986 foretagne ansættelse af grundværdien for et areal udlagt til  

 kolonihaver med påstand om nedsættelse.
 Grundværdien var af skyldrådet ansat med følgende specifikation:
Ejendommen ejedes af Jordbrugsdirektoratet og var udlejet til  

 Kolonihaveforbundet for Danmark.
Ejendommen, der lå i landzone og ifølge  

 kommuneplan var udlagt til kolonihaveformål, omfattede et grundareal på  

 385.247 m2, der var opdelt i 510 kolonihavelodder a 400 m2.
 Til støtte for påstanden anførte klageren bl.a., at ved lejeaftalens  

 indgåelse blev det pålagt lejerne - som et led i det til fritidsformål  

 udlagte grønne bælte omkring storbyen - at forbeholde en del af ejendommen  

 til friarealer, ligesom vedligeholdelsespligten heraf blev påtvunget lejeren.  

 Lejeren havde imidlertid ikke dispositionsret over de på ejendommen værende  

 friarealer, idet disse var offentlig tilgængelige, og klageren fandt derfor  

 ikke, at friarealerne burde danne grundlag for beskatning.Under sagens  

 behandling for Landsskatteretten udtalte skyldrådet, at man ved 18. alm.  

 vurdering for arealer udlejet til kolonihaveformål skønnede, at 15% af  

 grundarealet medgik til interne veje m.v., hvorfor et areal af denne  

 størrelsesorden normalt blev ansat til 0. Det øvrige areal blev ansat i  

 landzone (afhængigt af beliggenheden) til 60-80 kr. pr. m2 og i byzone til  

 120 kr. pr. m2.
Da klageejendommen lå tæt ved et parcelhusområde, fandt skyldrådet den  

 anvendte m2-pris på 75 kr. passende.
Derimod fandt rådet det til 0 ansatte  

 friareal væsentligt for stort, idet vurderingsrådet ved ansættelsen havde  

 taget udgangspunkt i de 510 eksisterende haver a 400 m2, og ansat dette  

 areal, 204.000 m2, til 75 kr. pr. m2, medens restarealet 181.247 m2 var ansat  

 til 0. Skyldrådet havde - uanset den meget forsigtige ansættelse - efter  

 omstændighederne stadfæstet denne, men rådet fandt, at den samlede  

 grundværdi, der svarede til 39 kr. pr. m2 grundareal, var for lav, idet  

 værdien af fællesarealer skulle »kastes over« på de enkelte  

 havelodder.
Skyldrådet henviste endvidere til en fra kommunen indhentet udtalelse om,  

 hvorvidt bestemte dele af ejendommen i henhold til gældende planer direkte  

 var udlagt som friareal.
Det fremgik heraf bl.a., at der på klageejendommen i  

 1984 var tinglyst en deklaration, hvori antallet af havelodder og udlægning  

 til fællesarealer blev fastsat i henhold til kortbilag efter en af  

 Kolonihaveforbundet udarbejdet og af kommunalbestyrelsen godkendt plan.  

 Endvidere fremgik, at der i den i 1985 vedtagne kommuneplans rammer for den  

 fremtidige lokalplanlægning var optaget bestemmelser om, at der inden for de  

 enkelte kolonihaveområder »skal udlægges areal til fællesareal«,  

 samt at der »kan udlægges areal til offentligt friareal.« Landsskatteretten besigtigede ejendommen, og klageren og repræsentanter  

 for Kolonihaveforbundet havde adgang til at udtale sig i et retsmøde.
Herunder blev det bl.a. oplyst, at alle grønne områder på ejendommen var  

 offentligt tilgængelige.
De interne stier og veje var alene udlagt som  

 samfærdselsmiddel for haveforeningens medlemmer.
Der forelå imidlertid ikke  

 nogen opgørelse over, hvor stor en del af ejendommens friareal, der i henhold  

 til planlægningsbestemmelserne skulle være tilgængelige for offentligheden,  

 henholdsvis var udlagt til fællesarealer for selve haveforeningen.
Landsskatteretten bemærkede, at grundværdien i henhold til bestemmelserne  

 i vurderingslovens § 6, jf. § 13, stk. 1, udgør grundens handelsværdi i  

 ubebygget stand under hensyn til beskaffenhed og beliggenhed og til en i  

 økonomisk henseende god anvendelse.
Endvidere skal der i henhold til  

 bestemmelserne i § 13, stk. 2, ved ansættelsen af grundværdien tages hensyn  

 til de til grunden knyttede rettigheder og byrder af offentligretlig  

 karakter.
Efter de foreliggende oplysninger, herunder det ved besigtigelsen og under  

 retsmødet fremkomne, lagde retten til grund, at klageejendommen havde et  

 stort fællesareal, der i modsætning til mange andre kolonihavearealer i  

 skyldkredsen var tilsikret offentlig adgang.
Den ved ansættelsen anvendte  

 m2-pris indeholdt således en værdi af friarealer, der som en del af det til  

 fritidsformål udlagte grønne bælte omkring storbyen skulle være offentlig  

 tilgængeligt.
Da det var uoplyst, hvor stor en del af klageejendommens  

 friarealer, offentligheden retligt var sikret adgang til, måtte der skønnes  

 herover.
Under hensyn til dette og til den ekstraordinære  

 vedligeholdelsesbyrde på de offentlig tilgængelige arealer, der var pålagt  

 haveforeningen, fandt retten, at der efter et samlet skøn burde ske en vis  

 nedsættelse af m2-prisen på 75 kr., der passende fandtes at kunne nedsættes  

 til 60 kr.
 Den påklagede grundværdi 15.300.000 kr. blev herefter nedsat til  

 12.240.000 kr.
