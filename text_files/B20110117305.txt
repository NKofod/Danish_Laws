Bekendtgørelse om regulering af gebyr for optagelse af digitalt fingeraftryk i forbindelse med udstedelse af pas I medfør af § 4b, stk. 2, i lov om pas til danske statsborgere m.v., jf. lovbekendtgørelse nr. 900 af 8. september 2008, som ændret ved lov nr. 613 af 14. juni 2011, fastsættes følgende:
§ 1. Efter § 4b, stk. 2, i lov om pas til danske statsborgere m.v. reguleres det i lovens § 4b, stk. 1, nævnte beløb en gang årligt den 1. januar med den af Finansministeriet fastsatte sats for det generelle pris- og lønindeks.
Det herefter fremkomne beløb afrundes til nærmeste kronebeløb.
 Stk. 2. Satsen for det generelle pris- og lønindeks for finansåret 2012 udgør 1,4 procent.
 § 2.  Det i lovens § 4b, stk. 1, nævnte beløb udgør 25 kr.
 § 3. Bekendtgørelsen træder i kraft den 1. januar 2012.
