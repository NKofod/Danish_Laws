Nr BTL 125 Betænkning over Forslag til lov om ændring af forskellige love for  

 Færøerne om sociale ydelser (Indtægtsregulering af folkepensionens grundbeløb  

 for de 67-69-årige, nedsættelse af barselperioden og forlængelse af  

 dagpengeperioden ved sygdom til 20 uger m.v.)   

 Nr L 125 1992-93, 1. samling Afgivet af Socialudvalget Afgivet: 19921216 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
Udvalgets spørgsmål og socialministerens svar herpå er optrykt som bilag til betænkningen.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 socialministeren stillede ændringsforslag.
 Et mindretal inden for flertallet (Socialistisk Folkepartis medlem af  

 udvalget) udtaler følgende:
 Færøernes vanskelige økonomiske situation er baggrund for dette  

 lovforslag.
 Mindretallet vil ikke modsætte sig færingernes måde at løse problemerne  

 på, selv om mindretallet ikke er enig i alle forslagets elementer.
 Færingernes hjemmestyre tager SF meget alvorligt, selv om partiet ikke  

 fraskriver sig retten og pligten til ikke at være enig i alle forslag, som  

 det færøske Lagting fremsætter.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3.behandling.
 ÆndringsforslagAf socialministeren , tiltrådt af et flertal  

 (udvalget med undtagelse af FP):
 Til § 1 1) Nr. 8 udgår.
Bemærkninger Til nr. 1 Bestemmelsen udgår på grund af en teknisk fejl.
Jytte Andersen (S) Karen Jespersen (S) Jytte Hilden (S) Jørn Pedersen (S)  

 Hugo Sørensen (S) Jacob Lindenskov (S) Taanquist (S) nfmd.
Lilli  

 Gyldenkilde (SF) Bente Juncker (CD) Pia Christmas-Møller (KF) Per Tærsbøl  

 (KF) Grethe Fenger Møller (KF) Eva Kjer Hansen (V) Bente Grønfeldt (V) Tom  

 Behnke (FP) Lone Dybkjær (RV) Kofod-Svendsen (KRF) fmd.  Bilag 1 Udvalgets spørgsmål til socialministeren og dennes svar herpå Spørgsmål 1:
 Det bedes oplyst, hvor stor en del af den forventede besparelse der  

 stammer fra indtægtsreguleringen af folkepensionens grundbeløb for de  

 67-70-årige, og hvor stor en del der stammer fra ændringen af forsorgsloven  

 mht. til beskæftigelsesarbejde for kontanthjælpsmodtagere.
 Svar:
 Som det fremgår af de økonomiske bemærkninger til lovforslaget, er den  

 samlede besparelse for staten på 1,4 mio. kr. sammensat af en række  

 modsatrettede økonomiske konsekvenser ved de enkelte lovforslag.
 Forslaget om indtægtsreguleringen af folkepensionens grundbeløb for de  

 67-69-årige medfører en besparelse for staten på 2,4 mio. kr.
 Besparelsen for Færøerne er på 11,9 mio. kr.
 Lovforslaget om kontanthjælpsmodtageres pligt til at deltage i  

 beskæftigelsesfremmende foranstaltninger ventes ikke at have nævneværdige  

 økonomiske konsekvenser.
 Spørgsmål 2:
Kan ministeren bekræfte, at der efter vedtagelsen af den færøske finanslov  

 for 1993 fortsat hverken opkræves formueskat, ejendomsskat og lejeværdi af  

 egen bolig, ligesom det også fortsat vil være muligt at opnå sociale ydelser  

 uanset formuegrundlag? Svar:
 Landsstyret har bekræftet, at der efter vedtagelsen af den færøske  

 finanslov for 1993 fortsat ikke kan opkræves formueskat, ejendomsskat eller  

 skat af lejeværdi af egen bolig.
For så vidt angår spørgsmålet om betydningen af formue i forhold til  

 sociale ydelser skal det oplyses, at det fremgår af § 11 i forsorgsloven, at  

 ydelse af forbigående hjælp efter forsorgsloven forudsætter, at hverken den,  

 der søger hjælpen, eller ægtefællen er i besiddelse af formue, hvoraf det  

 økonomiske behov kan dækkes.
Denne bestemmelse er identisk med bistandslovens  

 § 39, stk. 1, 1. pkt.
Det samme er tilfældet for så vidt angår varig  

 kontanthjælp.
Det er således efter den nuværende lovgivning ikke  

 muligt at opnå hverken forbigående eller varig kontanthjælp efter  

 forsorgsloven uanset formuegrundlag.
 Spørgsmål 3:
 Kriterierne for, om en færøsk lov skal forelægges for Folketinget, bedes  

 oplyst.
 Svar:
Efter lov nr. 137 af 23. marts 1948 om Færøernes hjemmestyre har  

 hjemmestyret, dvs.
Lagting og landsstyre den lovgivende myndighed for sager,  

 der er overtaget som færøsk særanliggende.
Sådanne love skal ikke forelægges  

 for Folketinget.
 Lovforslag på områder, der ikke er færøsk særanliggende, herunder den  

 offentlige forsorg, skal på normal vis forelægges for Folketinget.
 Spørgsmål 4:
Vil det være muligt for Folketinget at stille ændringsforslag til de  

 lovforslag vedrørende Færøerne, som Folketinget skal behandle, og hvilken  

 indflydelse ville det have på de færøske forslag, hvis ændringsforslagene  

 blev vedtaget? Svar:
 Efter hjemmestyrelovens § 7 skal regeringsforslag, der udelukkende  

 vedrører Færøerne, forelægges for hjemmestyret, inden de fremsættes for  

 Folketinget.
 Sådanne forslag behandles i overensstemmelse med de almindelige regler for  

 behandling af lovforslag, herunder med hensyn til ændringsforslag.
 På baggrund af hjemmestyrelovens § 7 og praksis for samarbejdet mellem  

 rigsmyndighederne og hjemmestyret inden for hjemmestyreordningen vil såvel  

 regeringens som private ændringsforslag af den pågældende minister skulle  

 forelægges for hjemmestyret med henblik på opnåelse af enighed mellem  

 rigsmyndighederne og hjemmestyret om de pågældende tvivlsspørgsmål.
 Spørgsmål 5:
 Svaret bedes uddybet med angivelse af, hvilke modsatrettede økonomiske  

 konsekvenser ved de enkelte lovforslag der er tale om.
 Svar:
 Se bilag.
 Spørgsmål 6:
 Ministeren bedes oplyse, om betingelserne i § 11 i forsorgsloven om, at  

 ydelse af forbigående hjælp efter forsorgsloven forudsætter, at ansøgeren  

 ikke er i besiddelse af formue, hvoraf det økonomiske behov kan dækkes, også  

 gælder varig hjælp.
 Svar:
 Som oplyst i svar på spørgsmål 2 gælder betingelsen om, at ansøgeren ikke  

 har formue, hvoraf det økonomiske behov kan dækkes, også varig kontanthjælp  

 efter forsorgsloven.
 Spørgsmål 7:
Da der ikke foretages en formueopgørelse, bedes det oplyst, hvorledes det  

 godtgøres, at ansøgeren ikke er i besiddelse af formue, hvoraf det økonomiske  

 behov kan dækkes.
I den forbindelse bedes det oplyst, om udtrykket formue  

 også omfatter fast ejendom.
 Svar:
I forbindelse med ansøgning om kontanthjælp giver den pågældende  

 oplysninger om sine økonomiske forhold, herunder om eventuel formue.
På  

 Færøerne afgives disse oplysninger på en »tro og love«-erklæring.
 Udtrykket formue dækker også illikvid formue som f.eks. fast ejendom.
 Spørgsmål 8:
 Udvalget udbeder sig en opgørelse over de formuegrænser, der er i  

 bistandslovens § 39, stk. 1, 1. pkt., sammenholdt med en opgørelse over de  

 formuegrænser, der gælder efter de færøske regler.
 Svar:
 Der er ikke tale om formuegrænser hverken efter bistandslovens § 39, stk.  

 1, 1. pkt., eller efter den færøske forsorgslov.
 Spørgsmål 9:
Ministeren bedes bekræfte, at det er muligt at stille ændringsforslag til  

 lovforslaget.
I den forbindelse bedes det oplyst, hvilken indflydelse det vil  

 få på forslaget, hvis der skulle vise sig et flertal, som henstiller til  

 socialministeren at tage spørgsmål vedrørende lovforslaget op til eksplicit  

 drøftelse med landsstyret, og meddele Folketingets Socialudvalg resultatet af  

 disse drøftelser.
 Svar:
Som oplyst i besvarelsen af spørgsmål 4 er det muligt at stille  

 ændringsforslag til lovforslaget.
Som ligeledes nævnt vil konsekvensen heraf  

 være, at et sådant ændringsforslag skal behandles i Lagtinget inden en  

 endelig vedtagelse i Folketinget.
Bilag 2 Økonomiske konsekvenser af lovændringerne, mio. kr.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Udvalget har stillet spørgsmål til socialministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) indstiller  

 lovforslaget til forkastelse , men kan stemme for det af mindretallet  

 stillede ændringsforslag.
 For mindretallet er det væsentligt at påpege det lovjaskeri, der har  

 fundet sted i forbindelse med behandlingen af dette lovforslag.
 Ifølge hjemmestyreloven skal Folketinget behandle fællesanliggender på  

 normal vis, hvilket vil sige med 3 behandlinger og udvalgsbehandling.  

 Mindretallet finder ikke, at der har været tilstrækkeligt med tid til en  

 seriøs gennemgang af lovforslaget og dets konsekvenser.
 Hvis ikke Folketinget blot skal blive til et gummistempel, skal det være  

 slut med disse hastebehandlinger, hvor standardbemærkningen ved første  

 behandlingerne er: »Når Færøerne ønsker det, skal vi jo ikke blande  

 os« eller lign. formuleringer, der tilkendegiver, at Folketingets  

 partier stort set er ligeglade med lovudviklingen på Færøerne og dermed  

 befolkningens tarv på Færøerne.
 På den baggrund har mindretallet stillet ændringsforslag om, at lovens  

 ikrafttræden blev udskudt til den 1. april 1993, så Folketinget fik mulighed  

 for en seriøs gennemgang af lovforslaget, men dette er ikke ønsket fra resten  

 af Folketingets partier.
 Mindretallet kan ikke støtte lovforslaget, da det frygter, at det vil få  

 katastrofale konsekvenser for specielt pensionisterne på Færøerne.
 ÆndringsforslagAf et mindretal (FP):
 Til § 4 1) I 1. pkt. ændres »1. januar« til:  

 »1. april«.
Bemærkninger Til nr. 1 På grund af tidsproblemer i Folketinget har det ikke været  

 muligt at underkaste lovforslaget en rimelig udvalgsbehandling.
 Hvis bestemmelserne i lov om Færøernes hjemmestyre om, at  

 fællesanliggender skal forelægges Folketinget på normal vis, skal have  

 mening, må ikrafttrædelsen udsættes for at få en forsvarlig  

 udvalgsbehandling.
Jytte Andersen (S) Karen Jespersen (S) Jytte Hilden (S) Jørn Pedersen (S)  

 Hugo Sørensen (S) Jacob Lindenskov (S) Taanquist (S) nfmd.
Lilli  

 Gyldenkilde (SF) Bente Juncker (CD) Pia Christmas-Møller (KF) Per Tærsbøl  

 (KF) Grethe Fenger Møller (KF) Eva Kjer Hansen (V) Bente Grønfeldt (V) Tom  

 Behnke (FP) Lone Dybkjær (RV) Kofod-Svendsen (KRF) fmd.
