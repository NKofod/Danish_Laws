Bekendtgørelse om vurdering af  

 udenlandske  

 uddannelseskvalifikationer I medfør af § 3, stk. 4, § 4, § 6, stk. 1,  

 § 7, § 8, stk. 4, og § 9, i lov nr. 344 af 16. maj 2001  

 om vurdering af udenlandske uddannelseskvalifikationer samt i medfør  

 af § 5, stk. 2, i samme lov og efter forhandling med  

 Kulturministeriet fastsættes:
Kapitel 1 Administration § 1. Undervisningsministerens beføjelser  

 efter lov om vurdering af udenlandske uddannelseskvalifikationer, bortset fra  

 beføjelserne til regeludstedelse, delegeres til Styrelsen for Statens  

 Uddannelsesstøtte (styrelsen). Opgaverne varetages af Center for  

 Vurdering af Udenlandske Uddannelser (centret) i styrelsen.
Kapitel 2 Vurderingen § 2. Centrets vejledende vurderinger af  

 udenlandske uddannelseskvalifikationer omfatter 1)	en vurdering af afsluttede udenlandske uddannelsers niveau i forhold  

 til niveauer i den danske uddannelsesstruktur (niveauvurdering) eller 2)	en vurdering af udenlandske uddannelseskvalifikationer i forhold til  

 en bestemt dansk uddannelse (ækvivalensvurdering).
 Stk. 2. Det indgår i vurderingen efter stk. 1, nr.  

 2, hvilket niveau den pågældende indehaver af udenlandske  

 uddannelseskvalifikationer kan begynde uddannelsen på samt hvilke fag  

 og eventuelle praktisk-faglige forløb, den pågældende har  

 behov for at supplere med for at kunne gennemføre uddannelsen i de  

 tilfælde, hvor de udenlandske uddannelseskvalifikationer ikke vurderes  

 at kunne sidestilles fuldt ud med en bestemt dansk uddannelse.
 Stk. 3. Opfylder en person med udenlandske  

 uddannelseskvalifikationer betingelserne for adgang til grunduddannelse efter  

 lov om erhvervsrettet grunduddannelse og videregående uddannelse for  

 voksne, sker vurderingen af pågældendes kvalifikationer i forhold  

 til en bestemt dansk uddannelse efter disse regler.
 Stk. 4. Centret træffer afgørelse om, hvilken  

 form for vurdering der skal foretages, under hensyn til ansøgers  

 oplysning om formålet med vurderingen.
 § 3. I centrets vurdering af en persons  

 udenlandske uddannelseskvalifikationer indgår ud over en  

 bedømmelse af dokumenters ægthed:
 1)	Anerkendelse af uddannelsen eller uddannelsesforløbet i  

 hjemlandet.
 2)	Tidspunkt for uddannelsen eller uddannelsesforløbet.
 3)	Adgangsgrundlag for uddannelsen eller  

 uddannelsesforløbet.
 4)	Længde af uddannelsen eller uddannelsesforløbet.
 5)	Formål med uddannelsen eller uddannelsesforløbet.
 6)	Struktur og faglig sammensætning af uddannelsen eller  

 uddannelsesforløbet.
 7)	Forhold mellem teori og praksis i uddannelsen eller  

 uddannelsesforløbet.
 8)	Hidtidige vurderinger foretaget af centret eller andre.
Kapitel 3 Dokumentation for uddannelseskvalifikationer Ansøgers oplysningsansvar § 4. Centret foretager sine vurderinger på  

 grundlag af fyldestgørende information om de pågældende  

 uddannelseskvalifikationer.
 Stk. 2. Ansvaret for tilvejebringelsen af  

 fyldestgørende information påhviler først og fremmest  

 ansøgeren.
 § 5. Ansøger udfylder som grundlag for  

 centrets vurderinger et ansøgningsskema, som centret udarbejder.
Stk. 2. Ansøger giver oplysning om navn, adresse og  

 personnummer eller fødselsdato for den person, hvis  

 uddannelseskvalifikationer ønskes vurderet.
Er ansøger en anden  

 end den person, hvis uddannelseskvalifikationer ønskes vurderet, skal  

 ansøgeren medsende dokumentation for samtykke fra den  

 pågældende person til at indhente en vurdering.
 Stk. 3. Ansøger tilvejebringer følgende  

 dokumentation i kopi, jf. dog stk. 7:
 1)	Originale eksamensbeviser for gennemførte uddannelser.
 2)	Oversættelser af eksamensbeviser for gennemførte  

 uddannelser.
 3)	Karakterudskrifter.
 4)	Praktikaftaler.
 5)	Tidligere vurderinger eller afgørelser om anerkendelse af de  

 pågældende uddannelseskvalifikationer afgivet eller truffet af  

 andre end centret.
 Stk. 4. Rigtigheden af kopier af dokumentation skal  

 bekræftes af enten den uddannelsesinstitution, hvor  

 uddannelseskvalifikationerne er opnået, eller af en offentlig  

 myndighed.
 Stk. 5. Eksamensbeviser og anden dokumentation skal foreligge  

 på dansk, norsk, svensk, engelsk, fransk eller tysk, jf. § 7.
Stk. 6. I de tilfælde, hvor centret under hensyn til  

 formålet med vurderingen finder, at det er nødvendigt for at  

 kunne vurdere de pågældende uddannelseskvalifikationer, fx hvor  

 centret finder, at der er grundlag for at foretage en  

 ækvivalensvurdering efter § 2, stk. 1, nr. 2, anmoder centret  

 ansøgeren om yderligere at tilvejebringe 1)	studieordninger eller uddannelsesbeskrivelser, 2)	fag- eller kursusbeskrivelser (læseplaner), eller 3)	speciale, afhandling eller tilsvarende større skriftlige  

 arbejder, eventuelt i resumé.
 Stk. 7. Centret eller den høringspart, som eventuelt  

 medvirker ved vurderingen, jf. § 10, kan anmode ansøgeren om at  

 fremsende dokumentation ud over den dokumentation, der er nævnt i  

 stk. 3 og stk. 6, hvis centret eller høringsparten finder,  

 det er nødvendigt for at kunne vurdere de pågældende  

 uddannelseskvalifikationer.
 Stk. 8. Centret kan forlange, at ansøgeren foreviser  

 originale dokumenter, jf. dog § 6.
Manglende dokumenter § 6. For så vidt angår personer,  

 især flygtninge, der ikke har mulighed for at dokumentere deres  

 uddannelseskvalifikationer som krævet i § 5, er der adgang til en  

 vurdering efter § 2. Vurderingen foretages på grundlag af en  

 erklæring på tro og love fra de pågældende  

 personer.
 Stk. 2. For personer, der er omfattet af stk.1, udarbejder  

 centret et baggrundspapir, der i overensstemmelse med Europarådets  

 standardmodel redegør for de pågældende personers angivne  

 uddannelsesmæssige baggrund.
 Oversættelse af eksamensbeviser m.v.
 § 7. Oversættelse af eksamensbeviser m.v.  

 skal være foretaget af en autoriseret translatør eller af en  

 tolketjeneste, der er godkendt af en offentlig myndighed, eller være  

 bekræftet af en autoriseret translatør eller hjemlandets  

 ambassade/konsulat.
 Stk. 2. Hvis centret er i tvivl om oversættelsens  

 rigtighed, kan centret forlange, at eksamensbeviser og anden dokumentation,  

 jf. § 5, oversættes af en autoriseret translatør eller  

 bekræftes af hjemlandets ambassade/konsulat.
 Stk. 3. Akademiske grader og uddannelsesbetegnelser skal  

 fremgå på originalsproget med latinske bogstaver.
Kapitel 4 Indhentning af oplysninger § 8. Centret kan hos offentlige myndigheder,  

 herunder offentlige uddannelsesinstitutioner, private institutioner, faglige  

 organisationer og arbejdsløshedskasser indhente oplysninger til brug  

 for vurderingen af udenlandske uddannelseskvalifikationer.
Stk. 2. Adgangen til at indhente oplysninger efter stk. 1  

 omfatter 1)	oplysninger, der kan supplere centrets vurdering, jf. § 3, som  

 grundlag for den samlede vurdering af en persons udenlandske  

 uddannelseskvalifikationer, herunder oplysninger om hvorvidt den person, hvis  

 uddannelseskvalifikationer ønskes vurderet, har søgt optagelse  

 på en uddannelsesinstitution eller i en arbejdsløshedskasse og  

 eventuelt resultatet af en sådan ansøgning, og 2)	oplysninger, der kan bidrage til kvalificering af centrets generelle  

 grundlag for at foretage vurderinger af udenlandske  

 uddannelseskvalifikationer.
 § 9. Centret kan fra de personer, myndigheder  

 m.fl., der ansøger om en vurdering af udenlandske  

 uddannelseskvalifikationer, indhente oplysninger, som er nødvendige  

 for varetagelsen af centrets videnscenterfunktion, herunder oplysninger om  

 statsborgerskab eller opholdsgrundlag.
Kapitel 5 Høring § 10. Vurderinger efter § 2 kan foretages  

 på grundlag af en høring af en uddannelsesinstitution, et  

 fagligt udvalg nedsat i henhold til lov om erhvervsuddannelser,  

 Landbrugsuddannelsesrådet, Rådet for Social- og  

 Sundhedsuddannelserne1)  eller et  

 fagligt råd, jf. § 12. Det påhviler de  

 pågældende parter at medvirke, når centret anmoder  

 herom.
 Stk. 2. Centret kan til høringsparterne,  

 jf. stk. 1, videregive de oplysninger om uddannelsesforløb m.v.  

 for den person, hvis uddannelseskvalifikationer skal vurderes, som er  

 nødvendige for vurderingen af uddannelseskvalifikationerne.
 Stk. 3. Ved ækvivalensvurderinger, jf. § 2,  

 stk. 1, nr. 2, indgår i høringspartens svar en  

 vurdering af hvilket niveau den pågældende indehaver af  

 udenlandske uddannelseskvalifikationer kan begynde en uddannelse på  

 samt hvilke fag og eventuelle praktisk-faglige forløb, den  

 pågældende har behov for at supplere med for at kunne  

 gennemføre uddannelsen.
 Stk. 4. Høringssvar i forbindelse med vurderinger efter  

 § 2 afgiver høringsparten senest 12 uger efter modtagelsen af  

 anmodningen om medvirken til vurderingen.
Kapitel 6 Uddannelsesinstitutioners orienteringspligt § 11. Uddannelsesinstitutioner, der træffer  

 afgørelser om optagelse af og merit for personer med udenlandske  

 uddannelseskvalifikationer, orienterer to gange årligt centret om disse  

 afgørelser.
 Stk. 2. Uddannelsesinstitutionens orientering efter  

 stk. 1 skal omfatte de oplysninger, der er nødvendige for, at  

 centret kan tage stilling til, om der er grundlag for at pålægge  

 institutionen at tage en afgørelse op til fornyet behandling.
Stk. 3. Uddannelsesinstitutionens orientering efter  

 stk. 1 skal medvirke til at gøre centret i stand til at varetage  

 sin funktion som videnscenter for vurdering og anerkendelse af udenlandske  

 uddannelseskvalifikationer.
Orienteringen indgår som en del af  

 grundlaget for en beretning om vurdering og anerkendelse af udenlandske  

 uddannelseskvalifikationer, som centret afgiver ved årets slutning.
 Stk. 4. Centret kan beslutte, at uddannelsesinstitutionens  

 orientering efter stk. 1 helt eller delvis skal ske i elektronisk  

 form.
 Stk. 5. Centret beslutter proceduren for orientering efter  

 stk. 1 og fastlægger orienteringens indhold efter stk. 2  

 på grundlag af drøftelser med uddannelsesinstitutionerne.
Kapitel 7 Faglige råd § 12. Centret nedsætter fem faglige  

 råd inden for faglige hoveduddannelsesområder:
 1)	Det faglige råd for naturfaglige og sundhedsfaglige  

 uddannelser.
 2)	Det faglige råd for tekniske og  

 håndværksmæssige uddannelser.
 3)	Det faglige råd for samfundsfaglige og merkantile  

 uddannelser.
 4)	Det faglige råd for humanistiske og pædagogiske  

 uddannelser.
 5)	Det faglige råd for kunstneriske uddannelser.
 Stk. 2. Centret beslutter, hvilke uddannelser der er omfattet  

 af det enkelte råds virksomhed.
Stk. 3. Efter anmodning fra centret bistår  

 rådene 1)	ved udarbejdelse af standarder for vurdering af udenlandske  

 uddannelseskvalifikationer, og 2)	ved at udtale sig om vurderingen af personers udenlandske  

 uddannelseskvalifikationer.
Stk. 4. Hvert fagligt råd består af en formand og  

 indtil syv andre medlemmer.
Alle udpeges af centret i deres egenskab af  

 særligt sagkyndige, dvs. som personer, der med udgangspunkt i en  

 faglighed og en international orientering har indsigt i problemstillinger  

 vedrørende vurdering og anerkendelse af udenlandske  

 uddannelseskvalifikationer.
Udpegningen sker for en periode af fire år,  

 således at halvdelen af medlemmerne udpeges hvert andet år.
Stk. 5. Formændene for de faglige råd udgør  

 et formandskab, som rådgiver centret på tværs af faglige  

 hoveduddannelsesområder og om generelle spørgsmål om  

 vurdering af udenlandske uddannelseskvalifikationer.
En formand for  

 formandskabet udpeges af centret.
 Stk. 6. Rådene kan i særlige tilfælde  

 indkalde andre sagkyndige til at bistå med opgaverne efter  

 stk. 3.
 Stk. 7. Centret stiller sekretariatsbistand til rådighed  

 for de faglige råd og formandskabet.
Kapitel 8 Ikrafttræden § 13. Bekendtgørelsen træder i kraft  

 den 15. juli 2001.
Undervisningsministeriet, den 27. juni  

 2001 Margrethe Vestager /Ella Højbjerg Madsen 1)   Med vedtagelsen  

 af lov nr. 343 af 16. maj 2001 skifter Rådet for Social- og  

 Sundhedsuddannelserne pr. 1. januar 2002 navn til Rådet for de  

 grundlæggende Social- og Sundhedsuddannelser.
