Fremsat den 5. december 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om  

 beskyttelsesrum (Smidiggørelse af reglerne for opførelse og  

 indretning af sikringsrum m.v. og forlængelse af  

 klargøringsfristen for sikringsrum) § 1 I lov nr. 1055 af 23. december 1992 om beskyttelsesrum, som ændret  

 ved lov nr. 1095 af 21. december 1994, foretages følgende  

 ændringer:
 1. I § 1, stk. 2, § 3, § 4, stk. 3,  

 § 4 a, stk. 3, § 5, § 6, § 7, stk. 2, § 8,  

 § 9, § 14, § 19, stk. 3, samt § 21, stk. 2,  

 ændres »indenrigsministeren« til: »indenrigs- og  

 sundhedsministeren«.
 2. I § 3, 2. pkt., ændres »med kort varsel« til:  

 »med et varsel, som indenrigs- og sundhedsministeren kan  

 fastsætte«.
 3. I § 4 indsættes som stk. 4:
»Stk. 4. Indenrigs- og sundhedsministeren kan  

 pålægge kommunalbestyrelsen at udnytte mulighederne for at  

 pålægge sikringsrumspligt efter stk. 1 og stk. 2.« 4. I § 6, 2. pkt. ændres »med kort varsel« til:  

 »med et varsel, som indenrigs- og sundhedsministeren kan  

 fastsætte«.
 5. I § 16, stk. 1, nr. 1, udgår »eller  

 således, at de ikke kan klargøres med kort varsel, jf. § 3  

 og § 6,«.
 6. § 20, 1. pkt., affattes således:
 »Sikringsrum og murgennembrydninger, der er indrettet efter den tidligere  

 eller denne lovgivning, opretholdes som sådanne, jf. dog  

 stk. 2«.
 7. I § 20 indsættes som stk. 2:
»Stk. 2. Kommunalbestyrelsen kan i særlige  

 tilfælde godkende nedlæggelse af sikringsrum, uden at der skal  

 opføres erstatningsrum, såfremt sikringsrummet udgør en  

 hindring for gennemførelse af en aktuel ombygning.« § 2 Loven træder i kraft den 1. juli 2003.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske eller  

 grønlandske forhold tilsiger.
Bemærkninger til lovforslaget Almindelige bemærkninger Lovforslaget fremsættes med henblik på  

 ændring af lov om beskyttelsesrum, jf. lov nr. 1055 af 23. december  

 1992 (jf.
Folketingstidende 1992-93, forhandlingerne s. 2861, 3547, 3939,  

 4333, Tillæg A s. 4293 og Tillæg B s. 479) som ændret ved  

 lov nr. 1095 af 21. december 1994 (jf.
Folketingstidende 1994-95,  

 forhandlingerne side 601, 805, 1711, 1939, Tillæg A s. 496 og  

 Tillæg B s. 102). Loven ændrede § 11, stk. 1, og  

 § 12, stk. 1, 1. pkt., og der indføjedes en ny § 4  

 a.
1. Baggrunden for lovforslaget og lovforslagets indhold Administrationen af reglerne om beskyttelsesrum blev ved  

 lov nr. 1055 af 23. december 1992 om beskyttelsesrum overført fra  

 staten til kommunerne.
Dette skete bl.a. ud fra en vurdering af, at  

 kommunalbestyrelsen bedst selv kunne tage stilling til behovet for  

 sikringsrum i kommunen på baggrund bl.a. af en lokal vurdering af  

 bebyggelsens tæthed, kommunens beliggenhed, »udsathedsgraden« og  

 særlige risici.
Formålet med loven var endvidere at  

 smidiggøre reglerne om opførelse af sikringsrum.
På anmodning fra Indenrigsministeriet fulgte  

 Beredskabsstyrelsen herefter udviklingen på området nøje.  

 Styrelsen afgav i 1998 en redegørelse om  

 sikringsrumsplanlægningen i 1993-1997, som af ministeriet blev  

 videresendt til Folketingets Kommunaludvalg.
På baggrund af det  

 konstaterede fald i tilvæksten i antallet af sikringsrumspladser sendte  

 Beredskabsstyrelsen 20. oktober 1999 et brev til alle kommunalbestyrelser med  

 en orientering om udviklingen på sikringsrumsområdet.
 Beredskabsstyrelsen har fortsat fulgt udviklingen og i  

 2002 udarbejdet en ny rapport om beskyttelsesrumsberedskabet   herunder  

 udviklingen på sikringsrumsområdet i perioden 1998-2001. I denne  

 rapport gennemgås udviklingen på beskyttelsesrumsområdet  

 siden 1933, der redegøres for den sikkerhedspolitiske situation og  

 beskyttelsesrumsområdet i andre europæiske lande, og der  

 fremsættes på baggrund heraf en række anbefalinger med  

 hensyn til det fremtidige beskyttelsesrumsberedskab.
 Dette lovforslag indeholder en gennemførelse af  

 rapportens anbefalinger og har til formål at smidiggøre reglerne  

 for opførelse og indretning af sikringsrum m.v. og at forlænge  

 klargøringsfristen for disse rum.
2. Formålet med beskyttelsesrum og sikringsrum Formålet med beskyttelsesrum og sikringsrum er at  

 beskytte civilbefolkningen mod følgerne af luftangreb.
Beskyttelsesrum er en samlet betegnelse for offentlige  

 beskyttelsesrum og sikringsrum.
Sikringsrum er private rum, der først  

 skal indrettes til egentlige beskyttelsesrum, når indenrigs- og  

 sundhedsministeren bestemmer det.
 Det kvalitative mål for beskyttelsesrumsberedskabet  

 er, at rummene så vidt muligt skal være nedstyrtningssikre,  

 sprængstyksikre, gassikre, yde en rimelig beskyttelse mod brand og  

 radioaktivt nedfald og have rimelige flugtmuligheder.
Den langsigtede kvantitative målsætning har  

 været, at der bør være en beskyttelsesrumsplads til  

 rådighed for hver indbygger i boligen og ved arbejdspladsen eller inden  

 for en ganglinieafstand af 200 m.
Endvidere er det ønskeligt, at der  

 langs vigtige trafikårer findes beskyttelsesrum til trafikanter.
3. Status på område Med udgangen af 2001 var der ca. 4.693.000 pladser i  

 beskyttelsesrum og sikringsrum, der fordelte sig med ca. 152.300 pladser i  

 betondækningsgrave og andre fritliggende offentlige rum, ca. 76.900  

 pladser i kombinerede offentlige beskyttelsesrum, ca. 720.000 pladser i  

 supplerende offentlige beskyttelsesrum og ca. 3.743.800 pladser i private  

 lovpligtige sikringsrum.
Pladserne er ikke jævnt fordelt over landet.  

 Specielt har mange byområder fra før 1950 færre  

 beskyttelsesrum end nyere byområder.
Betondækningsgravene er alle  

 mindst ca. 50 år gamle.
Ca. 400 betondækningsgrave med i alt ca.  

 20.000 pladser ligger på privat grund, hvor ejeren modtager en  

 årlig afsavnsgodtgørelse fra kommunen.
Den samlede  

 afsavnsgodtgørelse udgjorde i 2000 ca. 150.000 kr.
 Den årlige tilvækst i antallet af  

 sikringsrumspladser er i perioden fra 1992 til 2001 faldet fra ca. 50.000 til  

 ca. 13.000.
4. Klargøring af sikringsrum og beskyttelsesrum Alle typer rum skal i henhold til beskyttelsesrumsloven  

 kunne klargøres med kort varsel.
Denne tidsfrist er i forarbejderne  

 til beskyttelsesrumsloven fastsat til 24 timer.
Kravet har i praksis  

 været, at der inden for denne frist skal kunne ske en foreløbig  

 klargøring, således at rummene kan yde en rimelig,  

 foreløbig beskyttelse.
Denne korte frist har medført en  

 begrænsning i den mulighed, der består efter  

 beskyttelsesrumslovens §§ 3 og 6 for at anvende rummene til andre  

 formål, så længe indenrigs- og sundhedsministeren ikke har  

 bestemt, at de skal klargøres.
Det foreslås, at denne frist  

 lempes for at give større frihed med hensyn til anvendelsen af rummene  

 i fredstid.
5. Behovet for fortsat etablering af sikringsrum og beskyttelsesrum Ud fra en samfundsøkonomisk betragtning bør  

 der alene bruges ressourcer til fortsat opførelse af beskyttelsesrum,  

 hvis det er velbegrundet fortsat at basere en del af beredskabet på  

 denne form for beskyttelse af civilbefolkningen.
 Som færdiggjorte rum yder beskyttelsesrummene  

 beskyttelse i overensstemmelse med det kvalitative mål, der er  

 nævnt under pkt. 2. Den reelle nyttevirkning af rummene afhænger  

 dog af varslingsmulighederne og af, om befolkningen kan nå at komme i  

 beskyttelsesrummet i tide i forhold til den aktuelle trussel, samt at truslen  

 har en karakter, som rummet yder beskyttelse mod.
Da hverken de offentlige beskyttelsesrum eller  

 sikringsrummene er klargjorte, kan de ikke uden videre nyttiggøres til  

 beskyttelsesformål i tilfælde af uvarslede hændelser som  

 f.eks. terrorangreb.
Rummene må derfor betragtes som en ren  

 krigsmæssig foranstaltning, der kun tager sigte på varslede  

 krigsmæssige hændelser i mere traditionel forstand.
 Af denne årsag sammenholdt med den  

 sikkerhedspolitiske udvikling og det betydelige antal pladser, som allerede  

 findes, kan der ikke på nuværende tidspunkt fremføres  

 vægtige argumenter for at tilskynde til en forøgelse af antallet  

 af sikringsrumspladser.
Der er i Norge og Sverige stillet forslag om at  

 ophøre med nybygning af beskyttelsesrum.
Eksisterende rum skal dog  

 fortsat vedligeholdes.
 På grund af rummenes beskyttelsesværdi og den  

 usikkerhed, der knytter sig til udviklingen af trusselsbilledet og karakteren  

 af de mulige trusler i fremtiden, ses der imidlertid ikke at være  

 grundlag for at ophæve de gældende regler.
Med det foreliggende forslag kan kommunalbestyrelserne  

 fortsat   efter lokale vurderinger   vælge at benytte muligheden for at  

 pålægge sikringsrumspligt ved nybyggeri.
Herudover kan indenrigs-  

 og sundhedsministeren i en situation, hvor det vurderes at være  

 relevant, pålægge kommunalbestyrelserne at udnytte denne  

 adgang.
6. Betondækningsgrave I medfør af beskyttelsesrumslovens § 19,  

 stk. 3, har indenrigsministeren fastsat bekendtgørelse nr. 77 af  

 18. februar 1993 om fjernelse af betondækningsgrave.  

 Bekendtgørelsen følger den dagældende praksis for  

 fjernelse af betondækningsgrave, der er beskrevet i forarbejderne til  

 loven.
 Beredskabsstyrelsen betragter fortsat  

 betondækningsgravene som en relevant beskyttelse, der i vid  

 udstrækning er nedstyrtningssikre, sprængstyksikre, gassikre  

 (efter klargøring), yder en rimelig beskyttelse mod brand og  

 radioaktivt nedfald og har rimelige flugtmuligheder.
Beredskabsstyrelsen vil nærmere vurdere, hvorvidt og  

 i givet fald på hvilke betingelser betondækningsgravene,  

 særligt på privat grund, bør kunne fjernes i videre  

 udstrækning end hidtil.
Hvis undersøgelsen giver grundlag for  

 lempelser i de gældende regler, vil der kunne udstedes en ny  

 bekendtgørelse om fjernelse af betondækningsgrave i  

 medfør af beskyttelsesrumslovens § 19.
7. Lovforslagets administrative og økonomiske konsekvenser for  

 det offentlige Lovforslaget har ingen administrative og økonomiske  

 konsekvenser for det offentlige.
Det må forventes, at eksisterende  

 sikringsrum og beskyttelsesrum i offentlige bygninger i videre omfang end  

 hidtil vil kunne anvendes til daglige formål.
8. Lovforslagets administrative konsekvenser for borgerne Lovforslaget har ingen administrative konsekvenser for  

 borgerne.
9. Lovforslagets erhvervsøkonomiske og erhvervsadministrative  

 konsekvenser Lovforslaget har ingen administrative konsekvenser for  

 erhvervslivet.
10. Lovforslagets miljømæssige konsekvenser Lovforslaget har ikke miljømæssige  

 konsekvenser.
11. Forholdet til EU-retten Lovforslaget indeholder ikke EU-retlige aspekter.
 12. Hørte myndigheder og organisationer m.v.
Lovforslaget har været til høring hos  

 Statsministeriet, Beskæftigelsesministeriet, Kirkeministeriet,  

 Kulturministeriet, Skatteministeriet, Socialministeriet,  

 Undervisningsministeriet, Ministeriet for Flygtninge, Indvandrere og  

 Integration, Økonomi- og Erhvervsministeriet, Finansministeriet,  

 Ministeriet for Videnskab, Teknologi og Udvikling, Forsvarsministeriet,  

 Forsvarskommandoen, Justitsministeriet, Miljøministeriet, Ministeriet  

 for Fødevarer, Landbrug, og Fiskeri, Trafikministeriet,  

 Udenrigsministeriet, Rigspolitichefen Afd.
A, Politidirektøren i  

 København, Hovedstadens Sygehusfællesskab, Danske  

 Vandværkers Forening, Kommunalteknisk Chefforening, Sammenslutningen af  

 Bedriftværnsledere Storkøbenhavn   Sjælland,  

 Sammenslutningen af Bedriftværnsledere Jylland   Fyn, Forsikring og  

 Pension, KL, Københavns Kommune, Frederiksberg Kommune,  

 Beredskabskommissionen for Storkøbenhavn, Foreningen af Politimestre i  

 Danmark, Foreningen af Statsamtmænd, Amtsdirektørforeningen,  

 Kommunaldirektørforeningen i Danmark, Foreningen af Kommunale  

 Beredskabschefer, Falcks Redningskorps, Sønderjysk Frivillige  

 Brandværnsforbund, Beredskabs-Forbundet, Dansk Røde Kors,  

 ASF-Dansk Folkehjælp, Dansk Arbejdsgiverforening, Dansk Industri,  

 HORESTA (Hotel-, Restaurant-, og Turisterhvervets Arbejdsgiverforening),  

 Danmarks Restaurant- og Cafeteriaforening, Selskabet for Risikovurdering,  

 Brandteknisk Selskab, Dansk Katastrofemedicinsk Selskab, Dansk Brand- og  

 Sikringsteknisk Institut, Hovedorganisationen af Beredskabsofficerer i  

 Danmark, Centralorganisationen for Stampersonel i Redningsberedskabet,  

 Landstalsmandsudvalget for Menige, Landsklubben for Deltidsansatte Brandfolk,  

 Det Kommunale Beredskabspersonales Landsforbund, Landsforeningen for  

 Politiets Beredskabs-Ordenskorps, Politiforbundet i Danmark, Teknisk  

 Landsforbund, Funktionærernes og Tjenestemændenes  

 Fællesråd, Foreningen af Arbejdsledere i Danmark, Forbundet af  

 Offentligt Ansatte, SID, Beredskab Storkøbenhavn samt  

 Beredskabsstyrelsen.
Vurdering af lovforslagets konsekvenser Positive konsekvenser /mindreudgifter (hvis ja, angiv omfang) Negative konsekvenser /merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Forslaget er en konsekvens af sammenlægningen af  

 Indenrigsministeriet og Sundhedsministeriet.
Til nr. 2 Den nugældende klargøringsfrist er på  

 24 timer.
Fristen fremgår af forarbejderne til lov om beskyttelsesrum  

 og er endvidere indføjet i Beredskabsstyrelsens »Reglement for  

 indretning af sikringsrum og murgennembrydninger« fra 1993. Kravet har ingen  

 sammenhæng med andre frister, herunder fristen for mobilisering af  

 redningsberedskabets krigsmæssige reserver, og varslet er kortere end  

 det, der hidtil har været gældende i de øvrige nordiske  

 lande.
Det findes hensigtsmæssigt at lempe dette krav og at  

 give indenrigs- og sundhedsministeren hjemmel til at fastsætte  

 klargøringsvarslet i bekendtgørelsesform efter konkret  

 vurdering i en given situation.
En sådan lempelse indebærer  

 øgede anvendelsesmuligheder i fredstid og vil kunne finde anvendelse  

 både på nye rum og på allerede eksisterende rum, der  

 ønskes udnyttet på en anden måde.
I en  

 bekendtgørelse vil der kunne fastsættes strafbestemmelser, jf.  

 lovens § 16, stk. 2.
Til nr. 3 Med et uændret regelgrundlag må faldet i  

 tilvæksten af sikringsrum antages at fortsætte, og  

 tilvæksten vil måske endda ophøre.
Med forslaget  

 indsættes der en bestemmelse i beskyttelsesrumsloven om, at indenrigs-  

 og sundhedsministeren kan pålægge kommunerne at udnytte adgangen  

 til at pålægge sikringsrumspligt.
Herigennem kan der sikres  

 mulighed for at gennemføre den ønskede tilvækst af  

 sikringsrumspladser, hvis det på et tidspunkt konkret vurderes, at det  

 er en relevant beskyttelse at kunne tilbyde befolkningen i forhold til et  

 givet trusselsbillede.
Til nr. 4 Der henvises til bemærkningerne til lovforslagets  

 § 1, nr. 2.
Til nr. 5 Forslaget er en konsekvens af lovforslagets § 1, nr.  

 2 og § 1, nr. 4.
Til nr. 6 Efter § 20 i beskyttelsesrumsloven er det kun  

 sikringsrum, der er indrettet efter den tidligere lovgivning, dvs. inden 1.  

 januar 1993, der skal opretholdes som sådanne.
Det præciseres med  

 bestemmelsen, at denne bestemmelse også gælder for sikringsrum,  

 der er indrettet efter den gældende lovgivning.
Til nr. 7 Bestemmelsen, som er ny, foreslås indføjet,  

 idet et sikringsrum efter gældende praksis kun tillades nedlagt,  

 såfremt den bygning, det er knyttet til, nedrives.
Formålet med  

 bestemmelsen er at åbne mulighed for, at kommunalbestyrelsen i  

 særlige tilfælde kan godkende, at et sikringsrum nedlægges,  

 uden at bygningen samtidig nedrives, såfremt det udgør en  

 hindring for en planlagt ombygning eller lignende.
Til § 2 Det foreslås, at loven træder i kraft den 1.  

 juli 2003.
Til § 3 Bestemmelsen indeholder regler om territorial  

 afgrænsning.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 1055 af 23. december 1992 om beskyttelsesrum, som ændret  

 ved lov nr. 1095 af 21. december 1994, foretages følgende  

 ændringer:
 1. I § 1, stk. 2, § 3, § 4, stk. 3,  

 § 4 a, stk. 3, § 5, § 6, § 7, stk. 2, § 8,  

 § 9, § 14, § 19, stk. 3, samt § 21,  

 stk. 2, ændres »indenrigsministeren« til: »indenrigs- og  

 sundhedsministeren«.
 § 3. Offentlige beskyttelsesrum kan anvendes til andre  

 formål, så længe indenrigsministeren ikke har bestemt, at  

 de skal klargøres, jf. § 8, stk. 1. Denne benyttelse  

 må ikke forringe rummenes brugbarhed som offentlige beskyttelsesrum, og  

 de skal kunne klargøres med kort varsel.
 2. I § 3, 2. pkt., ændres »med kort varsel« til:  

 »med et varsel, som indenrigs- og sundhedsministeren kan  

 fastsætte«.
§ 4. Kommunalbestyrelsen kan påbyde, at der skal  

 opføres sikringsrum i nye bygninger med undtagelse af 3. I § 4 indsættes som stk. 4:
1)	fritliggende en- og tofamilieshuse og boligbyggeri på ikke  

 over 2 etager, 2)	bygninger, der er bestemt både til bolig for een husstand og  

 til virksomheder, hvor der ikke skal beskæftiges i alt mere end 5  

 personer samtidig, jf. dog stk. 2, og 3)	bygninger, hvor der ikke indrettes bolig og ikke skal  

 beskæftiges mere end 10 personer samtidig, jf. dog stk. 2.
 Stk. 2. Kommunalbestyrelsen kan påbyde, at der i  

 bygninger, der er omfattet af stk. 1, nr. 2 eller 3, skal opføres  

 sikringsrum, hvis antallet af beskæftigede personer inden 2 år  

 efter, at bygningen er taget i brug, overstiger det antal beskæftigede,  

 der er nævnt i stk. 1, nr. 2 og 3.
 Stk. 3. Indenrigsministeren kan fastsætte regler om  

 opførelse af sikringsrum i nye trafikale anlæg af betydning for  

 den almene samfærdsel.
»Stk. 4. Indenrigs- og sundhedsministeren kan  

 pålægge kommunalbestyrelsen at udnytte mulighederne for at  

 pålægge sikringsrumspligt efter stk. 1 og stk. 2.« § 6. Sikringsrum kan anvendes til andre formål, så  

 længe indenrigsministeren ikke har bestemt, at de skal klargøres  

 til beskyttelsesrum, jf. § 8, stk. 2. Denne benyttelse må  

 ikke forringe rummenes brugbarhed som beskyttelsesrum, og de skal kunne  

 klargøres til beskyttelsesrum med kort varsel.
 4. I § 6, 2. pkt. ændres» med kort varsel« til:  

 »med et varsel, som indenrigs- og sundhedsministeren kan  

 fastsætte«.
§ 16. Med bøde straffes den, der 1)	benytter offentlige beskyttelsesrum eller sikringsrum på en  

 sådan måde, at benyttelsen forringer rummenes brugbarhed som  

 beskyttelsesrum, eller således, at de ikke kan klargøres med  

 kort varsel, jf. § 3 og § 6, eller 5. I § 16, stk. 1, nr. 1, udgår »eller  

 således, at de ikke kan klargøres med kort varsel, jf. § 3  

 og § 6,«.
 § 20. Sikringsrum og murgennembrydninger, der er indrettet  

 efter den tidligere lovgivning, opretholdes som sådanne. § 6,  

 § 8, stk. 2, § 12, stk. 1, 2. pkt., § 13, § 15  

 og § 16 finder tilsvarende anvendelse på disse sikringsrum.
 6. § 20, 1. pkt., affattes således: »Sikringsrum  

 og murgennembrydninger, der er indrettet efter den tidligere eller denne  

 lovgivning, opretholdes som sådanne, jf. dog stk. 2«.
 7. I § 20 indsættes som stk. 2:
»Stk. 2. Kommunalbestyrelsen kan i særlige  

 tilfælde godkende nedlæggelse af sikringsrum, uden at der skal  

 opføres erstatningsrum, såfremt sikringsrummet udgør en  

 hindring for gennemførelse af en aktuel ombygning.« § 2 Loven træder i kraft den 1. juli 2003.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske eller  

 grønlandske forhold tilsiger.
