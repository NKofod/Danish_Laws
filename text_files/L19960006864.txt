 I tilslutning til Udenrigsministeriets bekendtgørelse nr. 36 af 28.  

 september 1963, og efterfølgende bekendtgørelser, senest nr. 81 af 8. august  

 1991, Lovtidende C, meddeles, at følgende lande med virkning fra de anførte  

 datoer har ratificeret eller tiltrådt den europæiske konvention af 13.  

 december 1957 om udlevering af lovovertrædere:
 Nedenstående lande har taget forbehold eller afgivet erklæringer som  

 følger:
 Den Slovakiske Republik:
 Følgende forbehold, der var taget af det tidligere Tjekkoslovakiet,  

 formodes stadig at gælde:
Ad art. 21, stk. 5: Gennemtransport af personer kan kun ske på de  

 betingelser, der er gældende ved sager om udlevering Den Tjekkiske Republik:
 Følgende forbehold, der var taget af det tidligere Tjekkoslovakiet,  

 formodes stadig at gælde:
Ad art. 21, stk. 5: Gennemtransport af personer kan kun ske på de  

 betingelser, der er gældende ved sager om udlevering Polen:
 Ad art. 6, stk. 1a: Polen erklærer, at Polen under ingen omstændigheder  

 vil udlevere polske statsborgere.
 Ad art. 6, stk. 1b: Polen erklærer, at i forhold til konventionens  

 bestemmelser er personer tildelt asyl i Polen ligestillet med polske  

 statsborgere.
 Ungarn:
Ad art. 1: Ungarn vil ikke tillade udlevering, hvis den begærede person  

 tiltales for en særdomstol, eller hvis udleveringen skulle føre til  

 fuldbyrdelse af en straffedom eller en beslutning om sikkerhedsforanstaltning  

 afsagt af en sådan domstol.
Udleveringsbegæring skal kunne afslås af  

 humanitære grunde, når udlevering, navnlig under hensyn til vedkommendes  

 alder, helbredstilstand eller andre personlige forhold, må antages at ville  

 medføre uforholdsmæssigt alvorlige følger for den pågældende.
Dette dog med  

 skyldig hensyntagen til forbrydelsens art og den begærende stats interesser.
 Ad art. 6, stk. 1a: Ungarn vil ikke tillade udlevering af egne  

 statsborgere.
 Ad art. 6, stk. 1b: Ungarn forbeholder sig ret til at nægte udlevering af  

 personer, der har fast bopæl i Ungarn.
Ad art. 11: Ungarn vil afslå udlevering, hvis den medfører dødsstraf eller  

 retsforfølgning af den udleverede person for en forbrydelse for hvilken, der  

 er hjemlet dødstraf.
Dog vil udlevering kunne finde sted for en forbrydelse,  

 for hvilken der i den begærende stat er hjemlet dødsstraf, hvis den begærende  

 stat accepterer, at en dødstraf, såfremt den afsiges, ikke fuldbyrdes.
 Ad art. 16, stk. 2: I tilfælde af begæring om foreløbig fængsling, vil  

 Ungarn forlange en kort angivelse af den forbrydelse, som den pågældende  

 person er sigtet for.
 Ad art. 21, stk. 2: Ungarn vil afslå gennemtransport af dens egne  

 statsborgere eller personer, der har fast bopæl i Ungarn.
 Ad art. 23: Ungarn erklærer, at begæringer om udlevering og bilag hertil  

 skal være oversat til ungarsk eller et af Europarådets officielle sprog, hvis  

 dokumenterne ikke allerede er affattet på et af disse sprog.
 Bulgarien:
 Ad art. 1: Bulgarien forbeholder sig ret til at afslå udlevering, der  

 begæres med det formål at stille den tiltalte person for en særdomstol i den  

 begærende stat, eller hvis en dom afsagt af en sådan domstol skal fuldbyrdes.
 Ad art. 4: Udlevering for militære forbrydelser, der tillige er  

 forbrydelser efter civil lov, vil kun blive efterkommet på betingelse af, at  

 den udleverede person ikke stilles for en militærdomstol eller bliver sigtet  

 for en militær forbrydelse.
 Ad art. 6, stk. 1b: Bulgarien erklærer, at for så vidt angår denne  

 konvention skal begrebet statsborgere omfatte enhver person, der er  

 statsborger i Bulgarien på tidspunktet for anmodningen om udlevering.
 Ad art. 7: Bulgarien forbeholder sig ret til at afslå udlevering, hvis den  

 begærende stat afslår udlevering i lignende sager, i henhold til artikel 7,  

 stk. 2.
Ad art. 12: Bulgarien forbeholder sig ret til at afkræve den begærende  

 stat bevis for, at den person, der begæres udleveret, har begået den  

 forbrydelse, for hvilken han begæres udleveret.
Udlevering kan afslås, hvis  

 det fremlagte bevis skønnes utilstrækkeligt.
 Ad art. 21: Bulgarien vil kun tillade gennemtransport af personer under de  

 betingelser som gælder for udlevering.
 Ad art. 23: Bulgarien erklærer, at dokumenter fremlagt til udførelse af  

 herværende konvention skal være vedlagt en oversættelse til et af  

 Europarådets officielle sprog.
 Kroatien:
 Ad art. 6, stk. 1a: Kroatien vil ikke tillade udlevering af egne  

 statsborgere.
 Ad art. 6, stk. 1b: Nationaliteten af en person der begæres udleveret  

 fastsættes på det tidspunkt hvor forbrydelsen fandt sted og i  

 overensstemmelse med Kroatiens regler om statsborgerskab.
 Ad. art. 21, stk. 2: Kroatien tillader ikke gennemtransport af kroatiske  

 statsborgere.
 Ad art. 21, stk. 5: Kroatien vil kun tillade gennemtransport af en person  

 under de betingelser der gælder for udlevering.
 Litauen:
Ad art. 1: Udlevering vil kun blive tilladt på betingelse af at enhver  

 person, der er mistænkt for at have begået en forbrydelse, ikke vil blive  

 stillet for en særdomstol af den begærende stat.
Litauen forbeholder sig ret  

 til at afslå udlevering, hvis udlevering, under hensyn til vedkommendes  

 helbred, alder, eller andre personlige forhold, må antages at ville medføre  

 alvorlige følger for den pågældende.
Ad art. 3: Litauen forbeholder sig ret til at i hvert enkelt tilfælde at  

 tage stilling til om handlinger, som refereret til i artikel 3, stk 3, skal  

 betragtes som en politisk forbrydelse Ad art. 6: Begrebet statsborgere omfatter personer med litauisk  

 statsborgerskab, som defineret af Lov om Litauisk Statsborgerskab.
Ifølge  

 denne lovs artikel 6, udleverer Litauen ikke egne statsborgere til andre  

 lande.
Alle begæringer om udlevering af litauiske statsborgere vil blive  

 afslået.
Ad art. 12: Skriftlige begæringer kan udveksles mellem den begærende stats  

 justitsministerium eller anklagemyndighed og Litauens Justitsministerium  

 eller anklagemyndighed.
Brugen af diplomatiske kilder er ikke udelukket.
 Ad art. 21, stk. 2: Litauen vil under ingen omstændigheder tillade  

 gennemtransport af litauiske statsborgere.
 Ad art. 23: Udleveringsbegæringer og bilag hertil skal være vedlagt  

 oversættelse til litauisk, engelsk, fransk, russisk eller tysk, hvis  

 dokumenterne ikke allerede er affattet på et af disse sprog.
 Nederlandene:
Under henvisning til konventionens art. 27, stk. 4 har Nederlandene  

 meddelt, at konventionen med virkning fra 1. maj 1994 er udvidet til at  

 omfatte Aruba og De Nederlandske Antiller.
Tidligere fremsatte erklæringer er  

 stadig gældende.
 Danmark har for sit vedkommende godkendt udvidelsen.
 Det Forenede Kongerige Storbritannien og Nordirland:
 Under henvisning til konventionens art. 26, stk. 2 tilbagekalder  

 Storbritannien sit forbehold for art. 12, stk. 2.
Udenrigsministeriet, den 8. august 1996 F.M.
