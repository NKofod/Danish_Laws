 Nævnet har truffet afgørelse om, at Københavnerbladet, der sælges såvel i  

 abonnement som i løssalg, kan afsættes uden afgift i medfør af  

 fritagelsesbestemmelsen i lovens § 12, stk 1, punkt h, såfremt det normalt  

 udkommer med mindst ét nummer månedligt.
 Avisen "SAMTID", der udkommer hver anden tirsdag, og som  

 hovedsageligt sælges i abonnement, kan ligeledes afsættes uden afgift i  

 medfør af den nævnte bestemmelse.
 Nævnet traf tillige afgørelse om, at Måneds Børsen og Radikal Politik ikke  

 omfattes af den omhandlede fritagelsesbestemmelse.
 For så vidt angår sidstnævnte publikation fandt ministeriet for skatter og  

 afgifter, at bladet opfylder betingelserne for afgiftsfritagelse i medfør af  

 § 4 (foreningsblade) i bekendtgørelsen om fritagelse for at svare afgift i  

 henhold til merværdiafgiftsloven, såfremt bladet ikke indeholder annoncer.
 Afgiftsfritagelse efter denne bestemmelse fritager dog ikke for afgift af  

 indkøb til fremstilling af bladet.
 Bestemmelsen findes nu i § 12, stk. 1, nr. 11.
