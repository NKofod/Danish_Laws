Klage over manglende undersøgelse hos praktiserende læge Nævnet fandt ikke grundlag for at kritisere lægen.
Nævnet lagde vægt på, at det af journalen fremgik, at patienten ville undersøges for alt.
Nævnet lagde endvidere vægt på, at patienten ca. 7 måneder forinden havde gennemgået et omfattende undersøgelsesprogram, der ikke havde vist tegn på sygdom, og hvor der efter det oplyste ikke var tilkommet konkrete symptomer på sygdom.
Nævnet lagde endvidere vægt på, at der mellem patienten og lægen var uenighed om, hvorvidt patienten ved konsultationen oplyste om egentlige symptomer, som burde have været undersøgt, hvorfor nævnet måtte lægge til grund, at det ikke var tilfældet.
Endelig lagde nævnet vægt på, at lægen vejledte patienten om at henvende sig, hvis han udviklede symptomer på sygdom.
 Nævnet oplyste, at gennemførelse af undersøgelse uden, at der foreligger konkret mistanke om sygdom må betegnes som en forebyggende helbredsundersøgelse, hvilket normalt kun finder sted for børn og gravide, og i enkelte andre tilfælde.
