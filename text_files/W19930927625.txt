Ankestyrelsens principafgørelse O-101-93 om kontanthjælp - varetægtsfængsling - arbejdsløshedsdagpenge - boligtillæg Resume:
 En ansøger var berettiget til at modtage fuldt boligtillæg den 1. november 1991 samt underholdshjælp for perioden 1. - 21. november 1991, hvor han overgik til arbejdsløshedsdagpenge.
 Ankestyrelsen lagde herved til grund, at ansøger pr. 1. november 1991 var berettiget til at modtage kontanthjælp, og at hans husleje forfaldt til betaling den 1. november 1991.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 37, stk. 3 Vejledninger:
Socialministeriets vejledning nr. 49 af 5. marts 1987 om kontanthjælp efter bistandsloven - pkt. 6b Sagsfremstilling:
Ansøger, som boede på et lejet værelse, havde været varetægtsfængslet fra anholdelse den 28. juli 1991 indtil 8. oktober 1991. Han mistede i forbindelse med fængslingen sit arbejde.
Hans sidste løn, som udbetaltes omkring månedsskiftet juli/august 1991, anvendtes bl.a. til betaling af husleje for august og september 1991.
 Kommunen bevilgede den 4. oktober 1991 husleje for oktober 1991, og efter at ansøger havde tilmeldt sig arbejdsformidlingen den 14. oktober 1991 underholdshjælp for resten af oktober 1991.
 For november 1991 bevilgede kommunen kontanthjælp med 21/30 af ansøgers samlede behov, idet det var oplyst, at han var berettiget til arbejdsløshedsdagpenge fra 22. november 1991.
 Ankenævnet fandt, at ansøgeren den 1. november 1991 var berettigettil kontanthjælp svarende til fuldt boligtillæg samt til under holdshjælp for perioden 1. - 21. november 1991 under hensyn til, at han den 22. november 1991 modtog arbejdsløshedsdagpenge.
 Nævnet besluttede at pålægge kommunen at udbetale den manglende del af hjælpen for november 1991.
Nævnet lagde ved afgørelsen vægt på, at ansøger i begyndelsen af november opfyldte betingelserne for at modtage kontanthjælp, ligesom nævnet fandt, at kommunens beregningsmetode levnede ansøgeren utilstrækkelige muligheder for at klare sig selv, herunder at betale huslejen indtil udbetaling af arbejdsløshedsdagpenge.
Nævnet fandt ikke, at SM O-23-91, der vedrører udmåling af kontanthjælp, når ret hertil indtræder efter den første i en måned, om handlede herværende problemstilling.
 Nævnet tilføjede, at der ikke ved afgørelsen var taget stilling til, om der var grundlag for at udbetale en del af hjælpen mod tilbagebetalingspligt.
 I klagen til Ankestyrelsen anmodede kommunen om en principiel stillingtagen til udmåling af boligtillæg både i forbindelse med opstart og ved afslutning af en kontanthjælpssag.
 Sagen blev behandlet i principielt møde som supplement til SM O-2391, som vedrører beregning af boligtillæg, når hjælpens be gyndelsestidspunkt er et andet end den 1. i en måned.
 Afgørelse:
 Ankestyrelsen fandt, at ansøger havde været berettiget til fuldt boligtillæg den 1. november 1991 samt til underholdshjælp for perioden 1. til 21. november 1991.
 Ankestyrelsen lagde herved til grund, at ansøger pr. 1. november 1991 opfyldte betingelserne for at modtage kontanthjælp, og at hans husleje forfaldt til betaling den 1. november 1991.
 Ankestyrelsen var således enig i, at SM O-23-91 ikke fandt anvendelse på den foreliggende situation.
 Ankestyrelsen tiltrådte således nævnets afgørelse.
 Det tilføjedes, at da ansøger fra 22. november 1991 havde været berettiget til arbejdsløshedsdagpenge, fandt Ankestyrelsen, at den hjælp, som han havde modtaget fra denne dato, burde have været ydet mod tilbagebetalingspligt efter bistandslovens § 26, stk. 1, nr. 4.
