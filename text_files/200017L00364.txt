Ændringsforslag stillet den 28. marts  

 2001 uden for betænkningen Ændringsforslag til 2. behandling af Forslag til lov om ændring af straffeloven, lov om  

 international fuldbyrdelse af straf m.v., lov om samarbejde med Finland,  

 Island, Norge og Sverige angående fuldbyrdelse af straf m.v. og lov om  

 udlevering af lovovertrædere samt forskellige andre love (Gennemførelse af EU-rammeafgørelse om  

 styrkelse af beskyttelsen mod falskmøntneri,  

 1. tillægsprotokol til den europæiske konvention om  

 overførelse af domfældte og FN-konventionen  

 til bekæmpelse af terrorbombninger samt ændringer som  

 følge af afskaffelsen af hæftestraffen m.v.) [af justitsministeren (Frank Jensen)] Af	Søren Søndergaard (EL):
Til § 3 2) Paragraffen udgår.
[Fjernelse af udvidet adgang til  

 varetægtsfængsling] Til § 4 3) Paragraffen udgår.
[Afvisning af FN-konventionen] Til § 12 4) Stk. 2 udgår.
[Konsekvensændring] Bemærkninger Til nr. 2, 3 og 4 Ændringsforslagene fjerner to dele af lovforslaget.  

 Den første del af lovforslaget, som foreslås taget ud, er om  

 udvidelsen af muligheden for varetægtsfængsling for at sikre den  

 dømtes tilstedeværelse, og for at straffen umiddelbart kan  

 fuldbyrdes, som sker ved indsættelse af en ny bestemmelse i lov om  

 samarbejde med Finland, Island, Norge og Sverige angående fuldbyrdelse  

 af straf m.v., jf. lovforslagets § 3. Hidtil har dette forudsat, at den  

 pågældende lovovertrædelse efter dansk ret kan  

 medføre fængsel i 1 år og 6 måneder.
Den anden del er lovforslagets bestemmelse om tilslutning  

 til FN-konventionen til bekæmpelse af terrorbombninger.
Vedtagelse af  

 denne bestemmelse vil betyde et brud med det grundlæggende princip i  

 dansk udleveringslovgivning, som forbyder udlevering af personer, der har  

 begået en politisk lovovertrædelse.
Dette princip har blandt  

 andet betydet, at Danmark ved ratifikationen af den europæiske  

 konvention om bekæmpelse af terrorisme tog forbehold over for den  

 særlige bestemmelse i konventionens artikel 1, hvorefter en række  

 handlinger med tilknytning til kidnapning, gidseltagning m.v. aldrig skal  

 kunne anses for en politisk forbrydelse eller for en forbrydelse, der knytter  

 sig til en politisk forbrydelse eller udspringer af politiske motiver.
Hertil kommer, at definitionen af en forbrydelse i  

 konventionens forstand betyder, at personer, hvis handlinger har været  

 rettet mod ødelæggelse af transportsystemer og lignende,  

 også omfattes.
Konsekvensen af en vedtagelse af disse bestemmelser kan  

 blive, at Danmark er nødt til at udlevere personer, som i kampen mod  

 diktatur, national undertrykkelse m.v. har anvendt samme metoder, som den  

 danske modstandsbevægelse anvendte under 2. verdenskrig.
Det  

 fremgår da også af bemærkningerne til lovforslagets § 4  

 (forslag om ny § 5, stk. 4, i lov om udlevering af lovovertrædere), at  

 udlevering ikke kan nægtes med den begrundelse, at den  

 pågældende tilhører en frihedsbevægelse eller  

 lignende, som man fra dansk side sympatiserer med.
