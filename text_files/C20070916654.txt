Skrivelse  

 om udstedelse  

 af bekendtgørelse om anvendelse  

 af kvalitetsrapporter og handlingsplaner i kommunalbestyrelsernes arbejde med  

 evaluering og kvalitetsudvikling af folkeskolen Bekendtgørelse om  

 anvendelse af kvalitetsrapporter og handlingsplaner i kommunalbestyrelsernes  

 arbejde med evaluering og kvalitetsudvikling af folkeskolen udstedes nu.  

 Bekendtgørelsen - vedlagt - vil blive offentliggjort i Lovtidende den 2.  

 marts  

 2007.
 Undervisningsministeriet  

 skal i den forbindelse oplyse:
1)  

 Ikrafttræden Kommunalbestyrelsernes  

 pligt til at udarbejde kvalitetsrapporter  

 blev indført med lov nr. 572 af 9. juni 2006 om ændring af lov om  

 folkeskolen (Præcisering af folkeskolens formål, ekstra timer i dansk og  

 historie, elevplaner, offentliggørelse af landsresultater af test,  

 præcisering  

 af det kommunale ansvar samt etablering af nyt råd for evaluering og  

 kvalitetsudvikling af folkeskolen), der  

 trådte  

 i kraft den 1. august 2006.
I henhold til  

 folkeskolelovens §  

 40 a, stk. 5, kan undervisningsministeren  

 fastsætte regler om kvalitetsrapporter, herunder om indhold og udformning, og  

 om tidsfrister for vedtagelsen af kvalitetsrapporter og - eventuelle -  

 handlingsplaner.
Med den nye bekendtgørelse udmøntes denne bemyndigelse.
 Bekendtgørelsen træder  

 i kraft den 3. marts 2007 på den måde, at den første kvalitetsrapport, der  

 skal  

 være vedtaget inden den 15. oktober 2007, skal omfatte det igangværende  

 skoleår, jf. bekendtgørelsens § 3 og § 14.
2)  

 Indkøringsår Undervisningsministeriet  

 er opmærksomt på, at man i kommunerne er godt i gang med overvejelserne om  

 det  

 nærmere indhold i kvalitetsrapporterne.
Bekendtgørelsen indeholder alene  

 minimumskrav til indhold og udformning af rapporterne, og disse krav  

 indeholder  

 betydelige frihedsgrader i forhold til den nærmere opgørelse og præsentation  

 af  

 de enkelte typer af pligtmæssige oplysninger.
Det er ministeriets vurdering,  

 at  

 de foreløbige overvejelser i kommunerne uden større vanskeligheder vil kunne  

 videreudvikles og resultere i en kvalitetsrapport, der ligger inden for  

 bekendtgørelsens rammer.
 Ministeriet er også  

 opmærksomt på, at der vil være en indkøringsfase for kvalitetsrapporterne.  

 Rapporten  

 er et nyt redskab, hvor der naturligt vil være et behov for, at man prøver  

 sig  

 frem med hensyn til rapportens form og indhold samt ikke mindst de  

 bagvedliggende procedurer i det lokale arbejde med kvalitetsudvikling.  

 Ministeriet har derfor forståelse for, hvis kommunalbestyrelsen ikke med  

 den første kvalitetsrapport anlægger helt det  

 ambitionsniveau, som den måtte ønske med rapporterne på lidt længere sigt.
3)  

 Ejerskab til  

 kvalitetsrapporten - frihedsgrader Kvalitetsrapporterne er  

 den enkelte kommunalbestyrelses dokument, jf. herved bekendtgørelsens §§ 1-2.
Som nævnt  

 ovenfor under 2)  

 indeholder  

 bekendtgørelsen betydelige frihedsgrader i forhold til den nærmere opgørelse  

 og  

 præsentation af de enkelte typer af pligtmæssige oplysninger.
Bekendtgørelsen  

 angiver alene den enkelte oplysningstype på et overordnet plan, og dette skal  

 give anledning til, at man i den enkelte kommune reflekterer over, hvordan  

 den  

 pågældende oplysningstype nærmere skal opgøres, navnlig med henblik på, at  

 den  

 opleves som relevant i beskrivelsen af det kommunale skolevæsen.
I den  

 forbindelse vil det være naturligt, at man supplerer rapporten med andre  

 oplysninger  

 til brug for de kommunale beslutningstagere.
§ 7, stk. 2, nr. 4, kan  

 tjene som et eksempel.
Opgørelse af skolefritidsordningernes  

 dækningsgrad er  

 det eneste krav, som bekendtgørelsen stiller til kvalitetsrapportens  

 beskrivelse af skolevæsenet i relation til skolefritidsordninger.  

 Dækningsgraden kan være et naturligt afsæt for overvejelser om, hvordan  

 skolefritidsordningernes virksomhed i øvrigt skal fremgå af rapporten,  

 således  

 at skolefritidsordningernes bidrag til det samlede billede af skolevæsenets  

 kvalitet er dækkende beskrevet.
Bekendtgørelsen  

 forudsætter altså, at der i den enkelte kommune træffes en række valg med  

 henblik  

 på at sikre, at kvalitetsrapporten bliver et brugbart redskab i kommunens  

 kvalitetssikring og -udvikling.
Kvalitetsrapporten er ikke et mål i sig selv,  

 og d  

 e nødvendige beslutninger om  

 indhold og udformning af rapporten må træffes med udgangspunkt i  

 bekendtgørelsens formål, jf. herved § 1.
Med hensyn  

 til det lokale råderum henledes opmærksomheden desuden på bekendtgørelsens §  

 3.  

 Det følger af stk. 3, at i  

 det  

 omfang oplysninger vedrørende det skoleår, som rapporten omfatter, endnu ikke  

 er tilgængelige, skal rapporten tage udgangspunkt i de senest tilgængelige  

 oplysninger.
Af stk. 4 fremgår, at hvis det viser sig umuligt eller er  

 uforholdsmæssigt  

 vanskeligt at fremskaffe nøjagtige oplysninger om bestemte forhold, som  

 bekendtgørelsen stiller krav om, bliver belyst, kan der i stedet foretages et  

 begrundet skøn.
Også bekendtgørelsens anvendelse af ordene relevante  

 oplysninger i en række regler peger i retning af, at der er et  

 betydeligt rum  

 for, at der lokalt anlægges en friere bedømmelse af, hvordan man opfylder  

 bekendtgørelsens krav.
4) Særligt om § 7, stk. 5, (eksempel) Et eksempel på, at  

 bekendtgørelsen på den ene side indeholder centralt fastsatte minimumskrav,  

 der  

 på den anden side har til formål at give anledning til kommunal refleksion,  

 er  

 reglen i § 7, stk. 5, hvorefter der i rapporten for hver af kommunens  

 folkeskoler og for det samlede skolevæsen skal indgå en redegørelse for  

 bestemte  

 forhold, f.eks. linjefagsdækning, og for, om disse forhold i relation til  

 bestemte fag har givet anledning til nærmere ledelsesmæssige dispositioner.
 Der er mange måder at opgøre linjefagsdækning m.v. på, og der er ikke  

 krav om, at rapporten nødvendigvis skal indeholde detaljerede tal med henblik  

 på, at der skal kunne foretages én-til-én-sammenligninger mellem kommunerne.  

 Reglen skal forstås som et krav om, at der såvel af den enkelte skoleleder  

 som  

 på kommuneniveau reflekteres over niveauet og udviklingen for det pågældende  

 forhold.  

 Dette vil i praksis ikke kunne ske uden indsamling af et vist talmateriale,  

 ligesom oplysningerne i videst muligt omfang lokalt skal opgøres på samme  

 måde  

 fra år til år, jf. § 11, stk. 2. For skoler med specialklasser vil det være  

 naturligt, at der reflekteres særskilt over linjefagsdækningen af  

 undervisningen i disse klasser i forhold til linjefagsdækningen af øvrig  

 specialpædagogisk bistand, som skolen måtte forestå.
5) Sammenligning på tværs af kommuner Ministeriet skal i  

 lyset af  

 de under 3) nævnte  

 frihedsgrader henlede opmærksomheden på, at man ikke uden videre vil kunne  

 sammenligne nøgletal og andre oplysninger på tværs af kommuner.  

 Det behøver dog ikke betyde, at oplysninger fra forskellige kommuners  

 kvalitetsrapporter ikke kan danne grundlag for tværgående drøftelser og debat  

 om pædagogiske og organisatoriske forhold m.v.
Dette må blot foregå med de  

 forbehold, som datagrundlaget efter omstændighederne kan give anledning til.
 Ministeriet  

 er bekendt med, at KL, så snart  

 bekendtgørelsen foreligger, udgiver en publikation, der indeholder  

 anbefalinger  

 om arbejdet med rapporterne i kommunerne.
6)  

 Sammenligning inden for  

 kommunen Inden for  

 den enkelte kommune er det kommunalbestyrelsens ansvar, at oplysningerne i  

 videst muligt omfang bliver opgjort på en ensartet måde og derved bliver  

 sammenlignelige.
Det gælder såvel mellem de enkelte skoler som fra år til år.
Bekendtgørelsen  

 indeholder i § 3, stk. 2, en regel om, at o  

 plysninger vedrørende tidligere skoleår skal inddrages i kvalitetsrapporten,  

 når det er nødvendigt til belysning af skolevæsenets udvikling.
Det er  

 ministeriets opfattelse, at det meget ofte vil være netop ved sammenligninger  

 fra år til år, at nøgletal om rammebetingelser og resultater - og  

 sammenhængen  

 herimellem - kan tjene som værdifulde indikatorer for kvaliteten i  

 skolevæsenet.
Det fremgår derudover  

 af § 11, stk. 2, at rapporten i videst muligt omfang skal udformes sådan, at  

 det er muligt at følge udviklingen i konkrete kategorier af oplysninger over  

 to  

 eller flere år.
Det skal af et særskilt afsnit i rapporten fremgå, hvis  

 bestemte kategorier af oplysninger er opgjort eller i øvrigt præsenteret på  

 en  

 ny måde, ligesom der skal indgå en begrundelse herfor.
7)  

 Særligt om testresultater Resultater af nationale  

 test er efter folkeskolelovens § 55 b fortrolige.
Bekendtgørelsens krav om,  

 at  

 testresultater skal indgå i kvalitetsrapporten, skal forstås således, at  

 resultaterne skal indgå i det grundlag, som kommunalbestyrelsen baserer sine  

 vurderinger af kommunens skolevæsen på.
Den enkelte kommunalbestyrelse  

 bestemmer selv, om disse oplysninger skal fremgå af selve kvalitetsrapporten,  

 eller om de skal forelægges kommunalbestyrelsen på anden vis.
I det omfang  

 oplysningerne fremgår af selve rapporten, skal de udelades ved  

 offentliggørelsen af rapporten på internettet.
Der henvises til  

 bekendtgørelsens § 11, stk. 3, og § 12, stk. 3, 2. pkt.
 Det er selvsagt op til  

 kommunalbestyrelsen, hvilken vægt man vil lægge på testresultaterne i den  

 sammenfattende vurdering af det faglige niveau, jf. § 5, stk. 1, samt i de  

 særskilte vurderinger i § 5, stk. 2.
 På  

 Undervisningsministeriets hjemmeside kan ses et notat om  

 Testresultaters  

 anvendelse og fortrolighed:
[Se bilag] 8)  

 Eventuelle yderligere midlertidige indholdskrav Af bekendtgørelsens §  

 10 fremgår det, at undervisningsministeren ved særskilt bekendtgørelse kan  

 fastsætte, at kvalitetsrapporter omfattende et eller flere skoleår skal  

 indeholde bestemte oplysninger med henblik på belysning af særlige  

 fokuspunkter.
Den eventuelle anvendelse  

 af sådanne særskilte bekendtgørelser må naturligvis ske med behørig  

 hensyntagen  

 til kommunerne.
Ministeriet vil i givet fald sørge for, at arbejdet med  

 bekendtgørelsen - herunder høring - tilrettelægges,  

 så udstedelse kan ske, inden det (første) skoleår, der er omfattet af de  

 midlertidige krav, begynder.
9)  

 Evaluering Det er  

 Undervisningsministeriets hensigt, at der skal gennemføres en evaluering af,  

 hvordan kvalitetsrapporterne virker som redskab  

 i  

 kommunernes kvalitetssikring og -udvikling,  

 bl.a. med henblik på at  

 afgøre, om bekendtgørelsen indeholder de rigtige minimumskrav, herunder om  

 kravene er for få eller for mange.
Evalueringen påregnes at ske på baggrund  

 af  

 de fire første kvalitetsrapporter, dvs. den, der omfatter indkøringsåret  

 2006-07, samt tre fuldt ud indfasede rapporter herudover (skoleårene 2007-08,  

 2008-09 og 2009-10).
Undervisningsministeriet, den 28. februar  

 2007 Kim Mørch Jacobsen Bilag 1 Gengivelse af det under 7) omtalte notat* Testresultaters anvendelse og fortrolighed Det følger af det vedtagne lovforslag nr.
L 101  Forslag til lov om  

 ændring af lov om folkeskolen (Styrket evaluering og anvendelse af nationale  

 test som pædagogisk redskab samt obligatoriske prøver mv.), at testresultater  

 for den enkelte elev, grupper af elever, hold, klasser, skoler, kommuner og  

 regioner mv., bortset fra opgørelser på landsplan, er fortrolige.
 At oplysninger om testresultater er fortrolige indebærer, at lærere,  

 skoleledere, medlemmer af skolebestyrelsen, ansatte i den kommunale  

 forvaltning, medlemmer af kommunalbestyrelsen m.fl. har tavshedspligt med  

 hensyn til oplysningerne, og at uberettiget videregivelse eller udnyttelse af  

 oplysninger  

 om testresultater kan straffes i medfør af straffelovens regler om  

 tavshedspligt.
At testresultaterne er fortrolige oplysninger indebærer tillige, at  

 journalister eller andre ikke vil kunne få aktindsigt i testresultater i  

 medfør  

 af offentlighedslovens bestemmelser herom, ligesom kommunen eller fx skolen  

 ikke ud fra meroffentlighedsprincippet efter eget skøn kan give adgang til  

 aktindsigt.
Oplysningernes fortrolighed indebærer således et direkte forbud  

 mod, at skoler eller kommuner offentliggør testresultater fx ud fra et ønske  

 om  

 at vise egne gode resultater.
 Det er efter Undervisningsministeriets  

 udbudsmateriale vedr. »Fremme af evalueringskulturen i folkeskolen« jf.  

 kravspecifikationens afsnit 6.6 -  

  

 planen, at resultater om test vil  

 blive afrapporteret til skoler, kommuner og Undervisningsministeriet opgjort  

 på  

 forskellige niveauer afhængig af opgavevaretagelsen, jf. nedenstående  

 oversigt.
Afrapporteringsmulighederne  

 i henhold til kravspecifikationen Afrapportering til Indhold i  

 rapporten Bemærkninger Lærere Profilbeskrivelse og testrapport for hver elev og  

 klassen.
 Elever og forældre vil få oplyst testresultater vedr.  

 eleven og ikke for klassens øvrige elever.
Skolelederen Klassens gennemsnitsprofiler i de enkelte test.
 Skolens samlede profil for de gennemførte test  

 (fag/klassetrin).
 Antal elever, der har deltaget i testene i hver klasse og  

 i alt på skolen.
 Liste over de enkelte elevers resultat i hver klasse.
 Skolelederen vil som pædagogisk og administrativ  

 ansvarlig for skolen kunne få adgang til alle oplysninger om testresultater  

 på alle niveauer.
 Skolebestyrelsen vil som led i tilsynsbeføjelserne med  

 skolens virksomhed kunne få oplysninger på skole og klasseniveau, men ikke på  

 individniveau.
Kommunalbestyrelsen (forvaltningen) Skolernes gennemsnitsprofiler for hver test  

 (fag/klassetrin).
 Antal elever, der har deltaget i hver test på hver skole  

 og i alt i kommunen.
 Kommunens samlede profil for hver test (fag/klassetrin).
 Kommunalbestyrelsen vil som øverste ansvarlig for kommunens  

 skolevæsen principielt kunne få alle testresultater.
Undervisningsministeriet Kommunernes gennemsnitsprofiler på fag/klassetrin.
 Antal elever, der har deltaget i hver test i hver kommune  

 og i alt på landsplan.
 Samlet landsprofil for hver test (fag/klassetrin).
 Fordeling af resultater på køn og alder.
 Udtræk af alle data vil være tilgængelige for Undervisningsministeriet.
Undervisningsministeriet vil efter anmodning kunne give  

 forskere adgang til testresultater i forbindelse med gennemførelse af  

 videnskabelige eller statistiske undersøgelser.
I den forbindelse vil de  

 pågældende  

 blive pålagt tavshedspligt, og der vil i nødvendigt omfang blive udarbejdet  

 retningslinjer for behandling af data.
Forholdet til det fremsatte  

 lovforslag nr.
L 170  Forslag til lov om ændring af lov om folkeskolen  

 (Præcisering af folkeskolens formål, ekstra timer i dansk og historie,  

 elevplaner, offentliggørelse af landsresultater af test, præcisering af det  

 kommunale ansvar samt etablering af nyt råd for evaluering og  

 kvalitetsudvikling  

 af folkeskolen) - og kvalitetsrapporten Med L 170 er det bl.a. hensigten at tydeliggøre kommunalbestyrelsernes  

 ansvar for undervisningens kvalitet.
Kommunalbestyrelsen vil derfor få pligt  

 til at tage stilling til en årlig rapport over status for kommunens  

 skolevæsen  

 med fokus på kvalitet og faglighed.
Kommunalbestyrelsens bedømmelse af  

 undervisningskvaliteten sker ud fra en helhedsvurdering, hvori kan indgå en  

 lang række faktorer.
Indikatorer på undervisningskvalitet er navnlig  

 oplysninger om resultater (output), men også oplysninger om ressourcer,  

 rammebetingelser og processer (input) kan være væsentlige indikatorer på  

 undervisningskvalitet, når de vurderes i sammenhæng med, hvilke resultater  

 der  

 opnås.
 I lovforslagets bemærkninger er der nævnt en række eksempler på  

 indikatorer, der i almindelighed vil være relevante for kommunalbestyrelsens  

 samlede vurdering, men de er ikke udtømmende. Én af de nævnte indikatorer er  

 resultater af de nationale test, som indføres med det vedtagne lovforslag nr.  

 L  

 101.
Med forslaget i L 170 om en national præstationsprofil og bemærkningen om,  

 at testresultater er én af flere indikatorer, som kommunalbestyrelsen må  

 inddrage i sin helhedsvurdering af skolernes faglige niveau, udstrækkes  

 testenes betydning som pædagogisk redskab til også at omfatte det overordnede  

 arbejde med kvaliteten af kommunens skolevæsen.
Da de nationale test alene  

 afholdes i udvalgte fag og på bestemte klassetrin og kun omfatter visse typer  

 af trinmål, og da visse elever kan fritages for test, følger det, at  

 oplysninger om testresultater langt fra kan stå alene, når man skal vurdere  

 en  

 skoles undervisningskvalitet.
L 170 bygger på en forudsætning om, at det er væsentligt, at  

 kommunalbestyrelsen drøfter kvalitetsrapporten og tager stilling til  

 rapporten  

 og opfølgningen herpå på åbne møder.
Fortroligheden om testresultater i  

 henhold  

 til det vedtagne lovforslag nr.
L 101 rejser spørgsmålet, på hvilken måde  

 kommunalbestyrelsen kan inddrage oplysninger om testresultater for skoler og  

 for kommunen som helhed i drøftelserne.
Afsnit i kvalitetsrapporten, der gennemgår oplysninger om sådanne  

 resultater, må ikke offentliggøres sammen med resten af rapporten.
Drøftelsen  

 i  

 kommunalbestyrelsen af sådanne afsnit skal foregå for lukkede døre.
På de åbne møder må man ikke offentliggøre de enkelte skolers  

 testresultater eller oplyse, hvordan skolerne ligger resultatmæssigt i  

 forhold  

 til hinanden.
Når konklusioner om det faglige niveau er truffet ved afvejning  

 af de forskellige indikatorer, må offentliggørelse heraf ske i en form, så  

 fortroligheden om testresultaterne opretholdes.
Offentligheden vil f.eks.  

 kunne  

 gøres bekendt med, at visse navngivne skoler ud fra en helhedsvurdering af de  

 forskellige indikatorer har dårlig kvalitet, men uden at de ud af  

 kvalitetsrapporten eller udtalelser på åbne møder får kendskab til  

 oplysninger  

 om de pågældende skolers testresultater.
De samme forhold gør sig også gældende, når det samlede skolevæsen skal  

 beskrives.
Man vil således f.eks. kunne udtale, at det faglige niveau for  

 kommunens skoler er tilfredsstillende set ud fra en samlet afvejning af de  

 forskellige indikatorer.
Kommunalbestyrelsen må imidlertid ikke udtale sig  

 om,  

 hvordan testresultaterne er for de enkelte skoler eller alle skoler i  

 kommunen  

 eller sammenlignet med landsresultaterne.
Det afgørende for, hvilke udtalelser der kan gives offentligt, er som  

 nævnt, at det sker således, at testresultaterne ikke offentliggøres, herunder  

 at der gives oplysninger om, hvordan skolerne resultatmæssigt ligger i  

 forhold  

 til hinanden.
Testresultaterne må således ikke indgå i udtalelser, der kan  

 skabe grundlag for rangordning.
* Notatet er fra marts 2006  

 og knytter sig til lovforslag nr.
L 101 (Folketinget 2005-06) -  

 Forslag til Lov om ændring af  

 lov om folkeskolen (Styrket evaluering og anvendelse af nationale test som  

 pædagogisk redskab samt obligatoriske prøver mv.) -  

 og lovforslag nr.
L 170 (Folketinget 2005-06) -  

 Forslag til  

 Lov  

 om ændring af lov om folkeskolen (Præcisering af folkeskolens formål, ekstra  

 timer i dansk og historie, elevplaner, offentliggørelse af landsresultater af  

 test, præcisering af det kommunale ansvar samt etablering af nyt råd for  

 evaluering og kvalitetsudvikling af folkeskolen  

 ).
