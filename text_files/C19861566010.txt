(overtrædelsessager i  

 levnedsmiddellovgivningen) Levnedsmiddelstyrelsen og veterinærdirektoratet udsendte den 30. november  

 1979 til samtlige kommunalbestyrelser og levnedsmiddelkontrolenheder en  

 cirkulæreskrivelse »Vejledning vedrørende behandling af sager om  

 overtrædelse af levnedsmiddellovgivningen« bilagt en cirkulæreskrivelse  

 af 9. oktober 1979 fra Rigsadvokaten til anklagemyndigheden vedrørende  

 behandling af sager om overtrædelse af levnedsmiddelloven og  

 miljøbeskyttelsesloven.
I Rigsadvokatens cirkulæreskrivelse betonedes bl.a.  

 vigtigheden af, at bødepåstande i miljø- og levnedsmiddelsager afpasses efter  

 lovovertrædelsens skadevirkninger og risikoen herfor samt den økonomiske  

 fordel ved lovovertrædelsen.
 Som det vil være enhederne bekendt, har man ved lov nr. 250 af 23. maj  

 1984 bl.a. foretaget ændringer af straffebestemmelsen i forskellige miljø- og  

 planlægningslove, herunder levnedsmiddellovens straffebestemmelse i § 63. Lov  

 nr. 250 trådte i kraft den 1. august 1984.
 Idet der under Folketingets behandling af lovforslaget blev udtrykt ønske  

 om, at der i tilslutning til lovændringen blev udarbejdet administrative  

 bestemmelser om samarbejdet inden for det pågældende område mellem  

 miljømyndighederne og politiet og anklagemyndigheden, har Justitsministeriet  

 den 14. maj 1985 til politiet og anklagemyndigheden udsendt retningslinier  

 for behandlingen af straffesager inden for miljøområdet.
 Cirkulæreskrivelsen, der hermed fremsendes til orientering, træder i  

 stedet for Rigsadvokatens ovennævnte cirkulæreskrivelse af 9. oktober 1979.
 I forbindelse med Justitsministeriets cirkulæreskrivelse har  

 veterinærdirektoratet og Levnedsmiddelstyrelsen, ligesom ved  

 cirkulæreskrivelse af 30. november 1979, besluttet at henlede  

 levnedsmiddelkontrolenhedernes opmærksomhed på følgende punkter i  

 Justitsministeriets cirkulæreskrivelse:
 »Der anmodes om, at tvivlsomme spørgsmål om faktiske eller retlige  

 forhold, som har betydning for sagens videre behandling, drøftes med eller  

 forelægges for den pågældende miljømyndighed, ligesom tiltalens udformning,  

 sanktionspåstanden m.v., indhentes med bistand fra vedkommende  

 miljømyndighed, når dette skønnes nødvendigt.
 Når sagens efterforskning er afsluttet, bør sagen i almindelighed  

 forelægges for vedkommende miljømyndighed med anmodning om en udtalelse,  

 forinden der tages stilling til spørgsmål om tiltalerejsning, tiltalens  

 udformning og sanktionspåstanden.
Anklagemyndighedens påstand skal afpasses efter overtrædelsens art og  

 grovhed, således at der tages hensyn til de skadevirkninger, som  

 overtrædelsen har medført, eller kan frygtes at medføre, og til  

 gerningsmandens subjektive forhold.
Har overtrædelsen indbragt eller  

 tilsigtet en gevinst, eventuelt i form af en besparelse, bør påstanden  

 fastsættes med hensyntagen til den økonomiske fordel, der er indvundet eller  

 tilsigtet.
Vedkommende miljømyndighed skal underrettes om tidspunktet for sagens  

 foretagelse i retten samt modtage underretning om sagens udfald; i sager, der  

 afgøres ved dom, i form af en domsudskrift.« Under henvisning til ovenstående skal Levnedsmiddelstyrelsen og  

 veterinærdirektoratet, som sket ved cirkulæreskrivelsen af 30. november 1979,  

 henstille, at de lokale myndigheder i samarbejde med anklagemyndigheden  

 medvirker til, at Justitsministeriets cirkulæreskrivelse får den tilsigtede  

 virkning.
 Opmærksomheden skal særligt henledes på, at den i Justitsministeriets  

 cirkulære nævnte afpasning af anklagemyndighedens påstand efter  

 overtrædelsens art og grovhed, latent eller faktisk skadevirkning, tilsigtet  

 eller opnået økonomisk gevinst eller besparelse, efter omstændighederne må  

 antages at forudsætte, at levnedsmiddelkontrolenhederne ved indgivelse af  

 politianmeldelse eller ved udtalelse til anklagemyndigheden nærmere søger at  

 belyse disse omstændigheder, fremfor alene at citere den overtrådte retsregel  

 og indstille et bødebeløb.
Det vil f.eks. ikke altid være umiddelbart indlysende for anklagemyndighed  

 og domstole, hvad den reelle betydning af en forkert mærkning kan være.  

 Levnedsmiddelkontrolenheden kan her uddybe problemstillingen og f.eks.  

 forklare, at overtrædelsen af den tilsyneladende formelle regel, har eller  

 kan have haft til hensigt at fremme salget af det pågældende produkt på  

 konkurrerende produkters bekostning, og at der derved er opnået ellet  

 tilsigtet en økonomisk gevinst.
Eventuelt kan tillige søges opstillet en  

 økonomisk kalkulation over den opnåede eller tilsigtede gevinst, f.eks. ved  

 prissammenligning med konkurrerende produkter, og det igennem kontrolbesøg i  

 detailhandelen opnåede indtryk af produktets udbredelse og salg.
I andre  

 tilfælde vil det f.eks. være de sundhedsmæssige risici, der skal uddybes.
 Levnedsmiddelstyrelsen og veterinærdirektoratet står fortsat til rådighed  

 med henblik på at yde de lokale tilsynsmyndigheder vejledning i forbindelse  

 med vurdering af konkrete sager, herunder spørgsmål om bødestørrelser.
 Da en væsentlig forudsætning for at kunne yde en sådan vejledning  

 imidlertid er, at veterinærdirektoratet og Levnedsmiddelstyrelsen modtager  

 underretning om sagens udfald, skal man endelig anmode om, at sådan  

 underretning fremsendes i samtlige sager og hurtigst muligt efter, at sagen  

 er afgjort.
