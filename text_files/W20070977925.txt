Landsskatteretskendelse  

 vedr.
Fradrag for drifts- og vedligeholdelsesudgifter  udlejning af  

 stuehus på  

 landbrugsejendom med bopælspligt til medejer Klagen vedrører  

 fradrag for drift- og vedligeholdelsesomkostninger  

 ved udlejning af stuehus på landbrugsejendom med bopælspligt til medejer.
Landsskatterettens afgørelse Indkomståret 2003 Kapitalindkomst Skatteankenævnet har opgjort  

 klagerens andel af overskud af stuehuset på ejendommen B til 8.747 kr.
Personlig indkomst Landsskatteretten anmoder  

 SKAT om at foretage den nærmere talmæssige opgørelse af resultatet, jf.  

 Forretningsorden for Landsskatteretten § 17, stk. 2.
Sagens oplysninger Klageren har i lige sameje  

 med sin broder erhvervet landbrugsejendommen B den 1. juni 1994.  

 Stuehusværdien  

 har pr. 1. januar 2003 udgjort 1.024.700 kr.
 Ejendommen er omfattet af  

 landbrugslovgivningens regler om bopælspligt.
 Broderen bebor stuehuset og  

 betaler husleje opgjort således:
 2 % af 1.024.700 kr.  1 % af  

 1.024.700 kr. (dog højest 3.000 kr.) = 20.494 kr.  3.000 kr. = 17.949  

 kr.,  

 hvoraf 50 % vedrører klagerens ejerandel med i alt 8.748 kr.
 Klageren har således modtaget  

 husleje med 8.748 kr. i indkomståret 2003, som han har indtægtsført.
 Klageren har selvangivet  

 fradrag for udgifter i forbindelse med udlejningen med i alt 5.999 kr.  

 Udgifterne  

 vedrører forsikring og vedligeholdelse.
Skatteankenævnets afgørelse Skatteankenævnet har opgjort  

 klagerens andel af lejeværdien for stuehuset på ejendommen B til 8.747 kr.,  

 idet der ikke er godkendt fradrag for drifts- og vedligeholdelsesudgifter  

 vedrørende ejendommen.
Ifølge ligningsvejledningen  

 gælder der for medejere af en landbrugsejendom, der er omfattet af  

 bopælspligt,  

 men hvor medejeren ikke bebor ejendommen, ikke de samme regler som ved  

 almindelig beboelsesejendomme.
Det betyder, at i tilfælde, hvor en medejer  

 stiller et stuehus med bopælspligt vederlagsfrit til rådighed for en anden  

 medejer, skal ejeren, der ikke bor der, alene indtægtsføre en forholdsmæssig  

 andel af den opgjorte lejeværdi efter de gamle lejeværdiregler.
Dette gælder  

 uanset indførelsen af ejendomsværdiskatten, jf.
TS-cirkulære 2004-16. Der er  

 desuden henvist til SKM2002.129.LSR.
Klageren skal således  

 beskattes af en lejeværdi opgjort efter de gamle regler.
Ifølge den daværende  

 ligningslovs § 15 E, stk. 1, beregnes lejeværdien med 2 % af det i § 15 B  

 opgjorte  

 beregningsgrundlag.
Beregningsgrundlaget udgør ejendomsværdien af stuehuset  

 pr.  

 1. januar i det pågældende år.
I  

 henhold til § 15 J udgør standardfradraget ved beregningen af ejendommens  

 resultat 1 % af beregningsgrundlaget, dog højest 3.000 kr.
 Overskud af ejendommen er  

 herefter opgjort således:
 2 % af 1.024.700 kr.  1 % af  

 1.024.700 kr. (dog højest 3.000 kr.) = 20.494 kr.  3.000 kr. = 17.949  

 kr.
 Da klageren ejer 50 % af  

 ejendommen, skal han beskattes af overskud med i alt 8.747 kr.
Herefter og under henvisning  

 til TS-cirkulære 2004-16, pkt. 5, er der ikke grundlag for at godkende  

 fradrag  

 med de faktiske driftsudgifter, idet ejendommen skattemæssigt behandles i  

 overensstemmelse med de tidligere gældende regler om lejeværdi.
Ifølge disse  

 regler var der ikke fradrag for faktiske udgifter, idet der i stedet  

 beregnedes  

 standardfradrag efter den dagældende ligningslovens § 15 J.
Klagerens påstand og argumenter Repræsentanten har fremsat  

 påstand om, at der godkendes fradrag for drifts- og vedligeholdelsesudgifter  

 med 5.999 kr. som selvangivet, jf. statsskattelovens § 6, stk. 1.
 Repræsentanten har henvist  

 til Landsskatterettens kendelser offentliggjort i SKATM-2002-21-07,  

 SKATM-2002-21-06, SKATM-2002-21-04, SKATM-2002-11-02 og SKATM-2004-04-14.
 Landsskatteretten anfører i  

 de refererede kendelser fra 2002, at for en medejer af en ejendom, som ikke  

 bebor den pågældende ejendom, men stiller den vederlagsfrit til rådighed for  

 en  

 nærtstående medejer, fastsættes lejeværdien som udgangspunkt til en  

 forholdsmæssig  

 del af ejendommens objektive udlejningsværdi.
 I kendelserne lægger Retten  

 til grund, at ejendommene er omfattet af landbrugslovgivningens regler om  

 bopælspligt.
 Herefter finder retten, at  

 ovenstående udgangspunkt må fraviges, så længe bopælspligten eksisterer, og  

 retten finder herefter alene grundlag for i det omhandlede indkomstår at  

 indtægtsføre A's forholdsmæssige andel af den procentvis opgjorte lejeværdi.
 Under hensyntagen til  

 bopælspligten kan beskatningen af udlejningsværdien altså efter  

 rettens  

 opfattelse passende sættes til andel af den procentvis opgjorte lejeværdi.
 Reglerne om lejeværdi af egen  

 bolig er fra og med indkomståret 2000 afløst af regler om ejendomsværdiskat.  

 Told og Skattestyrelsen har i TSS-cir. af 18. marts 2005 meddelt, at  

 lejeværdien ved vederlagsfri udleje til medejer af stuehus til  

 landbrugsejendom  

 med bopælspligt passende kan sættes til et beløb svarende til en  

 forholdsmæssig  

 andel af 250 pct. af den ejendomsværdiskat, der kan beregnes for hele  

 boligen.
 Landsskatteretten gør i  

 kendelserne fra 2002 op med indtægtssiden, men bemærker intet om  

 udgiftssiden.
Det gør landsskatteretten  

 derimod i kendelsen fra 20. november 1997, SKATM-2002-11-02, der også  

 vedrører  

 en landbrugsejendom i sameje.
Her tilkendegiver landsskatteretten, at  

 udgifter,  

 der er forbundet med at erhverve, sikre og vedligeholde indkomsten, er  

 fradragsberettigede.
Den medejer, der ikke beboede stuehuset, kan såvel  

 fratrække driftsudgifterne vedrørende stuehuset, som anvende  

 virksomhedsordningen på den udlejede del af stuehuset.
Lejeværdien blev  

 beregnet som 2,5 % af ejendomsværdien.
Sagen er efter repræsentantens  

 opfattelse parallel med nærværende sag.
I Landsskatterettens kendelse  

 af 15. december 2003, SKATM-2004-04-14, kan en medejer tilsvarende fratrække  

 sin andel af vedligeholdelsesomkostningerne til en fællesejet bolig.
Han kan  

 til ejerperioden også medregne den periode, hvor han ikke selv havde brugt  

 boligen, ved opgørelsen af fradraget for opsatte vedligeholdelsesudgifter.  

 Afgørelsen vedrører indkomståret 2000, således at indførelsen af  

 ejendomsværdiskatten heller ikke havde betydning i denne relation.
Skatteyder  

 boede ikke i ejendommen på tidspunktet for udførelsen af  

 vedligeholdelsesarbejdet.
Når medejeren, jf. ovenfor,  

 skal beskattes af en markedsleje, uanset hvordan den fastsættes, må han  

 derfor  

 have fradragsret for omkostningerne ved udlejningen.
Dette støttes som  

 ovenfor  

 nævnt af to landsskatteretsafgørelser.
Det forhold, at den objektive  

 lejeværdi  

 fastsættes relativt lavt på grund af bopælspligten, kan ikke dermed fratage  

 udlejningen dens erhvervsmæssige karakter, hvorfor boligen fortsat må anses  

 for  

 en udlejningsejendom jf. de nævnte landsskatteretskendelser.
 Told og Skattestyrelsen har i  

 TSS-cirkulære 2004-16, pkt. 5 anført, at det er styrelsens opfattelse, at der  

 ikke er fradragsret for driftsudgifter, der er afholdt i forbindelse med  

 ejendommen.
Endvidere mener styrelsen, at  

 man ikke kan anvende virksomhedsordningen, når man anvender ovennævnte 250  

 pct.  

 regel.
Også på dette område er det repræsentantens opfattelse, at den  

 ejerandel, der er udlejet til den anden medejer, skal anses for en  

 erhvervsmæssig virksomhed, der kan/skal indgå i virksomhedsskatteordningen.  

 Dette forhold fremgår også af kendelsen af 20. november 1997,  

 SKATM-2002-11-02.
 Det forekommer, som om Told-  

 og Skattestyrelsen mener, at når den medejer, der ikke bebor stuehuset,  

 stiller  

 sin andel vederlagsfrit til rådighed for en medejer, "kun" skal  

 beskattes af en objektiv udlejningsværdi, der beregnes som 250 pct. af den  

 forholdsmæssige ejendomsværdiskat, så er det så "billig" en  

 beskatning, at det vil være urimeligt, hvis denne medejer også kunne  

 fratrække  

 vedligeholdelsesudgifterne på stuehuset efter statsskattelovens § 6, stk. 1,  

 litra a, og anvende virksomhedsordningen på den udlejede del.
 Når den objektive  

 udlejningsværdi, for den medejer der ikke bebor stuehuset, kan beregnes som  

 250  

 pct. af den forholdsvise ejendomsværdiskat af hele stuehuset, så skyldes  

 dette  

 tilsyneladende, at dette grundlag af Landskatteretten findes at være et  

 passende udtryk for lejeværdien henset til bopælspligten.
Styrelsen henviser i  

 ovennævnte meddelelse til ligningslovens §  

 12 A, hvor udlejningsværdien af boligen opgøres på  

 tilsvarende vis.
Efter ligningslovens §  

 12 A  

 betales imidlertid ejendomsværdiskat af den bolig,  

 der er stillet til rådighed for en medejer.
Kun hvis forældrene betaler for  

 at  

 bo i boligen, skal man medregne den del af lejebetalingen, der overstiger 250  

 pct. af ejendomsværdiskatten.
Og kun i denne situation anvendes den særlige  

 250  

 pct. regel i ligningslovens §  

 12 A.
Af ligningsvejledningen 2005-  

 2, A.G.2.2.1 om fribolig til forældre fremgår, at:
Der kan foretages fradrag  

 for faktiske udgifter, der er fradragsberettigede i forbindelse med udlejning  

 af ejendommen, se dog afsnit A.G.2.4.2 vedrørende tofamilieshuse. Vedrørende fribolig til  

 forældre fremgår det således af ligningsvejledningen, at der er fradrag for  

 driftsudgifter.
Gældende praksis fastlægges  

 af Landsskatteretten eller af domstolene.
Praksis fastlægges ikke af  

 cirkulærer.
Styrelsen kan ikke indskrænke skatteyders fradragsmulighed ved  

 udsendelse af cirkulære.
Således er praksis, at det  

 udelukkende er indtægten, der kan fastsættes ud fra ejendomsværdiskatten i de  

 specielle tilfælde, hvor markedslejen ikke vil være retvisende (sameje  

 landbrugsejendomme) og ved udlejning til ældre slægtninge I begge tilfælde er praksis,  

 at ejendommene betragtes som erhvervsmæssigt udlejet, og dermed er der  

 fradrag  

 for udgifter afholdt i forbindelse med udlejningen.
Resultatet skal opgøres  

 som  

 personlig indkomst, jf. personskattelovens § 4, stk. 1, nr. 6 e.c.
 Endvidere må der være  

 mulighed for at anvende virksomhedsordningens regler vedrørende udlejningen.
SKATs indstilling Skatteankenævnets afgørelse  

 blev indstillet stadfæstet, idet TS-cirkulære nr. 2004-16 og Told- og  

 Skattestyrelsens meddelelse af 18. marts 2005, offentliggjort i  

 SKM2005.134.TSS, ikke er i strid med praksis.
 Praksis vedrørende indkomstår  

 før 1998 er ikke relevant, idet Vestre Landsret i TfS 1997, 613 VLR udtalte,  

 at  

 ligningslovens § 15 I ikke regulerede de tilfælde, hvor en medejer af en  

 ejendom stillede sin ejerandel vederlagsfrit til rådighed for en anden  

 medejer.
I perioden fra 1998 og frem  

 skulle medejere, der stillede deres andel af en ejendom vederlagsfrit til  

 rådighed for en medejer, således beskattes af den objektive udlejningsværdi,  

 men Landsskatteretten offentliggjorde i SKM2002.129.LSR (TfS 2002, 308) en  

 kendelse, hvoraf det fremgik, at der for medejere af landbrugsejendomme, som  

 er  

 omfattet af bopælspligten, men hvor medejeren ikke bebor ejendommen, alene er  

 grundlag for, at medejeren skal indtægtsføre en forholdsmæssig andel af den  

 procentvis opgjorte lejeværdi.
Dette medførte, at SKAT udarbejdede  

 TS-cirkulære  

 nr. 2004-16, der efter den dagældende skattestyrelseslovs regler gav mulighed  

 for genoptagelse.
SKAT præciserede de gældende  

 regler i meddelelse af 18. marts 2005, offentliggjort i SKM2005.134.TSS, hvor  

 det bl.a. blev fastslået, at der ikke er fradrag for faktiske omkostninger,  

 når  

 den objektive udlejningsværdi blev nedsat som anført i meddelelsen.
Praksis  

 for  

 de omhandlede indkomstår må således anses for at være fastsat i  

 SKM2002.129.LSR  

 (TfS 2002, 308), TS-cirkulære nr. 2004-16 og SKM2005.134.TSS.
Det er SKATs opfattelse, at  

 der er tale om en nettolejeværdi, når de gunstige regler, der anført i  

 SKM2002.129.LSR (TfS 2002, 308), TS-cirkulære nr. 2004-16 og SKM2005.134.TSS,  

 anvendes.
Det vil endvidere være en for stor begunstigelse af medejere af  

 landbrugsejendomme med bopælspligt, hvis der både ansættes en lempelig  

 skattepligtig indtægt og indrømmes fradrag for de faktiske udgifter som ved  

 almindelige udlejningsforhold.
Landsskatterettens bemærkninger og begrundelse Såfremt ejeren af en fast  

 ejendom overlader benyttelsen af denne til en slægtning eller en anden  

 nærtstående person enten vederlagsfrit eller for en lavere husleje end det  

 lejedes værdi, beskattes ejeren af differencen op til udlejningsværdien, idet  

 denne difference er en ikke-fradragsberettiget gaveydelse til lejeren, jf.  

 statsskattelovens  

 § 4, stk. 1, litra b, 2. punktum.
 Det fremgår af Told- og  

 Skattestyrelsens meddelelse af 18. marts 2005, offentliggjort i  

 SKM2005.134.TSS, at lejeværdien fra og med indkomståret 2000 tilsvarende  

 reglerne om fribolig for forældre m.fl. i ligningslovens §  

 12 A  

 kan ansættes til et beløb svarende til en  

 forholdsmæssig andel af 250 % af den ejendomsværdiskat, der kan beregnes for  

 hele boligen.
 Der anses derimod ikke for at  

 være fornøden hjemmel til at afskære klageren for fradrag for drifts- og  

 vedligeholdelsesudgifter  

 efter statsskattelovens § 6, stk. 1, litra a og e, hvorfor klagerens udgifter  

 er fradragsberettigede.
SKAT anmodes herefter om at  

 foretage den nærmere talmæssige opgørelse, jf.
Forretningsorden for  

 Landsskatteretten § 17, stk. 2.
