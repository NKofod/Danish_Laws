Cirkulære om forsøg med nye lønsystemer for  

 tjenestemænd/tjenestemandslignende ansatte ved Forsvarsministeriet inden for  

 Farvandsvæsenets Funktionær Forenings forhandlingsområde (Fmst. nr. 042/99) Generelle bemærkninger 1.  

  

 Vedlagte aftale har til formål at tilskynde til og understøtte  

 iværksættelse af forsøg med nye lønsystemer ved Forsvarsministeriet inden for  

 Farvandsvæsenet.
Der lægges vægt på, at der  

 skabes en sammenhæng mellem den lokale løn- og personalepolitik, herunder  

 f.eks. hensyntagen til ligeløn.
Det er derfor vigtigt, at der gives  

 tillidsrepræsentanterne og de lokale ledere gode vilkår for gennemførelsen af  

 forsøgene.
Der henvises generelt til tillidsrepræsentantaftalen og  

 SU-aftalen.
Der er i aftalen taget  

 udgangspunkt i § 6 i rammeaftalen om forsøg med nye lønsystemer (og tillæg  

 hertil), hvorefter forsøgene etableres med et mindstebasislønsystem.
Det  

 udelukker ikke, at der kan iværksættes forsøg med andre lønsystemer, f.eks.  

 et  

 intervallønsystem, hvilket i givet fald vil skulle aftales mellem  

 Finansministeriet og Statsansattes Kartel.
Bemærkninger til de enkelte bestemmelser 2. Til § 2, stk. 3.
 Forhåndsaftaler indebærer,  

 at der ikke vil skulle indgås konkret tillægsaftale mellem  

 ansættelsesmyndigheden og tillidsrepræsentanten, hver gang en eller flere  

 ansatte udfører opgaver/erhverver kvalifikationer, der er omfattet af  

 forhåndsaftalen.
 Hvis der lokalt indgås  

 aftale om, at et tillæg ydes til ansatte, der har gennemført et givent kursus  

 eller en given efteruddannelse, bør alle i den pågældende personalegruppe,  

 for  

 hvem kurset/efteruddannelsen er relevant, have adgang til at gennemgå  

 kurset/efteruddannelsen.
3. Til § 8 Hensyn til f.eks. geografisk  

 betingede lønforhold kan indgå i lokalt aftalte kvalifikationstillæg mv., jf.  

 rammeaftalens § 6, stk. 5.
 Tillidsrepræsentanter bør  

 have samme adgang til funktions- og kvalifikationstillæg, som hvis de havde  

 fuld mulighed for at fungere i deres sædvanlige job.
 I overensstemmelse hermed  

 vil der kunne indgås aftale om at kompensere tillidsrepræsentanter for det  

 løntab/den mangel på lønudvikling, der måtte være en følge af, at vedkommende  

 ikke har mulighed for at varetage funktioner eller erhverve kvalifikationer  

 på  

 lige fod med de kolleger, pågældende er tillidsrepræsentant for.
4. Til § 11 Ad stk. 1-3 Efter § 11 stk. 1,  

 indplaceres tjenestemænd samt tjenestemandslignende ansatte med  

 tjenestemandspensionsrettigheder i pensionsmæssig henseende i den  

 lønramme/lønrammeforløb/skalatrinsforløb, der var gældende forud for  

 forsøgets  

 iværksættelse.
Dette "skyggeforløb" lægges til grund for  

 pensionsberegningen i tilfælde af pensionering i forsøgsperioden.
Som led i implementeringen  

 af de konkrete lønforsøg bør de lokale parter på grundlag af gældende  

 klassificeringsaftaler udarbejde en oversigt over den hidtidige  

 klassificering  

 af de stillinger, der omfattes af det nye lønsystem.
Personlige  

 klassificeringer markeres med *).
 Hvis der  

    

 i forbindelse med lønændringer indgås aftale  

 om pensionsmæssig indplacering i højere  

 lønramme/lønrammeforløb/skalatrinsforløb, jf. § 11 stk. 3, revideres  

 oversigten  

 i overensstemmelse hermed.
 Ved oprettelse af  

 nye/genbesættelse af ledige stillinger i forsøgsperioden skal der tilsvarende  

 -  

 af hensyn til fastlæggelsen af den pensionsmæssige status - indgås aftale om  

 den "bagvedliggende" klassificering i det hidtidige lønsystem.  

 Oversigten ajourføres i overensstemmelse hermed.
 Ad stk. 5:
 Kompetencen til - som et  

 supplement til tjenestemandspensionsordningen - at aftale pensionsbidrag af  

 varige og midlertidige tillæg i det nye lønsystem efter reglerne i  

 rammeaftalen  

 af 18. maj 1995 er i forsøgsperioden delegeret til de lokale aftaleparter.
 I forbindelse med eventuelle  

 overvejelser om indbetaling af pensionsbidrag af  

  

 midlertidige  

  

 tillæg til tjenestemænd, for hvem der ikke i forvejen  

 er oprettet en supplerende pensionsordning, henledes opmærksomheden på, at de  

 hermed forbundne administrationsomkostninger - specielt for så vidt angår  

 mindre og korterevarende tillæg - kan være relativt store i forhold til  

 pensionsbidragsindbetalingens størrelse og dermed kan reducere  

 pensionsordningens værdi uforholdsmæssigt.
 De lokale parter aftaler  

 pensionsbidragets størrelse, dog inden for det i rammeaftalen angivne  

 maksimum.  

 Arbejdsgiverbidraget udgør 2/3 og egetbidraget 1/3. Tillægsbeløbet justeres  

 for  

 egetbidraget, dvs. at tillægget forinden beregning af pensionsbidragene skal  

 opregnes med værdien af egetbidraget.
 Pensionsbidrag kan kun  

 aftales for så vidt angår varige og midlertidige tillæg, og der kan ikke  

 aftales pensionsbidrag af udligningstillæg efter aftalens § 13, stk. 2.
Finansministeriet, den 10. august  

 1999 Court Møller Bilag Aftale om forsøg  

 med nye lønsystemer for tjenestemænd og  

    

 tjenestemandslignende ansatte ved Forsvarsministeriet indenfor  

 Farvandsvæsenets Funktionær Forenings forhandlingsområde.
§ 1.  

  

 Denne aftale gælder for tjenestemænd og tjenestemandslignende  

 ansatte, der bliver omfattet af forsøg med nye lønsystemer med virkning fra  

 den  

 1. januar 1998 eller senere.
Bestemmelserne i aftalen supplerer eller  

 erstatter  

 bestemmelserne i lønjusteringsaftalen, klassificeringsaftaler og andre  

 lønaftaler.
 Stk. 2.  

  

 Aftalen indgås i øvrigt i henhold til rammeaftalen (og  

 tillæg hertil) om forsøg med nye lønsystemer, hvis bestemmelser gælder, hvor  

 intet andet er anført.
 Stk. 3.  

  

 Forsøgene omfatter alle nuværende og fremtidigt ansatte  

 inden for de områder, der omfattes af forsøg.
 Lønsystemet mv.
 § 2.  

  

 Forsøg med lønsystemer etableres - medmindre andet aftales -  

 som et mindstebasislønsystem, jf. rammeaftalens (og tillæg hertil) §§ 6-8 og  

 §§  

 10-13, dvs. med en landsdækkende mindstebasisløn, der kan suppleres med  

 lokalt  

 aftalte funktions- og/eller kvalifikationstillæg mv.
 Stk. 2.  

  

 Som led i forsøget kan der endvidere lokalt aftales  

 supplerende resultatbaserede lønordninger, efter hvilke der udbetales  

 resultatløn i form af tillæg for den enkelte måleperiode, i det omfang de på  

 forhånd definerede mål er opnået.
Stk. 3.  

  

 Der kan indgås forhåndsaftaler/aftales retningslinier,  

 hvori kriterierne og formen for lønændringer er fastlagt.
Løntillæggene  

 udmøntes i overensstemmelse hermed, når en eller flere ansatte opfylder de  

 aftalte kriterier.
 Stk. 4.  

  

 Overtidsbetaling beregnes på grundlag af en timeløn, der  

 udgør 1/1924 af den samlede faste løn (eksklusiv eventuelt rådighedstillæg)  

 jf.  

 §§ 4 - 8, hvortil lægges et overtidstillæg på 50 pct.
Mindstebasislønninger § 3.  

  

 Bestemmelserne i §§ 4-8 træder i stedet for hidtil gældende  

 klassificeringer.
 Stk. 2.  

  

 Der er aftalt mindstebasislønninger, som er angivet i årligt grundbeløb  

 (niveau  

 1. oktober 1997).
 Stk. 3.  

  

 Mindstebasisløntrinnet, jf. § 4, stk. 2 og 3 er to-årigt.  

 Oprykning til et højere basisløntrin kan ikke modregnes i eventuelle  

 funktions-  

 eller kvalifikationstillæg.
 § 4.  

  

 Til løngruppe 1 henføres stillinger uden krav om  

 håndsværksmæssig uddannelse (svendebrev), og hvor der ikke er krav om  

 arbejdsledelse.
 Stk. 2.  

  

 Mindstebasislønnen udgør på årsbasis for magasinpassere,  

 overfyrpassere, portnere, chauffør og overkontorbetjente på trin 1: 174.000  

 kr.  

 og på trin 2: 177.000 kr.
 Stk. 3.  

  

 Mindstebasislønnen udgør på årsbasis for fyroperatører,  

 overfyroperatører og distriktsfyrpasser på trin 1: 186.500 kr. og på trin 2:  

 190.000 kr.
 Stk. 4.  

  

 Mindstebasislønnen udgør på årsbasis for skibsassistenter  

 uden svendebrev: 188.000 kr.
 § 5.  

  

 Til løngruppe 2 henføres stillinger uden krav om  

 håndsværksmæssig uddannelse (svendebrev), men med krav om arbejdsledelse.
 Stk. 2.  

  

 Mindstebasislønnen udgør på årsbasis for magasinformand  

 (Esbjerg), betjentformænd, fyrledere og bådsmænd: 195.000 kr.
 § 6.  

  

 Til løngruppe 3 henføres stillinger, hvor der er krav om en  

 håndværksmæssig uddannelse (svendebrev), men hvor der ikke er krav om  

 arbejdsledelse.
 Stk. 2.  

  

 Mindstebasislønnen udgør på årsbasis for fyrhåndværkere,  

 loranteknikere, magasinhåndværkere, maskinreparatører, skibsassistenter med  

 svendebrev, skibskokke, elektromekanikere og hovmestre: 194.000kr.
 § 7.  

  

 Til løngruppe 4 henføres stillinger, hvor der er krav om en  

 håndværksmæssig uddannelse (svendebrev) og arbejdsledelse.
 Stk. 2.  

  

 Mindstebasislønnen udgør på årsbasis for bedstemand,  

 distriktsassistenter og magasinformænd: 203.000 kr.
Funktions- og kvalifikationstillæg § 8.  

  

 Der kan lokalt aftales tillæg for særlige funktioner, der  

 varetages i stillingen eller stillingsgruppen.
 Stk. 2.  

  

 Der kan ligeledes lokalt aftales tillæg for kvalifikationer  

 mv., dvs. på grundlag af:
 a.  

 	  

    

 Faglige og personlige  

 kvalifikationer.
 b.  

 	  

    

 Kvaliteten i  

 opgavevaretagelsen.
 c.  

 	  

    

 Balancen i forhold  

 til tilsvarende stillinger på det øvrige arbejdsmarked.
 d.  

 	  

    

 Hensyn til  

 rekruttering og fastholdelse.
Stk. 3.  

  

 Tillæg efter stk. 1 og 2 kan aftales i form af varige  

 tillæg, midlertidige tillæg eller éngangsvederlag.
Tillæggene angives i  

 årlige  

 grundbeløb (niveau 1. oktober 1997).
Arbejdstidsbestemte tillæg § 9.  

  

 Der ydes arbejdstidsbestemte tillæg efter de hidtil gældende  

 regler, medmindre andet aftales lokalt.
Lønregulering § 10.  

  

 Basislønnen og funktionstillæg reguleres med de generelle  

 stigninger, der aftales centralt ved aftale- og overenskomstfornyelserne  

 eller  

 udmøntes via en generel reguleringsordning, jf. rammeaftalens § 7.
 Stk. 2.  

  

 Tilsvarende gælder for lokalt aftalte kvalifikationstillæg,  

 medmindre andet aftales.
Pension § 11.  

  

 I forsøgsperioden indplaceres tjenestemænd og  

 tjenestemandslignende ansatte med tjenestemandspensionsrettigheder i  

 pensionsmæssig henseende i den lønramme/lønrammeforløb/skalatrinsforløb, der  

 var gældende forud for forsøgets iværksættelse med oprykning i  

 overensstemmelse  

 med de hidtil gældende anciennitetsregler.
 Stk. 2.  

  

 Ved pensionering i forsøgsperioden beregnes  

 tjenestemandspensionen herefter på grundlag af den pensionsgivende løn på det  

 skalatrin, hvorpå den pågældende på pensioneringstidspunktet var indplaceret  

 i  

 henhold til stk. 1.
 Stk. 3.  

  

 Hvis der i forsøgsperioden aftales oprykning til en højere  

 basisløngruppe eller varige tillæg/tillægsforhøjelser for funktioner eller  

 kvalifikationer, der i det hidtidige lønsystem ville have haft form af en  

 oprykning til højere lønramme/lønrammeforløb/skalatrinsforløb, indgår  

 parterne  

 samtidig aftale om, at den ansatte i pensionsmæssig henseende indplaceres i  

 den  

 højere lønramme/lønrammeforløb/skalatrinsforløb.
 Stk. 4.  

  

 For ansatte, der er fyldt 60 år ved indgåelse af  

 individuelle aftaler om oprykning til højere  

 pensionslønramme/lønrammeforløb/skalatrinsforløb i henhold til stk. 3, har  

 ændringen kun virkning for pensionsberegningen, hvis der er forløbet 2 år  

 eller  

 mere mellem aftalens ikrafttrædelsestidspunkt og pensionsbegivenhedens  

 indtræden.
 Stk. 5.  

  

 Der indbetales pensionsbidrag til supplerende,  

 forsikringsmæssige pensionsordninger af tillæg, der er eller bliver aftalt  

 pensionsgivende efter aftalen af 18. maj 1995 om pensionsbidrag af visse  

 faste  

 tillæg.
Det samlede pensionsbidrag  

 indbetales af ansættelsesmyndigheden til StK: Supplementspension i Din Bank  

 A/S.
For ansatte, der er fyldt 60 år, skal indbetalingen dog ske til StK:  

 Supplementslivrente i StK: Pension. (Pensionsbidragene anvises i henhold til  

 aftale mellem Finansministeriet og StK).
Forhandling om og indgåelse/opsigelse af aftaler § 12.  

  

 Forhandling om og indgåelse/opsigelse af lokale aftaler sker  

 efter reglerne i  

    

 rammeaftalens §§ 11-13.
Overgangsordning for allerede ansatte § 13.  

  

 Allerede ansatte indplaceres på nærmest højere trin i  

 løngruppen i forhold til nuværende skalatrinsindplacering.
Indplacering sker  

 i  

 den løngruppe, hvortil stillingen er henført, jf. §§ 4-7.
 Stk. 2.  

  

 Der ydes et særligt tillæg ved overgang til nyt lønsystem,  

 som udligner den eventuelle forskel mellem den tidligere skalaløn og  

 basislønnen efter denne aftale.
 Stk. 3.  

  

 Eventuelle lokalt eller centralt aftalte tillæg  

 videreføres, indtil de ved lokal aftale eventuelt sammenlægges med tillæg  

 efter  

 stk. 2 eller med lokalt aftalte tillæg efter § 8. Midlertidige tillæg  

 bortfalder som tidligere ved periodens udløb.
Stk. 4.  

  

 Allerede ansatte, der ikke ved forsøgets iværksættelse  

 oppebærer slutløn i det hidtidige lønforløb, sikres endvidere et tillæg/en  

 tillægsforhøjelse svarende til værdien af førstkommende anciennitetsstigning  

 med virkning fra det tidspunkt, da anciennitetsoprykningen ville være sket  

 efter det hidtidige lønsystem.
Tillægget/tillægsforhøjelsen ydes dog kun i  

 det  

 omfang, der ikke i forbindelse med overgangen til det nye lønsystem pr. 1.  

 januar 1998 eller senere er aftalt en samlet løn, der er højere end hidtidig  

 løn inkl. førstkommende anciennitetstrin.
 Stk. 5.  

  

 Eventuelle efterfølgende anciennitetsstigninger i  

 basislønsystemet modregnes ikke i tillæg ydet i henhold til stk. 4.
 Stk. 6.  

  

 Alle løndele reguleres som anført i § 10, stk. 1.  

 Eventuelle tillæg efter stk. 3, som tidligere har været uregulerede,  

 reguleres  

 dog fortsat ikke.
 Stk. 7.  

  

 Efter overgangen til det nye lønsystem er allerede ansatte  

 omfattet af denne aftales andre bestemmelser.
Øvrige bestemmelser § 14.  

  

 Tjenestemænd og tjenestemandslignende ansatte omfattet af  

 denne aftale er ikke omfattet af lokal- og cheflønsordningen.
 Stk. 2.  

  

 Ansatte, der ikke er omfattet af et forsøg med nye  

 lønsystemer, men som uansøgt flyttes til et område, hvor der er etableret  

 forsøg, er omfattet af reglerne i § 13.
 Stk. 3.  

  

 Hvis en ansat genindtræder i statens tjeneste efter  

 tjenestefrihed, finder reglerne i § 13 tilsvarende anvendelse.
 Stk. 4.  

  

 Hvis en ansat, som er omfattet af et forsøg, uansøgt  

 flyttes til et område, hvor der ikke er indgået aftale om lønforsøg,  

 udbetales  

 der et personligt tillæg til udligning af en eventuel lønforskel.  

 Udligningstillægget bortfalder pr. 1. april 2002, jf. § 15.
Eventuel tilbagegang til hidtidigt lønsystem § 15.  

  

 Hvis denne aftale ikke pr. 1. april 2002 afløses af en ny  

 aftale, der viderefører de nye lønsystemer, overgår alle ansatte til  

 aflønning  

 i henhold til den lønramme-/skalatrinsindplacering, der gjaldt forud for  

 forsøgets iværksættelse.
 Stk. 2.  

  

 Ved overgangen skal den enkelte ansatte indplaceres på det  

 skalatrin, som vedkommende ville have opnået, hvis den pågældende ikke havde  

 været omfattet af forsøg.
 Stk. 3.  

  

 Ansatte, for hvem der i forsøgsperioden er aftalt oprykning  

 til en højere basisløngruppe eller varige tillæg/tillægsforhøjelser for  

 funktioner eller kvalifikationer, der i det hidtidige lønsystem ville have  

 haft  

 form af en oprykning til højere lønramme, og hvis pensionsmæssige  

 indplacering  

 er reguleret i overensstemmelse hermed, jf. § 11, stk. 3, indplaceres ved  

 tilbagegang til det hidtidige lønsystem i den højere lønramme.
Ikrafttræden og opsigelse § 16.  

  

 Denne aftale træder i kraft ved underskrivelsen og er  

 uopsigelig indtil 1. april 2002, hvor den bortfalder.
København, den 10. august  

 1999 Statsansattes Kartel Finansministeriet  

  

 P.M.V.  

  

 E.B.
