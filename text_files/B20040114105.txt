Bekendtgørelse om uddannelse til skibsmekaniker I medfør af § 4, stk. 2, i lov om  

 erhvervsuddannelser. jf. lovbekendtgørelse nr. 183 af 22. marts 2004,  

 fastsættes:
Kapitel 1 Uddannelsen § 1.  

  

 Uddannelsens formål er, at eleven gennem skoleundervisning og  

 praktikuddannelse  

 opnår kompetence som skibsmekaniker.
 Stk. 2.  

  

 I uddannelsen  

 indgår uddannelse i henhold til lov om maritime uddannelser og uddannelse i  

 henhold til lov om erhvervsuddannelser.
 § 2.  

  

 Den  

 uddannede skibsmekaniker skal, under iagttagelse af gældende miljø- og  

 sikkerhedsbestemmelser, kunne udføre alle arbejdsprocesser, der forekommer  

 indenfor det område, som uddannelsen retter sig imod.
 Stk. 2.  

  

 Den uddannede  

 skibsmekaniker skal kunne:
 1)  

 	  

 Planlægge og udføre  

 fremstilling af emner ved hjælp af almindeligt forekommende udstyr og værktøj  

 samt planlægge og gennemføre montage-, reparations- og forebyggende  

 vedligeholdelsesopgaver på skibsudstyr.
 2)  

 	  

 Udføre programmeret  

 vedligeholdelse af skibets hoved- og hjælpemaskineri samt andre mekaniske og  

 tekniske systemer.
 3)  

 	  

 Planlægge og udføre  

 arbejdsopgaver, hvori indgår manuel og maskinel bearbejdning, termisk og  

 mekanisk sammenføjning, montage og demontage, reparationsteknik, måleteknik  

 og  

 styringsteknik, på baggrund af normalt benyttede skitser og tegninger.
 4)  

 	  

 Udføre arbejdet i  

 overensstemmelse med gældende kvalitetskrav og ved anvendelse af tekniske  

 specifikationer på dansk og engelsk.
 5)  

 	  

 Anvende  

 informationsteknologi i forbindelse med de daglige arbejdsopgaver, herunder  

 søgning og fremskaffelse af relevant teknisk-faglig information.
 6)  

 	  

 Deltage i brovagt,  

 vagt under land og maskinvagt, udføre arbejde med fortøjningsopgaver og  

 klargøring til lastning og losning af skib.
 7)  

 	  

 Indgå i skibets  

 ruller, herunder betjene skibets redningsmidler og brandslukningsudstyr.
 Stk. 3.  

  

 Den uddannede  

 skibsmekaniker har i øvrigt:
 1)  

 	  

 Kendskab til  

 samarbejds- og kommunikationsteknikker og kan indgå i samarbejdsprocesser.
 2)  

 	  

 Kendskab til  

 projektorganisation og kan indgå i projektgrupper.
 3)  

 	  

 Forståelse for intern  

 og ekstern kundebetjening, herunder etablering og opretholdelse af faglig  

 kommunikation på alle niveauer i virksomheden (skibet).
 4)  

 	  

 Fagligt overblik,  

 initiativ samt kendskab til vidensøgning.
 5)  

 	  

 Kvalitetsbevidsthed  

 samt kendskab til opbygning og vedligeholdelse af kvalitetsstyringssystemer.
 6)  

 	  

 Kendskab til  

 produktionsstyring og evner til at strukturere, planlægge og vurdere  

 løsningsmuligheder for egne arbejdsopgaver.
 7)  

 	  

 Miljøbevidsthed.
 § 3.  

  

 Uddannelsen er henført til den erhvervsfaglige fællesindgang for Håndværk og  

 teknik, teknikfamilien.
 Stk. 2.  

  

 Det faglige  

 udvalg i henhold til § 37 i lov om erhvervsuddannelser er Det faglige udvalg  

 for Maritime Metaluddannelser.
Kapitel 2 Uddannelsesforløbet Varighed og struktur m.v.
§ 4.  

  

 Uddannelsen varer 3 år og 3 måneder.
Uddannelsestiden for den enkelte elev  

 skal  

 dog altid fastsættes således, at eleven kan opfylde kravene til sejltiden,  

 jf.  

 stk. 4, inden for uddannelsestiden.
 Stk. 2.  

  

 Uddannelsen  

 omfatter et obligatorisk grundforløb på 20 uger, jf. bekendtgørelse om  

 grundforløb, og et hovedforløb der omfatter praktikuddannelse og 20 ugers  

 obligatorisk skoleundervisning, fordelt på 2 skoleperioder á 10 uger.
 Stk. 3.  

  

 Efter reglerne i  

 bekendtgørelse om erhvervsuddannelse (hovedbekendtgørelsen) har eleven  

 mulighed  

 for valgfri undervisning (påbygning).
 Stk. 4.  

  

 Endvidere  

 omfatter uddannelsen til skibsmekaniker grundkursus for skibsassistenter og  

 afslutningskursus for skibsmekanikere, der begge gennemføres i henhold til  

 lov  

 om maritime uddannelser.
 Stk. 5.  

  

 Praktikuddannelsen varer i alt ca. 90 uger, hvoraf minimum 12 måneder skal  

 gennemføres på et skib.
 Stk. 6.  

  

 Uddannelsens  

 varighed og struktur fraviges ved forløb i henhold til §§ 6 og 7.
 § 5.  

  

 Det  

 er en betingelse for at kunne begynde på uddannelsen som skibsmekaniker, at  

 eleven opfylder betingelserne til sundhedsbevis efter reglerne om uddannelsen  

 til skibsassistent, fastsat i medfør af lov om maritime uddannelser.
 Stk. 2.  

  

 Det er en  

 betingelse for at begynde på skoleundervisningen i hovedforløbet, at eleven  

 har  

 bevis for gennemførelse af grundforløbet i indgangen efter reglerne i  

 hovedbekendtgørelsen, jf. dog §§ 6-8. Endvidere skal betingelserne i stk. 3  

 og  

 4 være opfyldt.
 Stk. 3.  

  

 Faget i  

 § 9, stk. 1, nr. 3, skal være gennemført efter reglerne for faget.
 Stk. 4.  

  

 Eleven skal have  

 gennemført grundkursus for skibsassistenter med tilfredsstillende resultat.
Særlige forløb og godskrivning § 6.  

  

 For  

 personer med relevante forudsætninger på baggrund af tidligere beskæftigelse  

 eller uddannelse kan skolen efter samråd med det faglige udvalg tilrettelægge  

 et særligt uddannelsesforløb, bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusiv eventuelt suppleringskursus må ikke overstige antallet af skoleuger  

 efter § 4. Skoleundervisningen omfatter grundfag, områdefag, specialefag og  

 valgfag.
§ 7.  

  

 Skolen kan efter samråd med det faglige udvalg oprette et supplerende kursus  

 efter hovedbekendtgørelsen.
Kurset kan være omfattet af uddannelsesaftale.  

 Kurset kan omfatte et forløb på indtil 2 uger, der har til formål at der kan  

 ske en vurdering af elevens kompetencer med henblik på afgørelse om eventuel  

 godskrivning.
 § 8.  

  

 Eleven kan få godskrevet (få merit for) dele af uddannelsen efter  

 hovedbekendtgørelsen og efter anvisningerne i vejledningen til  

 bekendtgørelsen.
Kapitel 3 Skoleundervisningen og praktikuddannelsen m.v.
Skoleundervisningen § 9.  

  

 Grundforløbet omfatter følgende områdefag, der er særlige for det  

 efterfølgende  

 hovedforløb, og som varer i alt 8 uger:
1)  

 	  

 Dieselmotorlære  


  

 Niveau: Begynder  


  

 Eleven kan medvirke ved reparation og vedligeholdelse af rørsystemer,  

 pumper og ventiler.
Eleven har kendskab til lovgivningen om havmiljø og dens  

 anvendelse i forbindelse med reparation af skibsanlæg.
Eleven kan ved  

 anvendelse af gængse værktøjer foretage demontage og montage af  

 dieselmotorens  

 hoveddele.
2)  

 	  

 Automatik  


  

 Niveau: Begynder  


  

 Eleven kan foretage systematisk fejlfinding og reparation på enkle,  

 automatiske styringer, baseret på relæteknik.
Eleven kan medvirke ved  

 demontage  

 og montage af hydrauliske komponenter.
Eleven kan overholde kravene til  

 renlighed og sikkerhed ved arbejde på hydrauliske anlæg.
 3)  

 	  

 Arbejdsmiljø og  

 sikkerhed ved svejsning og termisk skæring  


  

 Niveau: Begynder  


  

 Formålet er, at eleven opnår kendskab til relevante  

 arbejdsmiljøpåvirkninger, sundhedsrisici og foranstaltninger ved svejsning og  

 plasmaskæring samt slibning, herunder kravene i Arbejdstilsynets  

 bekendtgørelse  

 om foranstaltninger til forebyggelse af kræftrisikoen ved arbejde med stoffer  

 og materialer.
4)  

 	  

 Termisk sammenføjning  

 og afkortning  


  

 Niveau: Begynder  


  

 Eleven har opnået en generel teoretisk viden om kvalitetskrav ved svejsning  

 og kan sikkerhedsmæssigt forsvarligt udføre forskellige svejsemetoder i et  

 fremstillingsforløb.
Eleven har kendskab til forskellige svejseformer og  

 svejsemetoder, betjening og vedligeholdelse af svejseudstyret, sikkerhed ved  

 arbejde med svejsning, den generelle teori ved svejsning og svejsemetoders  

 anvendelighed og udbredelse.
Eleven kan afkorte og tildanne lige-, skrå- og  

 faconsnit i plade, rør og profiler, under hensynstagen til tolerancekrav.  

 Eleven kan udføre klipning i tyndere materiale med hånd-, maskin-, profil- og  

 kurvesakse under hensynstagen til tolerancekrav.
Eleven kan betjene  

 slibeværktøj og maskiner til bearbejdning af overflader.
Eleven overholder  

 reglerne vedrørende sikkerhed og arbejdsmiljø.
5)  

 	  

 Fremstilling af emner  


  

 Niveau: Begynder  


  

 Eleven har kendskab til udvælgelse af materialer til fremstilling af et  

 typisk emne i branchen.
Eleven kan udvælge egnet materiale og anvende det i  

 et  

 mindre og ukompliceret fremstillingsforløb og fremstille et emne fra start  

 til  

 slut under hensyntagen til gældende normer og standarder.
Eleven har kendskab  

 til nogle af de tekniske normer og standarder, der gælder for branchen samt  

 kendskab til elementære planlægningsteknikker.
Eleven kan udføre  

 detailplanlægning af mindre fremstillingsforløb.
Eleven har forståelse for  

 produktion og økonomi.
6)  

 	  

 Tegningsforståelse og  

 cad-konstruktion  


  

 Niveau: Begynder  


  

 Eleven kan anvende almindeligt tegneudstyr til retvinklet  

 projektionstegning.
Eleven kan overholde tegningsregler iflg.
DS/ISO 128 og  

 DS/ISO 129, eleven kan bedømme kvaliteten af de udførte tegninger.
Eleven kan  

 fremstille og aflæse simple arbejdstegninger i retvinklet projektion, eleven  

 kan fremstille stregtykkelser og stregarter, målsætning, skravering, snit og  

 toleranceangivelser og målestoksforhold i et elektronisk cad program, eleven  

 kan anvende almindeligt tegneudstyr samt elektronisk cad program til  

 isometrisk  

 tegning.
Eleven kan overholde relevante tegneregler.
Eleven kan fremstille og  

 aflæse isometriske arbejdstegninger.
 § 10.  

  

 Undervisningen  

 i hovedforløbet omfatter følgende grundfag, der varer i alt 6 uger:
 1)  

 	  

 Dansk, niveau F.
 2)  

 	  

 Fremmedsprog, niveau  

 F.
 3)  

 	  

 Produktudvikling,  

 produktion og service, modul 1 og 2.
 § 11.  

  

 Undervisningen i hovedforløbet omfatter følgende områdefag, der varer i alt  

 9,5  

 uger:
1)  

 	  

 Tegningsforståelse  


  

 Niveau: Rutine  


  

 Eleven kan selvstændigt udføre arbejdstegninger i retvinklet projektion og  

 isometrisk afbildning i henhold til gældende normer og standarder.
Eleven kan  

 endvidere udføre enkle pladeudfoldninger.
 2)  

 	  

 Termisk sammenføjning  


  

 Niveau: Rutine  


  

 Eleven kan, under iagttagelse af gældende sikkerheds- og miljøregler,  

 selvstændigt udføre sammenføjningsopgaver ved anvendelse af  

 elektrodesvejsning,  

 MAG-svejsning, TIG-svejsning og gassvejsning i plade- og rørmaterialer.  

 Eleven  

 kan endvidere blød- og hårdlodde forskellige plade- og rørmaterialer.
 3)  

 	  

 Afkortning og  

 tildannelse  


  

 Niveau: Rutine  


  

 Eleven kan, under iagttagelse af gældende sikkerheds- og miljøregler,  

 selvstændigt udføre flammeskæring af lige-, skrå- og faconsnit i plade-, rør-  

 og profilmaterialer.
4)  

 	  

 Maskinel og manuel  

 bearbejdning  


  

 Begynderniveau  


  

 Eleven kan anvende relevant udstyr til koldbukning og klipning af rør,  

 plader og profiler i forskellige materialer.
Eleven kan endvidere fremstille  

 rørgevind med håndværktøj og gevindskæremaskine under iagttagelse af gældende  

 regler for maskinbetjening.
 5)  

 	  

 Spåntagende  

 bearbejdning  


  

 Begynderniveau  


  

 Eleven kan, på grundlag af arbejdstegninger, udføre langs- og plandrejning  

 samt boring i stålmaterialer.
 6)  

 	  

 Montage-,  

 reparations- og vedligeholdelsesteknik  


  

 Niveau: Rutine  


  

 Eleven kan, på grundlag af arbejdstegninger og anden dokumentation samt i  

 overensstemmelse med gældende lovgivning, planlægge og udføre montage,  

 reparations-  

 og vedligeholdelsesopgaver på skibstekniske systemer og anlæg.
 7)  

 	  

 Skibsanlæg  


  

 Niveau: Rutine  


  

 Eleven har kendskab til opbygning og funktion af skibets anlæg og kan  

 identificere de i skibsanlæg normalt forekommende komponenter ved hjælp af  

 relevant dokumentationsmateriale.
 § 12.  

  

 Undervisningen i hovedforløbet omfatter desuden følgende bundne specialefag,  

 der varer i alt 2,5 uger:
1)  

 	  

 Skibsanlæg drift  


  

 Niveau: Rutine  


  

 Eleven kan udføre driftsovervågning af skibets rørsystemer, køleanlæg,  

 hydraulikanlæg, dieselmotorer og maritime hjælpesystemer under iagttagelse af  

 gældende sikkerheds- og miljøregler for maritime systemer.
Eleven kan anvende  

 fejlfindingsprocedurer til identifikation af årsager til driftsforstyrrelser  

 i  

 skibsanlæg.
Eleven har endvidere kendskab til principperne for gennemførelse  

 af  

 daglig og periodisk driftskontrol på skibsanlæg.
2)  

 	  

 Skibsanlæg  

 vedligeholdelse  


  

 Niveau: Rutine  


  

 Eleven har kendskab til principper for vedligeholdelse og kan anvende  

 vedligeholdelsesprogrammer til at udføre og planlægge løbende og forebyggende  

 vedligeholdelse på skibstekniske anlæg.
Eleven kan anvende diagrammer i  

 forbindelse med vedligeholdelse og fejlfinding på skibshydrauliske systemer.  

 Eleven kan udføre vedligeholdelse af dæksudrustning på grundlag af  

 dokumentationsmateriale  

 og vedligeholdelsesplaner.
Eleven kan anvende vedligeholdelsesprocedurer og  

 selvstændigt planlægge og udføre periodiske vedligeholdelsesopgaver på  

 maskiner  

 og anlæg.
Eleven kan udføre vedligeholdelsesopgaverne i overensstemmelse med  

 Søfartsstyrelsens og klassifikationsselskabernes regler.
§ 13  

  

 Undervisningen  

 i hovedforløbet omfatter endvidere valgfri specialefag med en varighed på 1  

 uge.
Valgfri specialefag vælges efter anvisningerne i vejledningen til  

 bekendtgørelsen, jf. hovedbekendtgørelsen.
Stk. 2.  

  

 Ved slutningen  

 af 1. skoleperiode i hovedforløbet orienterer skolen eleven og virksomheden  

 om  

 valgmulighederne.
Valget af valgfri specialefag meddeles skriftligt til  

 skolen  

 af eleven og virksomheden inden påbegyndelsen af 2. skoleperiode i  

 hovedforløbet,  

 eller inden en af skolen fastsat frist.
§ 14.  

  

 Undervisningen i hovedforløbet omfatter endvidere valgfag, der varer i alt 1  

 uge.
Undervisningen følger reglerne for de pågældende fag, jf.  

 hovedbekendtgørelsen.
Praktikuddannelsen § 15.  

  

 Praktikuddannelsen omfatter følgende arbejdsområder og funktioner:
 1)  

 	  

 Fremstilling og  

 samling af emner efter arbejdstegning og anden dokumentation.
 2)  

 	  

 Planlægning og  

 udførelse af montage-, reparations- og vedligeholdelsesopgaver på skibets  

 motorer, anlæg og rørsystemer.
 3)  

 	  

 Varetagelse af  

 opgaver i forbindelse med drift af motorer og anlæg.
 4)  

 	  

 Deltagelse i brovagt  

 og anden vagttjeneste ombord.
 5)  

 	  

 Udførelse af opgaver  

 med klargøring til lastning og losning af skib samt med fortøjningsopgaver.
 6)  

 	  

 Betjening af skibets  

 redningsmidler og brandslukningsudstyr.
 Stk. 2.  

  

 Målene med  

 praktikuddannelsen er, at eleven på rutineniveau kan:
 1)  

 	  

 Opmåle, fremstille og  

 samle emner i plade- og rørmaterialer efter arbejdstegning og anden  

 dokumentation.
 2)  

 	  

 Planlægge og udføre  

 montage-, reparations- og vedligeholdelsesopgaver på skibets maskineri,  

 hjælpemaskineri, hydraulikanlæg, køleanlæg og rørsystemer.
 3)  

 	  

 Planlægge og udføre  

 mindre komplicerede montage-, reparations- og vedligeholdelsesopgaver på  

 skibets el-systemer.
 4)  

 	  

 Udføre daglige  

 rutiner ved drift af skibets maskineri, anlæg og systemer.
 5)  

 	  

 Deltage i brovagt,  

 vagt under land og maskinvagt.
 6)  

 	  

 Udføre opgaver med  

 klargøring til lastning og losning af skib samt løse fortøjningsopgaver.
 7)  

 	  

 Indgå i skibets  

 ruller og betjene skibets rednings- og brandslukningsudstyr.
 Stk. 3.  

  

 Praktikperioderne skal tilrettelægges således, at eleven opnår rutine og  

 videreudvikler sine færdigheder både inden for de søfartsmæssige og de  

 håndværksmæssige kompetenceområder.
 Uddannelsesbog m.v.
§ 16.  

  

 De  

 skolevejledninger, som skolen skal udstede efter de enkelte skoleophold, og  

 de  

 praktikerklæringer, som virksomheden skal udstede efter de enkelte  

 praktikophold, skal indgå i elevens uddannelsesbog.
Indholdet af  

 skolevejledningerne og praktikerklæringerne følger reglerne i  

 hovedbekendtgørelsen.
 Stk. 2.  

  

 Valget af  

 valgfri specialefag registreres i elevens personlige uddannelsesplan og  

 underskrives af elev og virksomhed.
Kapitel 4 Bedømmelse m.v.
 § 17.  

  

 Bekendtgørelsen om karakterskala anvendes. 13-skalaen anvendes, medmindre  

 andet  

 fremgår af reglerne om det pågældende fag.
Skolens bedømmelse § 18.  

  

 Bedømmelse  

 af grundfag og valgfag følger reglerne om disse fag.
 Stk. 2.  

  

 Ved en  

 skoleperiodes afslutning giver skolen karakterer for de fag, som  

 undervisningen  

 har omfattet, efter reglerne om skolevejledning i hovedbekendtgørelsen.
 Stk. 3.  

  

 Når et områdefag  

 eller specialefag er gennemført, giver skolen en standpunktskarakter.
 Afsluttende eksamen m.v.
§ 19.  

  

 I  

 den sidste skoleperiode, afholder skolen som led i undervisningen en  

 afsluttende eksamen, der samtidig udgør en svendeprøve.
Bekendtgørelse om  

 eksamen finder anvendelse.
Eksamenen består af en skriftlig prøve og en  

 praktisk prøve.
 Stk. 2.  

  

 Opgaverne  

 stilles af skolen efter samråd med det faglige udvalg.
 Stk. 3.  

  

 Elevernes  

 løsning af opgaverne bedømmes af en lærer (eksaminator) udpeget af skolen og  

 to  

 censorer (skuemestre) udpeget af det faglige udvalg.
§ 20.  

  

 Den skriftlige prøve består af opgaver inden for uddannelsens mål i grundfag,  

 områdefag og specialefag.
Som hjælpemidler til løsning af den skriftlige  

 prøve  

 må anvendes personlige notater samt elektronisk tilgængelig eller medbragt  

 faglitteratur.
Opgaverne skal løses inden for 2 klokketimer.
Stk. 2.  

  

 Den praktiske  

 prøve består af en vedligeholdelsesopgave og en fremstillingsopgave, som  

 eleven  

 udfører i forbindelse med skoleundervisningens sidste 2 uger.
Eleven udfører  

 opgaverne inden for 30 klokketimer.
 § 21.  

  

 Eksaminator og de to censorer giver samlet en karakter for henholdsvis den  

 skriftlige og den praktiske prøve.
 Stk. 2.  

  

 Ved bedømmelsen  

 af den praktiske prøve lægges vægt på:
 1)  

 	  

 Elevens  

 teknisk-faglige kompetencer inden for de områder, der er omfattet af  

 uddannelsens mål.
 2)  

 	  

 Elevens almen-faglige  

 og personlige kompetencer inden for faglig kommunikation, arbejdsplanlægning  

 og  

 -dokumentation samt miljø- og kvalitetsbevidsthed.
 Stk. 3.  

  

 Eleven har  

 bestået, hvis mindst karakteren er 6,0 er opnået i hver af prøverne.
Sygeeksamen og omprøve § 22.  

  

 Sygeeksamen og ny eksamen (omprøve) følger bekendtgørelse om eksamensordning  

 på  

 erhvervsskolerne mv.
 Stk. 2.  

  

 Der aflægges kun  

 ny prøve i de delprøver, hvor karakteren i den første prøve er under 6.
Skolebevis og afsluttende praktikerklæring § 23.  

  

 Skolebevis udstedes i henhold til hovedbekendtgørelsen og  

 eksamensbekendtgørelsen når skoleundervisningen er gennemført, og følgende  

 betingelser er opfyldt:
 1)  

 	  

 Eleven skal have  

 opnået karakteren 6 som gennemsnit af alle afsluttende prøvekarakterer og  

 standpunktskarakterer i grundfag, der er gennemført i hovedforløbet.
 2)  

 	  

 Eleven skal have  

 opnået karakteren 6 i hvert enkelt områdefag og specialefag, der er  

 gennemført  

 i hovedforløbet.
 3)  

 	  

 Den afsluttende  

 eksamen (svendeprøven) skal være bestået.
 Stk. 2.  

  

 Hvis  

 betingelserne for udstedelse af skolebevis ikke er opfyldt, udsteder skolen  

 en  

 skolevejledning.
 § 24.  

  

 Praktikvirksomheden udsteder afsluttende praktikerklæring efter reglerne i  

 hovedbekendtgørelsen, når praktiktiden i virksomheden er afsluttet.
Uddannelsesbevis § 25.  

  

 Ved  

 uddannelsens afslutning udsteder det faglige udvalg et uddannelsesbevis til  

 eleven som dokumentation for, at eleven har opnået kompetence som  

 skibsmekaniker, jf. § 1.
 Stk. 2.  

  

 Uddannelsesbeviset udstedes i henhold til hovedbekendtgørelsen og  

 eksamensbekendtgørelsen, når skolebevis er udstedt, uddannelsens  

 søfartsmæssige  

 del er gennemført med tilfredsstillende resultat og afsluttende  

 praktikerklæring(er) for praktikuddannelsen er udstedt.
 Stk. 3.  

  

 Til elever, der  

 har fået udstedt skolebevis og afsluttende praktikerklæring for uddannelsens  

 erhvervsuddannelsesdel, men som ikke kan opnå bevis for, at uddannelsens  

 søfartsmæssige del er gennemført tilfredsstillende, udstedes uddannelsesbevis  

 som industrimontør, jf. bekendtgørelse om uddannelsen til skibsmontør.
Kapitel 5 Ikrafttrædelses- og overgangsbestemmelser § 26.  

  

 Bekendtgørelsen træder i kraft den 1. januar 2005.
 Stk. 2.  

  

 Bekendtgørelse  

 nr. 1415 af 22. december 2000 om uddannelsen til skibsmekaniker ophæves, jf.  

 dog stk. 3.
Stk. 3.  

  

 Den i stk. 2  

 nævnte bekendtgørelse finder dog anvendelse for elever, der er begyndt på  

 uddannelsen efter de tidligere regler.
Disse elever kan dog vælge 1 uges  

 valgfri specialefag i stedet for 1 uges valgfag.
 Stk. 4.  

  

 Skolen  

 fastsætter efter samråd med det lokale uddannelsesudvalg eventuelle  

 overgangsordninger for elever, der er begyndt på uddannelsen efter tidligere  

 regler.
