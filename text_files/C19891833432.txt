Til producenter af hasselnødder Råstofafgift af danske hasselnødder Lovændring Ved lov nr. 700 af 22. november 1988 er der sket en ændring af lov om  

 afgift af chokolade- og sukkervarer m.m.
 Det betyder, at der fra 1. marts 1989 skal betales råstofafgift af  

 hasselnødder, der er avlet her i landet, og som er genstand for  

 erhvervsmæssig handel.
 Lovændringen har til formål at ligestille importerede og danske nødder i  

 afgiftsmæssig henseende.
Ikrafttræden Loven træder i kraft den 1. marts 1989.
 Der skal betales afgift af afgiftspligtige varer, som fra dette tidspunkt  

 udleveres fra de registreringspligtige virksomheder.
Afgiftspligtige varer Afgiftspligten omfatter danske hasselnødder og hasselnøddekerner, såvel  

 ubehandlede som behandlede.
Afgiftens størrelse Afgiften udgør for - hasselnøder i skal 6 kr. 25 øre pr. kg - ubehandlede hasselnøddekerner 12 kr. 50 øre pr. kg - behandlede hasselnøddekerner 15 kr. 00 øre pr. kg Afgiften beregnes af varens nettovægt, dvs. varens vægt uden emballage af  

 nogen art.
Registreringspligtige virksomheder Virksomheder, der med henblik på salg avler hasselnødder, skal registreres  

 hos toldvæsenet, hvis salget af afgiftspligtige varer, ekskl. råstofafgift og  

 moms, overstiger 10.000 kr. årligt.
Anmeldelse til registrering skal ske  

 senest den 15. marts 1989. Ved anmeldelsen bruges vedlagte blanket (Q 2).
Opgørelse af den afgiftspligtige mængde Registrerede virksomheder skal opgøre den afgiftspligtige mængde for hver  

 afgiftsperiode (kalendermåneden).
 Opgørelsen foretages på grundlag af udleveringen fra virksomheden af  

 afgiftspligtige varer, der er avlet af virksomheden.
Regnskab Registrerede virksomheder skal føre et regnskab, der kan danne grundlag  

 for opgørelsen af den afgiftspligtige mængde og for kontrollen med afgiftens  

 rigtige betaling.
Regnskabet kan føres i virksomhedens almindelige forretningsregnskab.  

 Afregning af afgift Registrerede virksomheder skal efter udløbet af hver måned og senest den  

 15. i den følgende måned til toldvæsenet angive den afgiftspligtige mængde  

 samt afgiften heraf.
 Angivelsen skal afgives på en særlig blanket, som toldvæsenet sender til  

 virksomheden.
 Afgiften for en måned skal indbetales til toldvæsenet inden udgangen af  

 den følgende måned.
Kontrolbestemmelser Toldvæsenet har ret til at foretage eftersyn i de registreringspligtige  

 virksomheder og til herunder at efterse virksomhedernes regnskaber og  

 varebeholdninger.
Yderligere oplysninger Hvis De har brug for yderligere oplysninger, er De velkommen til at  

 henvende Dem til Deres distriktstoldkammer.
