Bekendtgørelse om fastsættelse af tidspunkt for digital udstedelse af beviser og genberegning af adgangsgivende eksamensresultat I medfør af § 74, stk. 8, i lov om de gymnasiale uddannelser, jf. lovbekendtgørelse nr. 1428 af 28. september 2020, fastsættes:
 § 1. Tidspunktet, fra hvilket de i §§ 49-51 i lov om de gymnasiale uddannelser nævnte beviser udstedes digitalt, fastsættes til den 1. maj 2021.
 § 2. Tidspunktet, fra hvilket der skal ske genberegning af det adgangsgivende eksamensresultat, jf. § 54 i lov om de gymnasiale uddannelser, fastsættes til den 1. maj 2022.
 § 3.  Bekendtgørelsen træder i kraft den 30. april 2021.
 Stk. 2. Bekendtgørelse nr. 1922 af 10. december 2020 om fastsættelse af tidspunkt for digital udstedelse af beviser og genberegning af adgangsgivende eksamensresultat ophæves.
