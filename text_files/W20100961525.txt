Offererstatningslovens § 1, nævnets stillingstagen til, om skaden skyldes en straffelovsovertrædelse, nævnets j.nr. 09-520-13548 I n.j.nr. 09-520-13548 var skadevolder afgået ved døden efter at være blevet påkørt af ansøger:
Politiet indstillede efterforskningen mod ansøger, idet man ikke mente, at ansøger havde handlet strafbart.
Ansøger havde forklaret, at manden pludselig kom ind i bilens lyskegle.
Politiets efterforskning bekræftede ansøgers forklaring, som også viste, at skadevolder havde været meget beruset på påkørselstidspunktet.
Ansøger blev svært lammet efter uheldet.
 Skadevolders forsikringsselskab afslog skadelidtes ansøgning om erstatning og godtgørelse, fordi skadevolder havde været meget beruset, da han gik midt ude på vejen.
Nævnet fandt, at forholdet var omfattet af straffelovens § 249 og dermed af offererstatningsloven, idet den afdøde skadevolder havde handlet uagtsomt og dermed ansvarspådragende ved at opholde sig midt på kørebanen.
Det blev tillige tillagt betydning ved afgørelsen, at ansøger havde pådraget sig en alvorlig personskade.
