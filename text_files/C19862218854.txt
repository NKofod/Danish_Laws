(Til samtlige lærerseminarier,  

 børnehave- og fritidspædagogseminarier,  

 husholdningsseminarier, socialpædagogiske seminarier, håndarbejdsseminarier,  

 amtscentraler, m.fl.) Med skrivelse af 27. juni 1985 fremsendte man herfra en 2-årig aftale om  

 optagelser m.v. af Danmarks Radios radio- og fjernsynsudsendelser til brug  

 inden for undervisning på folkeskole- og gymnasieniveau samt 2-årige kursus  

 til højere forberedelseseksamen, efter at denne med virkning fra  

 undervisningsåret 1985/86 var udvidet til også at omfatte lærerseminarier,  

 børnehave- og fritidspædagogseminarier, husholdningsseminarier,  

 socialpædagogiske seminarier og håndarbejdsseminarier.
I forbindelse med aftalens udløb ultimo juli 1986 har der været ført  

 forhandlinger mellem undervisningsministeriet, Kommunernes Landsforening,  

 Amtsrådsforeningen i Danmark., København og Frederiksberg kommune og COPY-DAN  

 om en forlængelse af aftalen, og der er nu opnået enighed om en 3-årig  

 forlængelse med en enkelt mindre ændring samt en forhøjelse af  

 betalingssatserne, se medfølgende tillægsaftale.
Samtidig er  

 seminarie-aftalen tilsvarende forlænget for samme periode (1. august 1986 -  

 31. juli 1989).
 I ovennævnte skrivelse af 27. juni 1985 meddelte man, at to seminarier  

 (Holbæk seminarium og Københavns Børnehaveseminarium) i undervisningsåret  

 1985/86 skulle indrapportere til COPY-DAN i overensstemmelse med reglerne,  

 jfr. aftalens § 8.
 Med henvisning hertil skal man meddele, at disse 2 seminarier herefter har  

 afsluttet rapporteringen med udløbet af undervisningsåret 1985/86, således at  

 rapporteringen til COPY-DAN for undervisningsåret 1986/87 overtages af  

 Blågård Statsseminarium og Københavns socialpædagogiske seminarium.
 Det bemærkes, at aftalen kun omfatter Danmarks Radios udsendelser, og at  

 der endnu ikke er truffet nogen aftalemæssig ordning med hensyn til betaling  

 for optagelser m.v. af andre udsendelser (regional~ og lokalradioer, private  

 TV-selskaber samt udsendelser fra udenlandske radio- og TV-selskaber, hvorfor  

 seminarier - hvis de foretager optagelser fra disse udsendelser - i givet  

 fald vil kunne blive stillet over for krav om særskilt betaling herfor.
 P.m.v.
 e.b.
Erik Metz eksp.sekr.
 Aftale vedrørende optagelser m.v. af Danmarks Radios radio- og  

 fjernsynsudsendelser til brug inden for undervisning på folkeskole- og  

 gymnasieniveau samt 2-årige kursus til HF.
 Med udløbet af skoleåret 1985/86 (dvs. ultimo juli 1986) er ovennævnte  

 aftale af 21. juni 1984 ophørt.
I denne forbindelse er der mellem aftaleparterne opnået enighed om en  

 3-årig forlængelse (dvs. til ultimo juli 1989) af aftalen på uændrede vilkår,  

 dog således, at bestemmelsen i aftalens § 10, stk. 1, sidste pkt. udgår.
Der  

 vil imidlertid fortsat være mulighed for, at skolerne kan tilmelde sig  

 aftalen i løbet af skoleåret, jfr. § 6, stk. 2, men i så fald ydes der ingen  

 betalingsreduktion, idet der herefter skal betales fuld skoleårs-pris.
 Endvidere forhøjes de i § 9 nævnte satser med 10% i aftaleperioden (1.  

 august 1986 til 31. juli 1989):
Tiltrædes af Kommunernes Landsforening Amtsrådsforeningen Thorkild Simonsen Poul Christensen E.
Krarup Otto Larsen Frederiksberg kommune Direktoratet for Skole- Direktoratet for og biblioteksvæsen Københavns kommunale Poul E.
Jacobsen skolevæsen Ib Glarborg På tilsvarende måde forholdes med hensyn til de 3 tillægsaftaler for  

 seminarier, erhvervsskoler (handelsskoler og tekniske skoler) og  

 amtskommunale enkeltfagskurser.
Undervisningsministeriet COPY-DAN »§ 17-kopier« den 28. august 1986.
