Ombytning af B- til A-anparter - Skattepligt ved ombytning af B-anparter til A-anparter Ligningsrådet blev anmodet om bindende  

 forhåndsbesked om følgende:
Vil en omdannelse af A Holding ApS til et aktieselskab i  

 forbindelse med en forøgelse af indskudskapitalen fra 125.200 kr. til  

 1.252.000 kr. få skattemæssige konsekvenser for A Holding ApS  

 eller dets anpartshavere? Det var oplyst, at A Holding ApS påtænktes  

 omdannet til et aktieselskab.
I denne forbindelse vil indskudskapitalen blive  

 øget fra 125.200 kr. til 1.252.000 kr.
Kapitalforøgelsen var  

 påtænkt gennemført ved udstedelse af fondsaktier på  

 i alt nom. 1.126.800 kr.
Anpartskapitalen i A Holding ApS var opdelt i nom. 15.000  

 kr.
A-anparter og nom. kr. 110.200 B-anparter med en forholdsmæssig  

 stemmeberettigelse pr. stemmeenhed på 20-1.
Det var endvidere oplyst, at B ejede samtlige A-anparter  

 og nom. 8.200 kr.
B-anparter, hvilket svarede til en total stemmeandel  

 på 75,1 pct.
De resterende B-anparter nom. 102.000 kr. var fordelt  

 ligeligt med 34.000 kr. til hver af B's tre børn.
 I henhold til aktieselskabslovens § 67, stk. 1, må  

 en aktie ikke tillægges en stemmeværdi, som overstiger 10 x  

 stemmeværdien af nogen anden aktie af samme størrelse.
Med henblik på opfyldelse af ovennævnte krav i  

 aktieselskabsloven og samtidig undgå forskydning af stemmeandelen  

 mellem anpartshaverne påtænktes det, i forbindelse med omdannelse  

 af A Holding ApS til aktieselskab, at omdanne de B tilhørende  

 B-anparter til A-anparter.
Ved denne omdannelse ville opnås en  

 minimering af forskydningerne i stemmeandelene mellem ejerne.
Forskydningen  

 kunne dog ikke helt undgås, idet B efter den foran skitserede  

 omstrukturering kun ville opnå en stemmeandel på 69,5 pct. mod  

 den eksisterende stemmeandel på 75,1 pct.
Den kommunale ligningsmyndighed tilkendegav, at man ikke  

 fandt, at selve overgangen fra anpartsselskab til aktieselskab havde  

 betydning for den skatteretlige subjektivitet.
De tilkendegav endvidere, at  

 udstedelsen af fondsaktier var uden skatteretlig betydning for selskabet.
Vedrørende de skattemæssige konsekvenser for  

 aktionærerne var det anført, at udstedelsen af fondsaktier  

 normalt ikke afføder skattemæssige konsekvenser for  

 aktionærerne, når fondsaktierne udstedes i præcis samme  

 forhold som aktionærerne i forvejen besad aktier.
Den kommunale  

 ligningsmyndighed havde tilkendegivet, at ombytningen i den foreliggende sag  

 ikke fandtes at bevirke en så væsentlig forrykkelse af aktiernes  

 indbyrdes rettigheder, at den kunne sidestilles med afståelse.
 Der var lagt vægt på, at der ikke i  

 vedtægterne var ændret på aktiernes ret til udbytte, og at  

 forskydningen i stemmeandelene var dikteret af aktieselskabslovens regler,  

 samt at man havde forsøgt at opnå så lille forskydning som  

 mulig.
 Ligningsrådet var enig i det af den kommunale  

 ligningsmyndighed anførte.
