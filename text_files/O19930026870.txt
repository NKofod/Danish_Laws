Resumé I en konkret sag, som Patientklagenævnet (PN) havde afvist som  

 forældet, var det afgørende spørgsmål, om klagen var indgivet inden 2 år  

 "efter det tidspunkt, hvor klageren var eller burde være bekendt med det  

 forhold, der klages over", jf. § 22, stk. 1, i lov om sundhedsvæsenets  

 centralstyrelse.
Klagen, der vedrørte den lægelige behandling af et barn i  

 forbindelse med barnets fødsel i 1977, blev indgivet i 1991, efter at  

 forældrene (klagerne) samme år havde fået aktindsigt i nogle journaler.
Ombudsmanden fandt i modsætning til PN ikke, at klagerne - før  

 læsningen af journalmaterialet - havde haft rimeligt grundlag for at henføre  

 barnets tilstand til fejl eller forsømmelser i forbindelse med barnets  

 fødsel.  

 Efter ombudsmandens opfattelse måtte det imidlertid være en forudsætning for  

 at  

 anerkende en klages rettidighed i en situation som den foreliggende, at den  

 senere viden gav en vis objektiv bestyrkelse af grundlaget for at antage, at  

 der i forbindelse med behandlingen kunne være begået fejl.
Denne forudsætning  

 var efter ombudsmandens opfattelse ikke opfyldt i den konkrete sag. (J. nr.  

 1992-997-420).
Klage til Patientklagenævnet.
Forældelse.
A og B klagede til mig over,  

 at Sundhedsvæsenets Patientklagenævn havde afvist at realitetsbehandle en  

 klage, som A og B havde indgivet til nævnet, fordi sagen efter nævnets  

 opfattelse var forældet.
A og B klagede endvidere over Patientklagenævnets og  

 Sundhedsstyrelsens sagsbehandling.
 A's og B's klage til  

 Patientklagenævnet angik den lægelige behandling på X Sygehus af A's og B's  

 søn  

 C efter hans fødsel den 16. december 1977.
Af sagen fremgik det bl.a.,  

 at C er multi-handicappet, og det var A's og B's opfattelse, at dette i  

 overvejende grad (og måske udelukkende) skyldtes den behandling, han modtog  

 efter fødslen.
Herom anførte A og B i henvendelsen til mig følgende:
 "...
Denne antagelse har vi  

 imidlertid aldrig kunnet finde synderlig meget forståelse for hos én eneste  

 af  

 de mange læger, som vi og (C) igennem årene har været i kontakt med.
Vi er  

 tværtimod så godt som altid blevet mødt med en noget afvisende og skeptisk  

 holdning.
Nogle læger har over for os udtrykt, at det, bortset fra  

 blindheden,  

 var svært at fastslå omfanget og karakteren af de skader, som (C) er belastet  

 af; andre har senere (efter at (C) var begyndt at få krampeanfald, og det var  

 blevet konstateret, at han led af epilepsi i svær grad) ikke vist særlig  

 interesse for at finde ud af den sammenhæng, som skaderne efter vor  

 opfattelse  

 oplagt kan sættes ind i.  

  

 Ingen  

  

 af de  

 læger, vi har talt med, har på noget tidspunkt åbent sagt, at han egentligt  

 fandt det rimeligt og relevant at undersøge fødselsforløbet nærmere for at få  

 enten af- eller bekræftet, hvorvidt der er en direkte sammenhæng mellem vor  

 søns skader og den behandling, han har været udsat for efter fødslen.
Det tog  

 således også adskillige år, før "man" fandt det relevant at  

 undersøge, hvorvidt (C's) hjerne er beskadiget.
Dette til trods for, at alle  

 vidste, at han var blevet født for tidligt og efterfølgende  

 iltbehandlet." Om forholdene i forbindelse  

 med udskrivningen fra X Sygehus anførte A og B bl.a. følgende:
 "...
(C) blev udskrevet d.  

 19-1-78. Umiddelbart inden udskrivningen havde vi en samtale med en læge.
Vi  

 fik at vide, at (C) var normal, bortset fra at der var konstateret nogle  

 øjenforandringer, som var opstået i forbindelse med den langvarige  

 iltbehandling, som havde været nødvendig.
Hvori disse øjenforandringer  

 bestod,  

 og hvad de indebar, kunne vi ikke få nærmere besked om.
At disse  

 øjenforandringer  

 reelt betød øjenskader, som senere skulle ende med, at (C) blev totalt blind,  

 fik vi slet ikke noget klart indtryk af.
Vi opfattede det relativt positive  

 ord: øjen-forandringer som noget forholdsvist uskyldigt og harmløst.
Vi  

 begyndte først at blive en smule mere mistænkelige, da (C) skulle komme til  

 nogle "rutinemæssige" undersøgelser (som det blev udtrykt) på  

 Øjenambulatoriet på X Sygehus i den første tid, efter han var kommet hjem.  

 Heller ikke på Øjenambulatoriet fik vi imidlertid klar besked om, hvad de  

 tiltagende "øjenforandringer" kunne ende med." Ca. et halvt år efter  

 udskrivningen blev det konstateret på Y Kommunehospital, at C var blind.
A og  

 B  

 anførte herom bl.a. følgende:
 "...
Selv om vi nok inderst inde  

 godt vidste, at det ikke stod ret godt til med (C's) syn, kom det alligevel  

 som  

 et chok, at (C) blev erklæret for  

  

 totalt  

  

 blind på  

  

 begge  

  

 øjne, og at der  

  

 intet  

  

 kunne gøres ved dette.
Vi  

 reagerede temmelig voldsomt lige efter meddelelsen (...); vi havde meget  

 svært  

 ved at acceptere og indstille os på, at det på nogen måde skulle kunne være  

 muligt at leve et rimeligt liv som blind.
Vi følte og fik nu bekræftet, at  

 man  

 i sin tid på X Sygehus ikke havde været ærlige og åbne om de skader,  

 iltbehandlingen af (C) kunne medføre.
Vi kunne nu heller ikke tilbageholde  

 vores skuffelse og vrede over ikke at have haft mulighed for at blive  

 inddraget  

 i beslutningsprocesserne, da de kritiske situationer opstod.
Men der var jo  

 intet at stille op.
Sket var sket, og vi kunne jo læse os til, at risikoen  

 for  

 øjenskader var "en omkostning", som man opererede med, når man  

 iltbehandlede for tidligt fødte børn.
..." Om udviklingen de følgende år  

 anførte A og B bl.a. følgende:
 "...
I de følgende år udviklede  

 (C) sig ikke, som det kunne forventes (i hvert fald, hvis man  

  

 ikke  

  

 havde indsigt i det, han reelt  

 havde været igennem efter fødslen), og hans adfærd og livsrytme var stærkt  

 afvigende.
Vi begyndte at spekulere på, om blindheden var den eneste skade,  

 som  

 (C) var belastet af.
Et barn som (C) er imidlertid meget vanskelig at  

 "udrede",  

 og der er igennem tiden blevet stillet en række forskellige diagnoser på ham;  

 han er således blevet vurderet og opfattet på flere forskellige måder i  

 årenes  

 løb.
 I de første år gav næsten  

 alle de "eksperter", der observerede (C), udtryk for, at den  

 manglende/forkerte  

 udvikling, såvel i åndelig som fysisk henseende, skulle/kunne forstås som en  

 uheldig konsekvens af hans synshandicap.
Efter yderligere et stykke  

 tid, blev (C's) udvikling kaldt for problematisk, og den antagelse opstod, at  

 problemet med (C's) udvikling mere eller mindre kunne ses som en konsekvens  

 af,  

 at forældrene ligefrem havde trukket sig ud af omsorgen for deres barn, som  

 det  

 blev udtrykt (vi har først for nylig fået aktindsigt og er derved blevet  

 bekendt med den beskrevne antagelse!). Der skete altså i denne periode (uden  

 at  

 forældrene var vidende derom) en stiltiende sammenkædning mellem (C's)  

 "uheldige" udvikling og den "uheldige" omstændighed, at  

 forældrene ikke varetog barnets tarv! Forældrenes manglende accept af og  

 interesse for deres barn blev således gjort til  

  

 hoved  

  

 problemet.
Det var ikke (C), men forældrene, der primært var  

 noget galt med, mente "man".
Efter at familien var flyttet  

 til (Z-by) (i begyndelsen af 1984), og (C) var begyndt at gå i specialskole,  

 fik han nogle voldsomme krampeanfald, hvor han i bevidstløs tilstand blev  

 kørt  

 til (Æ-by) Sygehus.
Det blev konstateret, at (C) led af epilepsi.
Han blev et  

 stykke tid efter sat i medicinsk behandling, hvilket med tiden  

 "rettede" ham, og krampeanfaldene ophørte efterhånden.
Samtidig ændrede han adfærd.  

 Han kunne/kan stadig have perioder, hvor han lå/ligger og ruller, undertiden  

 med hænderne for ørerne; men det blev/er nu også i disse situationer muligt  

 at  

 fange hans opmærksomhed og komme i kontakt med ham.
Han var/er nu ikke  

 længere  

 totalt fraværende, som han kunne være tidligere.
Det slog os nu, at hans  

 tidligere dårlige perioder, hvor han var umulig at komme i kontakt med, og  

 hvor  

 han undertiden hverken ville spise, drikke eller på WC, med langt større  

 rimelighed kunne opfattes som et udslag af egentlige hjernemæssige  

 forstyrrelser i stedet for, som det havde været tilfældet, som et symptom på  

 autisme udviklet p.g.a. uheldige miljømæssige forhold.
De beskrevne hændelser fik os  

 mere og mere til at tænke på, at (C) måtte være svært hjerneskadet, og at det  

 i  

 virkeligheden var forklaringen på hans manglende udvikling og hans afvigende  

 adfærd, og hvis han var hjerneskadet, måtte der jo kunne findes en årsag  

 hertil.
Men her mødte vi som tidligere nævnt en del modgang hos de læger, vi  

 kom i kontakt med.
 ...
Fra det tidspunkt, hvor vi  

 efter et ophold på (Ø-skolen) fik at vide, at (C) var inde i en problematisk  

 psykisk udvikling, fordi han, som man udtrykte det, ikke var blevet  

 stimuleret  

 rigtigt eller tilstrækkeligt, har vi været tynget af skyldfølelser og  

 selvbebrejdelser.
Med tiden (ikke mindst efter at det blev konstateret, at  

 (C)  

 lider af epilepsi), begyndte vi imidlertid mere og mere at spekulere på, om  

 det  

 nu også var helt rimeligt at vende alle bebrejdelserne indad.
Spørgsmål om  

 skyld og ansvar har været drøftet mange gange, men vi er hver gang endt med  

 at  

 holde fast ved troen på, at de læger, der i sin tid traf beslutningerne og  

 bestemte, hvilken behandling (C) skulle udsættes for, havde gjort, hvad de  

 magtede, og hvad de havde følt, var det rigtige.
Vi har således indtil for  

 nylig haft den opfattelse, at lægerne gjorde det optimale for vort barn.
At  

 selve behandlingsformen og det tekniske apparatur indebar nogle risici, var  

 vi  

 godt klar over, det var så bare uheldigt, at netop vores barn blev skadet.
Vi  

 har således haft den opfattelse, at de pågældende læger ikke på nogen måde  

 havde mulighed for at forudse de skader, som senere skulle vise sig hos (C).  

 Det var derfor svært (og måske urimeligt) direkte at placere ansvaret på de  

 involverede læger.
 ...
 En række omstændigheder  

 gjorde, at der i begyndelsen af dette år hos os opstod et stærkt behov  

 for/ønske om at få nærmere indsigt i, hvad der egentlig skete under og efter  

 (C's) fødsel.
I efteråret 90 viste DR en  

 for os tankevækkende udsendelse med titlen: På grænsen til liv.  

 Fjernsynsudsendelsen  

 handlede om en lille pige, der var født for tidligt, og som efterfølgende  

 svævede mellem liv og død (ligesom (C) havde gjort det). Pigen overlevede  

 ikke;  

 men hvis hun havde gjort det, ville det have indebåret store risici for  

 alvorlige skader.
Vi fik i løbet af udsendelsen et indblik i, hvordan  

 iltbehandlingen af for tidligt fødte børn foregik (vi fik kun en meget  

 begrænset indsigt i det, der skete under behandlingen af (C) dengang).
Udsendelsen både overraskede  

 og chokerede os.
I dette tilfælde var forældrene meget mere med i forløbet  

 end  

 vi havde været.
..." A og B anførte videre, at de  

 den 20. december 1990 deltog i et møde på Z-by rådhus, der endte med, at A og  

 B  

 underskrev en erklæring om samtykke til, at C blev anbragt i en  

 døgninstitution.
På baggrund af disse begivenheder besluttede A og B at  

 foretage en nærmere undersøgelse af myndighedernes hidtidige behandling af C,  

 og anmodede derfor om aktindsigt i A's, B's og C's sager hos de involverede  

 myndigheder og institutioner.
A og B anførte herom følgende:
 "...
 I løbet af de første måneder  

 af 1991 lykkedes det os mod forventning at få kopier af næsten alle  

 journaler,  

 også af de journaler, der blev affattet i forbindelse med (C's) fødsel og den  

 efterfølgende behandling.
Den indsigt, som vi herved  

 har fået, er den direkte anledning til vor henvendelse til  

 Patientklagenævnet.  

 Vi er således ikke blot blevet bestyrket i vor opfattelse af, at de skader,  

 vor  

 søn er belastet af, kan føres tilbage til perioden omkring fødslen - vi føler  

 os også foranlediget til på (C's) og egne vegne at rette en direkte klage  

 over  

 den behandling, (C) og vi blev udsat for i sin tid på (X) Sygehus.
Vi føler  

 os  

 på en måde ført bag lyset igennem de sidste 13 år og opfatter dette som en  

 særdeles skærpende omstændighed.
Vi fik således aldrig informationer om, hvad  

 der i virkeligheden foregik; det er først i dag, at vi har fået et vist  

 indblik  

 i, hvad der skete.
Dette er årsagen til, at vi først nu - så mange år efter  

 at  

 begivenhederne fandt sted - rejser denne klagesag.
..." I et brev af 17. september  

 1991 til Sundhedsvæsenets Patientklagenævn, som A og B den følgende dag  

 sendte  

 til embedslæge D, indgav A og B klage over den lægelige behandling af C.  

 Patientklagenævnet returnerede den 11. oktober 1991 brevet til  

 Embedslægeinstitutionen for Å Amt og anmodede embedslægeinstitutionen om at  

 være A og B behjælpelig med at konkretisere klagepunkterne i den indgivne  

 klage.
Konkretiseringen blev foretaget i skrivelser af 4. og 6. november  

 1991,  

 som A og B indsendte til Patientklagenævnet den 8. november 1991. I  

 skrivelsen  

 af 6. november 1991 var bl.a. anført følgende:
 "...
 1. Der klages over selve fødselsforløbet og den efterfølgende  

 iltbehandling, jfr. de i klageskrivelsen side 10-15 indeholdte specifikke  

 spørgsmål.
 Klagerne ønsker desuden  

 specifikt vurderet, hvorvidt den obstetriske kontrol af (A) var sufficient,  

 således at man kunne have undgået forløsningen ved det akutte kejsersnit med  

 deraf følgende reaktioner for barnet.
Ligeledes bedes  

 Sundhedsvæsenets Patientklagenævn vurdere, hvorvidt der er sket en  

 fejlbehandling  

 i tilslutning til barnets efterbehandling umiddelbart efter fødslen.
Familien  

 præciserer, at man er af den opfattelse, at der gik for lang tid, fra barnet  

 var født, til man instituerede en mere intensiv behandling i kuvøse.
Der skal  

 her henvises til en diskrepans mellem barnets tilstand umiddelbart efter  

 fødslen og APGAR scoren i tilslutning til tilstanden lige efter fødslen.
Man  

 ønsker således en vurdering af, hvorvidt der er sket en fejlbehandling på  

 præmaturafdelingen og senere på børneafdelingen og intensivafdelingen.
..." I en skrivelse af 6. december  

 1991 til A og B anførte Patientklagenævnet bl.a. følgende:
 "...
 De anfører i Deres brev af  

 17. september 1991 til Patientklagenævnet, at De først i løbet af 1991 har  

 fået  

 indsigt i det journalmateriale, som udgør grundlaget for klagen.
Det fremgår desuden af det  

 meget udførlige sagsmateriale, som De har fremsendt, at De i mange år har  

 forholdt Dem kritisk ikke mindst til årsagen til Deres søns sygdom og  

 behandling.
På denne baggrund bedes De til brug for nævnets afgørelse af, om  

 sagen er forældet, oplyse, hvilke nye oplysninger De har modtaget i 1991, som  

 danner grundlag for, at De nu - i modsætning til perioden 1977-89 - mener, at  

 der er grundlag for at klage.
Det vil desuden være af  

 betydning, hvis De kort resumerer hvilke særlige grunde, der efter Deres  

 opfattelse taler for at se bort fra fristen på 2 år." A og B svarede i brev af 10.  

 december 1991, hvori de bl.a. anførtes følgende:
 "...
 Den direkte og egentlige årsag til vor klagesag er, at vi i begyndelsen  

 af 1991 igennem journalkopier fik indsigt i nogle forhold, som vi ikke  

 tidligere havde været bekendt med.
 Efter telefonisk og skriftlig  

 anmodning om aktindsigt modtog vi 1) et brev (dateret 16. januar 1991) med  

 kopi  

 af journal-notaterne (efter godkendelse ved professor ...) fra (C's)  

 indlæggelse på børneafdelingen på (X) Sygehus i perioden 16-12-77 - 19-1-78,  

 2)  

 et brev (dateret 22. jan. 1991) med kopi af moder- og barnejournal (efter  

 godkendelse af professor ...) fra (A's og C's) indlæggelse på  

 gynækologisk-obstetrisk afdeling på (X) Sygehus.
Disse journalkopier indeholdt  

 nogle for os  

  

 helt nye og særdeles  

 tankevækkende oplysninger om fødselsforløbet og den efterfølgende  

 iltbehandling  

 af (C).  

  

 Vi oplevede således, at vi hverken dengang eller siden var blevet  

 fuldt informeret om det, der i virkeligheden foregik/var foregået, mens (C)  

 svævede mellem liv og død.
Dette anser vi som en  

  

 særdeles skærpende  

  

 omstændighed.
Vi har af gode grunde ikke  

 haft mulighed for at klage over forhold, vi ikke har været bekendt med.
En  

 væsentlig del af de oplysninger, som er indeholdt i journalnotaterne, har  

 efter  

 vor opfattelse bevidst været tilbageholdt.
Vi mener derfor, at vi holder os  

 inden for klagefristen, idet vi jo klager over forhold, som vi først er  

 blevet  

 bekendt med i 1991." Patientklagenævnet meddelte A  

 og B i en skrivelse af 6. januar 1992, at sagen var blevet sendt til  

 udtalelse  

 i Sundhedsstyrelsen med henblik på en vurdering af forældelsesspørgsmålet.
Af  

 skrivelsen fremgik bl.a. følgende:
 "...
Patientklagenævnet finder  

 imidlertid ikke umiddelbart, at Deres brev indeholder sådanne nye  

 oplysninger,  

 som har kunnet være bestemmende for Deres beslutning om at klage nu og ikke  

 på  

 et tidligere tidspunkt.
Patientklagenævnet har herved lagt vægt på, at det  

 fremgår af det store materiale, De har fremsendt, at Deres holdning gennem  

 årene har været så kritisk, at der, uanset at De ikke havde adgang til  

 journalerne,  

 set fra Deres synspunkt havde været grundlag for en klage på et langt  

 tidligere  

 tidspunkt.
..." I et brev af 8. januar 1992  

 til Patientklagenævnet uddybede A og B deres opfattelse af  

 forældelsesspørgsmålet.  

 A og B anførte bl.a. følgende:
 "...
Vi har igennem årene først og  

 fremmest været kritisk indstillet over for  

  

 den  

 tekniske behandlingsmetode.  

  

 Vi har således (i vores "naivitet")  

 troet, at (C) er blevet skadet p.g.a., at behandlingsformen i sig selv var  

 for  

 dårlig og indebar store og uforudsigelige risicimomenter.
Vi har følt os  

 overbeviste om, at vor søn ved en uheldig tilfældighed - og p.g.a. selve  

 behandlingsmetodens utilstrækkelighed - er et af de få "kuvøsebørn"  

 (heldigvis), som det ikke lykkedes at få til at overleve uden varige og meget  

 alvorlige skader, selv om (hvilket vi troede) lægerne havde gjort deres  

 bedste  

 og fulgt alle forskrifter og procedurer til punkt og prikke samt anlagt de  

 efter omstændighederne bedst mulige skøn.
Dette indtryk fik vi jo netop i sin  

 tid under udskrivningssamtalen på (X) Sygehus.
 Der er for os et meget stort  

 spring fra at have en (sund) kritisk indstilling til en teknisk  

 behandlingsmetode  

 (der i øvrigt var årsag til, at mange liv nu blev reddet, som før - inden  

 metoden blev taget i anvendelse - ville være gået tabt) - og til direkte at  

 anklage de læger, som vi (inden vi fik journalindsigt) troede havde gjort  

 deres  

 bedste.
 Dette er en af de  

 væsentligste grunde til, at vi ikke har klaget hidtil.
Efter at vi i begyndelsen af  

 1991 fik den omtalte journalindsigt, gik det imidlertid på chokerende vis op  

 for os, at lægerne tilsyneladende ikke havde gjort deres bedste, og at den  

 fulde sandhed var blevet holdt skjult for os.
De skader, vor søn er belastet  

 af, som vi tidligere havde set som et uheldigt resultat af den tekniske  

 behandlingsmetodes utilstrækkelighed, og som vi havde troet var  

 uforudsigelige,  

 så vi nu i et helt nyt lys.
Efter vor opfattelse er det således på baggrund  

 af  

 journalnotaterne nærliggende at antage, at (C's) skader i vid udstrækning  

 (hvis  

 ikke 100 %) er en dybt alvorlig konsekvens af manglende omhu, lægelige fejl  

 og  

 forkerte skøn.
..." Sundhedsstyrelsen afgav  

 udtalelse i sagen i en skrivelse af 19. marts 1992. Heri var bl.a. anført  

 følgende:
 "...
De væsentligste forhold, der  

 klages over, nemlig behandlingen af klagernes søn (C) lige efter fødslen, som  

 fandt sted i december 1977, ligger 14 år tilbage.
Det er Sundhedsstyrelsens  

 opfattelse, at klagerne på et langt tidligere tidspunkt har været bekendte  

 med  

 de nu påklagede forhold.
Det fremgår af klageskrivelsen, at klagerne tidligt  

 i  

 forløbet mente, at sønnens skader kunne skyldes for megen og for lidt ilt,  

 men  

 at de aldrig har kunnet finde forståelse hos de læger, de har talt med.  

 Endvidere  

 fremgår det, at (B og A) i 1978, da sønnens blindhed blev konstateret, følte  

 og  

 fik bekræftet, at man på (X) Sygehus ikke havde været ærlige og åbne om de  

 skader, iltbehandlingen kunne medføre.
 At indhente præcise  

 erklæringer i en 14 år gammel sag med et kompliceret behandlingsforløb  

 vurderes  

 herudover af Sundhedsstyrelsen som værende meget vanskeligt.
Endelig finder  

 Sundhedsstyrelsen ikke, at sagen på det foreliggende grundlag vil kunne give  

 grundlag for kritik eller anden sanktion over for personer inden for  

 sundhedsvæsenet." Med skrivelse af 7. april  

 1992 fremsendte Patientklagenævnet Sundhedsstyrelsens udtalelse til A og B.
I  

 skrivelsen meddelte nævnet A og B, at sagen var blevet afvist, fordi den var  

 forældet.
Nævnet anførte bl.a. følgende:
 "...
På baggrund heraf og på  

 baggrund af de øvrige foreliggende oplysninger finder Patientklagenævnet, at  

 Deres klage er forældet, og at der ikke foreligger sådanne særlige grunde,  

 der  

 taler for, at der kan bortses fra forældelsesfristen." I klagen til mig gjorde A og  

 B gældende, at de først ved modtagelsen af journalmaterialet havde haft et  

 rimeligt og reelt grundlag at rejse en klagesag på.
A og B medgav, at det af  

 Sundhedsstyrelsen anførte om, at de på et tidligere tidspunkt havde været  

 klar  

 over, at C's skader skyldtes iltbehandlingen kort efter hans fødsel, ikke var  

 forkert.  

 Men A og B anførte, at de indtil modtagelsen af journalmaterialet var af den  

 opfattelse, at skaderne skyldtes en uforudsigelig og tragisk  

 "bivirkning", der var et resultat af behandlingsmetodens  

 utilstrækkelighed.
 Endvidere klagede A og B  

 over, at Patientklagenævnet og Sundhedsstyrelsen havde taget stilling til  

 sagen  

 uden kendskab til det til A's og B's sagsoplæg hørende bilagsmateriale  

 (journalnotater m.v.) samlet i et ringbind med orange omslag, som A og B  

 havde  

 givet Embedslægeinstitutionen for Å Amt, men som ikke var blevet videresendt  

 til Patientklagenævnet.
 Sundhedsstyrelsen anførte i  

 en udtalelse af 29. maj 1992 i anledning af klagen følgende:
 "...
 Det er fortsat  

 Sundhedsstyrelsens opfattelse, at klagerne på et tidligere tidspunkt var  

 eller  

 burde have været klar over det forhold, der nu, 14 år efter, klages over.
 Baggrunden for, at det af  

 klagerne omtalte "orange ringbind" ikke er rekvireret af  

 Sundhedsstyrelsen, er, at de for klagesagen relevante uddrag af  

 journalmaterialet af klagerne er citeret i det "røde ringbind".  

 Sundhedsstyrelsen har således i forbindelse med vurderingen af sagen  

 "læst  

 det til sagsoplægget hørende dokumentationsmateriale".
..." Patientklagenævnet  

 tilsluttede sig i skrivelse af 26. juni 1992 de af Sundhedsstyrelsen anførte  

 grunde til ikke at antage sagen til behandling.
I et brev af 2. juli 1992  

 fremsatte A og B kommentarer til Patientklagenævnets og Sundhedsstyrelsens  

 udtalelser.
A og B fastholdt deres opfattelse vedrørende  

 forældelsesspørgsmålet.
Angående spørgsmålet om grundlaget for  

 Patientklagenævnets og Sundhedsstyrelsens bedømmelse af sagen anførte A og B  

 følgende:
 "...
Sundhedsstyrelsen har  

  

 ikke  

  

 læst fødselsjournalen, og det er  

 for os uforståeligt, når der gives udtryk for, "at de for klagesagen  

 relevante uddrag af journalmaterialet af klagerne er citeret i det "røde  

 ringbind"". Der forekommer i det "røde ringbind" kun  

  

 få  

  

 egentlige citater fra  

 journalmaterialet, men der forekommer flere henvisninger til selve  

 journalmaterialet, laboratorieskemaerne m.m.
Vi tog det således for givet, at  

 såvel sagsoplæg som bilagsmateriale ville blive læst omhyggeligt og grundigt.  

 Vi har således haft et ikke ringe arbejde med at indsamle, systematisere og  

 ordne det omfattende materiale, og vi kunne ikke forestille os, at  

 Patientklagenævnet/Sundhedsstyrelsen  

 ville afvise sagen uden i det mindste at have læst det til sagsoplægget  

 tilhørende bilags-/dokumentationsmateriale.
Uden at have læst selve  

 journalmaterialet tillader man sig endog at udtale (i skrivelse af 19. marts  

 1992): "Endelig finder Sundhedsstyrelsen ikke, at sagen på det  

 foreliggende grundlag vil kunne give grundlag for kritik eller anden sanktion  

 over for personer inden for sundhedsvæsenet." ..." I en skrivelse til A og B  

 udtalte jeg herefter følgende:
 "Lov nr. 397 af 10. juni  

 1987 om sundhedsvæsenets centralstyrelse m.v. indeholder følgende bestemmelse  

 i  

 § 22, stk. 1:
"Klage skal være  

 indgivet inden 2 år efter det tidspunkt, hvor klageren var eller burde være  

 bekendt  

 med det forhold, der klages over.
Nævnet kan dog se bort fra overskridelse af  

 fristen, hvis særlige grunde taler derfor." I bemærkningerne til det  

 lovforslag, der dannede grundlag for lov om sundhedsvæsenets centralstyrelse  

 m.v. (Folketingstidende 1986/87, tillæg A, spalte  

 1180 f.), var der om denne bestemmelse  

 anført følgende:
"Som noget nyt på dette  

 klageområde er i § 23, stk. 1, indført en forældelsesregel for klagernes  

 indbringelse.
Fristen, der er sat til 2 år, er begrundet dels i  

 efterforskningsmæssige forhold, idet sager, der ligger flere år tilbage,  

 vanskeligt lader sig oplyse, dels i ressourcemæssige forhold.
Efter  

 bestemmelsens formulering, jfr. stk. 2, er både nævnet og sundhedsstyrelsen  

 berettiget til selv at tage ældre sager op.
Det bemærkes, at  

 forældelsesfristen først løber fra det tidspunkt, hvor klageren var eller  

 burde  

 være bekendt med det forhold, der klages over.
Det bemærkes endvidere, at  

 forældelsesreglen alene retter sig imod sagernes forelæggelse for klagenævnet  

 og ikke mod rejsning af eventuelt erstatningskrav mod rette myndighed.
"Jeg har tidligere i en  

 sag, som er gengivet i Folketingets Ombudsmands beretning for 1989, s. 184  

 ff.,  

 fremsat nogle generelle synspunkter om forståelsen af forældelsesfristen.
Jeg  

 anførte bl.a. følgende:
 "Bestemmelsen må efter  

 min opfattelse ses i sammenhæng med et af hovedformålene med at oprette  

 Patientklagenævnet, nemlig at sikre den enkelte borgers retssikkerhed  

 (Folketingstidende 1986/87, tillæg A, sp. 1165).
 Selv om det fremgår  

 udtrykkeligt af bemærkningerne til centralstyrelsesloven, at  

 Patientklagenævnet  

 ikke kan tage stilling til erstatningsspørgsmål, har nævnets udtalelser ofte  

 afgørende betydning for klagere, der mener sig berettiget til erstatning.
 ...
 Det må derfor efter min  

 opfattelse antages, at begyndelsestidspunktet for 2-års fristen for  

 indgivelse  

 af klage til Patientklagenævnet - i mangel af nærmere vejledning i motiverne  

 -  

 må forstås i overensstemmelse med § 2 og § 3 i forældelsesloven af 1908.
Fristen kan således først  

 regnes fra det tidspunkt, hvor klageren (patienten) ved sædvanlig  

 agtpågivenhed  

 må antages at have haft en sådan viden, at han med rimelighed var i stand til  

 at sætte sine gener i forbindelse med en mulig fejlbehandling.
Først på dette  

 tidspunkt har patienten anledning til at indgive en klage til nævnet.
 I de situationer, hvor der  

 ikke hersker tvivl om, at klageren i umiddelbar tilknytning til en given  

 behandling bliver bekendt med, at der muligvis er begået en fejl, vil  

 udgangspunktet for fastlæggelsen af begyndelsestidspunktet for  

 forældelsesfristen være datoen for den behandling, der klages over.
 Såfremt behandlingen først på  

 et senere tidspunkt har vist sig at medføre skadevirkninger, vil klagefristen  

 normalt tidligst begynde at løbe fra skadens konstatering - under  

 forudsætning  

 af, at patienten nu med rimelighed kunne forventes at sætte skaden i  

 forbindelse med den tidligere behandling og eventuelle fejl i forbindelse  

 hermed.
 I situationer som den  

 foreliggende, hvor en klager konstaterer, at en behandling ikke er som  

 forventet,  

 eller der i tilslutning til behandlingen er opstået komplikationer eller  

 gener,  

 f.eks. i form af smerter, kan beregningen af forældelsesfristen give  

 anledning  

 til særlige vanskeligheder.
Man kan ikke i denne  

 situation tage udgangspunktet i behandlingens dato, ligesom forekomsten af  

 gener eller komplikationer ikke altid er afgørende.
Det, at en behandling har  

 vist sig at give komplikationer eller genevirkninger for patienten - eller  

 ikke  

 har medført det forventede resultat - er ikke i sig selv ensbetydende med, at  

 klager med rimelighed bør formode, at der kan være begået fejl.
Fristen kan tidligst begynde  

 at løbe fra det tidspunkt, hvor klageren efter en konkret vurdering havde et  

 rimeligt grundlag for at henføre de konstaterede gener m.v. til en eventuel  

 fejl i forbindelse med den tidligere behandling." Det bemærkes, at  

 forældelsesloven af 1908 ikke finder anvendelse for erstatningskrav omfattet  

 af  

 patientforsikringsloven, der trådte i kraft den 1. juli 1992.  

 Patientforsikringsloven indeholder imidlertid i § 19, stk. 1, en  

 forældelsesregel,  

 der svarer til bestemmelserne i forældelsesloven af 1908.
I den foreliggende sag har De  

 oplyst, at indtil De i begyndelsen af 1991 fik aktindsigt i journalmateriale  

 m.v. angående (C), var De i stigende grad blevet skeptisk med hensyn til, om  

 den behandlingsmetode, som var blevet anvendt under behandlingen af (C) efter  

 hans fødsel, var tilstrækkelig god.
Derimod var det ikke dengang Deres  

 opfattelse, at (C's) tilstand kunne henføres til fejl eller forsømmelser  

 udvist  

 af medicinsk personale.
Den opfattelse har De først fået efter at have læst  

 journalmaterialet.
Sundhedsstyrelsen har til  

 støtte for den opfattelse, at De på et tidligt tidspunkt var bekendt med de  

 påklagede forhold, navnlig henvist til to omstændigheder.
Den ene er, at det  

 nævnes i Deres sagsfremstilling, at De gennem årene ikke har mødt forståelse  

 hos læger for det synspunkt, at (C's) tilstand helt eller delvist kunne  

 henføres til den iltbehandling, som han modtog efter fødslen.
Den anden  

 omstændighed er, at det samme sted nævnes, at da det blev konstateret, at (C)  

 var blind, følte De, at man på (X) Sygehus ikke havde været ærlig og åben  

 over  

 for Dem om de skader, som iltbehandlingen kunne medføre, og at De følte vrede  

 og skuffelse over ikke at være blevet inddraget i beslutningsprocessen  

 dengang.
Disse omstændigheder er  

 imidlertid efter min opfattelse fuldt forenelige med Deres forklaring om, at  

 De  

 indtil modtagelsen af journalmaterialet var kritisk over for den anvendte  

 behandlingsmetode, men ikke havde den opfattelse, at der var begået fejl  

 eller  

 forsømmelser under behandlingen.
Deres opfattelse om, at (C's) tilstand  

 skyldtes iltbehandlingen, indebar således en kritisk bedømmelse af den  

 anvendte  

 behandlingsmetodes egnethed, men gav Dem ikke rimelig anledning til at  

 henføre  

 (C's) tilstand til fejl eller mangel på omhu hos personalet på (X) Sygehus.  

 Deres opfattelse om, at man på sygehuset havde skjult konsekvenserne af  

 iltbehandlingen for Dem, angik den information, som De havde modtaget fra  

 sygehuset; men De havde ikke rimelig grund til at antage, at personalet på  

 sygehuset ikke blot havde undladt at informere Dem tilstrækkeligt om  

 konsekvenserne af iltbehandlingen, men også havde udvist fejl eller  

 forsømmelser i forbindelse med selve behandlingen.
Efter min gennemgang af sagen  

 finder jeg ikke, at der er grundlag for at forkaste Deres forklaring om,  

 hvornår De henførte (C's) tilstand til fejl eller forsømmelser i forbindelse  

 med iltbehandlingen.
Jeg finder heller ikke grundlag for at antage, at De  

 inden  

 læsningen af journalmaterialet var i besiddelse af oplysninger af en sådan  

 art,  

 at De havde et rimeligt grundlag for at henføre (C's) tilstand til fejl eller  

 forsømmelser i forbindelse med behandlingen på (X) Sygehus.
 Efter min opfattelse må det  

 imidlertid i en situation som den foreliggende være en forudsætning for at  

 anerkende, at forældelsesfristen først løber fra et ret sent tidspunkt, hvor  

 klageren fik yderligere oplysninger om behandlingen, at denne senere viden  

 gav  

 en vis objektiv bestyrkelse af grundlaget for at antage, at der i forbindelse  

 med behandlingen kan være begået faglige fejl.
 Ved bedømmelsen af om denne  

 forudsætning er opfyldt i nærværende sag, har jeg inddraget dels selve  

 journalmaterialet m.v. i ringbindet med orange omslag, og dels Deres  

 klageskrivelse til Patientklagenævnet og den hertil hørende sagsfremstilling.
 Ringbindet med orange omslag  

 indeholder efter min opfattelse ikke materiale, der efter en  

 lægmandsbedømmelse  

 bestyrker grundlaget for at antage, at der i forbindelse med behandlingen af  

 (C) kan være sket fejl.
Skrivelsen af 4. november  

 1991 indeholdt en nærmere angivelse af de forhold, som De mener bør  

 undersøges,  

 og af de fejl, som efter Deres opfattelse blev begået under behandlingen.  

 Klagen blev en smule udbygget i skrivelsen af 6. november 1991. Herudover  

 klagede De i disse skrivelser over de forhold i forbindelse med selve  

 fødselsforløbet og den efterfølgende iltbehandling, som er omtalt i de  

 specifikke spørgsmål, der er stillet på s. 10-15 i sagsfremstillingen.
I  

 sagsfremstillingen er bl.a. stillet følgende spørgsmål:
"Hvorfor gik der så lang  

 tid, inden han blev sat i CPAP-behandling? Hvorfor blev han ikke overflyttet  

 direkte til Intensivafd., når hans tilstand var så dårlig? (Det skal her  

 bemærkes, at diagnoserne præmaturitet og RDS stilles umiddelbart efter  

 fødslen  

 (se jordemoderprotokol) - at (C) kort efter fødslen får stigende  

 respirationsproblemer, og at S/B-tallene fra kl. 12-14 viser forværring). Kan  

 (C), i tiden indtil han blev sat i CPAP-behandling, have fået for lidt ilt?  

 Kan  

 det tænkes, at hans hjerne har taget skade, fordi han ikke hurtigt nok blev  

 sat  

 i CPAP-behandling? ...
Er der her tale om en  

 ansvarspådragende fejl, når (C) ligger i 3-4 timer, tilsyneladende uden  

 forskriftsmæssig  

 overvågning med en særdeles høj iltkoncentration? Er det nærliggende at  

 antage,  

 at (C's) blindhed p.g.a. retrolental fibroplasi sandsynligvis stammer fra den  

 ukorrigerede pO2 på omkring 200, som han i 3-4 timer blev udsat for? ...
Var det forsvarligt  

 forsøgsvist at seponere CPAP på trods af, at hans tilstand var temmelig  

 kritisk  

 inden seponeringen? Gik der for mange timer, inden han igen blev lagt i CPAP?  

 Kan det tænkes, at (C) har fået for lidt ilt i disse timer med hjernemæssige  

 skader til følge? ...
Var der tale om en  

 ansvarspådragende fejl, når man besluttede at genoplive (C) ved at anbringe  

 ham  

 i respirator og derefter fortsætte iltbehandlingen uden et informeret  

 samtykke  

 fra forældrene?" Efter min opfattelse må  

 spørgsmålet om, hvorvidt den ovennævnte betingelse er opfyldt, stille sig som  

 meget tvivlsomt for en person, der ikke er læge.
Jeg kan ikke udelukke, at  

 den  

 viden, De har opnået gennem aktindsigten faktisk har bestyrket grundlaget for  

 Deres klage til Patientklagenævnet.
På den anden side kan jeg heller ikke  

 fastslå, at der er sket en objektiv bestyrkelse af grundlaget for at antage,  

 at  

 der i forbindelse med behandlingen af (C) kan være begået faglige fejl.
I denne situation må sagens  

 alder tages i betragtning.
Den behandling, som sagen drejer sig om, blev  

 afsluttet næsten 14 år, før De indgav klagen til Patientklagenævnet.
Udsigten  

 til, at De gennem en klagebehandling på nuværende tidspunkt vil kunne opnå  

 den  

 ønskede afklaring (positivt eller negativt) af, om der er foretaget  

 fejlbehandling, er meget ringe.
Jeg henviser herved til, at det må anses for  

 meget sandsynligt, at de involverede medicinalpersoner på grund af den  

 forløbne  

 tid ikke længere er i stand til at afgive blot nogenlunde detaljerede  

 erklæringer angående behandlingen af (C). Den nævnte forudsætning for ikke at  

 anse forældelse for indtrådt er således efter min opfattelse ikke opfyldt.
På  

 den baggrund kan jeg ikke kritisere, at Sundhedsvæsenets Patientklagenævn har  

 afvist at behandle Deres klage.
 Angående Deres klage over, at  

 Sundhedsstyrelsen og Patientklagenævnet har taget stilling til sagen uden at  

 have gennemgået bilagsmaterialet i ringbindet med orange omslag skal jeg  

 udtale  

 følgende:
 Efter den ulovbestemte  

 grundsætning om sagens oplysning har den myndighed, der har kompetencen til  

 at  

 afgøre sagen, ansvaret for, at sagen er tilstrækkeligt oplyst til, at der kan  

 træffes en forsvarlig afgørelse.
Patientklagenævnet og  

 Sundhedsstyrelsen lagde ved afgørelsen af forældelsesspørgsmålet vægt på, om  

 De  

 forud for modtagelsen af journalmaterialet m.v. var i besiddelse af  

 oplysninger  

 af en sådan art, at De med rimelighed havde grundlag for at henføre (C's)  

 tilstand til fejl eller forsømmelser i forbindelse med behandlingen på (X)  

 Sygehus.
Da ringbindet med orange omslag netop indeholdt journalmaterialet  

 m.v., var et kendskab til dette ringbind ikke nødvendigt for at foretage  

 denne  

 bedømmelse.
 Som nævnt, er det imidlertid  

 min opfattelse, at det i en sag som den foreliggende er en betingelse for  

 ikke  

 at anse klagen for forældet, at den viden, som klageren senere erhvervede,  

 gav  

 en vis objektiv bestyrkelse af grundlaget for at antage, at der kan være  

 begået  

 faglige fejl under behandlingen.
 Som det fremgår, har jeg i  

 den foreliggende sag fundet, at ringbindet med orange omslag ikke indeholder  

 materiale, der efter en lægmandsbedømmelse bestyrker grundlaget for at  

 antage,  

 at der kan være sket en fejlbehandling af (C). Herefter, og da jeg ikke  

 tidligere har gjort Patientklagenævnet bekendt med min opfattelse angående  

 den  

 nævnte forudsætning for at anse klagen for rettidig, har jeg ikke fundet  

 tilstrækkelig  

 anledning til at formulere min opfattelse som en kritik af  

 Patientklagenævnet.
 I udtalelsen af 19. marts  

 1992 anførte Sundhedsstyrelsen, at sagen ikke ville kunne danne grundlag for  

 kritik eller anden sanktion over for personer inden for sundhedsvæsenet.  

 Denne  

 udtalelse blev afgivet alene på grundlag af Deres klageskrivelser og de  

 indsendte bilag, herunder det indsendte ringbind med rødt omslag, som  

 indeholder uddrag af journalmaterialet.
En stillingtagen til, om en  

 sag kan danne grundlag for kritik eller anden sanktion over for personer  

 inden  

 for sundhedsvæsenet, fordrer efter min opfattelse normalt en forholdsvis  

 omhyggelig undersøgelse af sagen, i hvert fald når der som i dette tilfælde  

 er  

 tale om et kompliceret behandlingsforløb.
Da Sundhedsstyrelsen ikke havde  

 kendskab til det samlede relevante journalmateriale og ikke havde indhentet  

 erklæringer fra de pågældende personer inden for sundhedsvæsenet, finder jeg  

 ikke, at styrelsen havde tilstrækkeligt sikkert grundlag for at udtale sig  

 om,  

 hvorvidt sagen kunne danne grundlag for kritik eller anden sanktion.
Den  

 omstændighed, at det i udtalelsen af 19. marts 1992 er anført, at vurderingen  

 er foretaget på det foreliggende grundlag, kan efter min opfattelse ikke føre  

 til et andet resultat.
 Jeg finder det således  

 beklageligt, at Sundhedsstyrelsen har udtalt sig som anført.
 Jeg har gjort  

 Patientklagenævnet og Sundhedsstyrelsen bekendt med min opfattelse, men har  

 ikke fundet anledning til at foretage yderligere.
