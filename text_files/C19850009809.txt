(Til samtlige kommunalbestyrelser) I henhold til lovbekendtgørelse nr. 384 af 22. august 1985 om  

 folkebiblioteker m.v. § 7 a fastsættes efter forhandling med Kommunernes  

 Landsforening og København og Frederiksberg kommuner følgende:
Formål § 1.  Biblioteksplanlægning har til formål at skabe  

 grundlag for lokale, politiske beslutninger og målsætninger af langsigtet og  

 kortsigtet art samt for prioritering af ressourcerne.
Område § 2.  Biblioteksplanen omfatter samme område som  

 budget- og regnskabssystemets konto 3.50.
 Stk. 2.  Planlægning for centralbiblioteksvirksomheden  

 indgår i centralbibliotekskommunens almindelige biblioteksplan.
 Stk. 3.  Planlægning for folkeskolens biblioteker finder  

 sted i henhold til cirkulære nr. 180 af 3. november 1982 om planlægning inden  

 for undervisningsområdet efter skolestyrelseslovens § 35. For så vidt angår  

 Københavns kommune og Frederiksberg kommune indgår planlægningen for  

 folkeskolens biblioteker i disse kommuners planlægning på folkeskoleområdet.
 Stk. 4.  Planlægningen på folkebiblioteksområdet skal  

 koordineres med kommunens øvrige kulturelle virksomhed, med planlægningen på  

 skolebiblioteksområdet samt med den øvrige sektorplanlægning, således at den  

 indgår i kommunens samlede økonomiske og fysiske planlægning.
Indhold § 3.  Biblioteksplanen skal indeholde:
 1. En  sammenfatning  som klart fremstiller  

 planens hovedindhold med fornødne økonomioplysninger, og som opsummerer de  

 problemer, som anses for de væsentligste for kommunalbestyrelsen at tage  

 stilling til.
 2. en basisdel, der udgør grundlaget for  

 sammenfatningen, og som indeholder forudsætningerne for og konsekvenserne af  

 trufne beslutninger.
 Stk. 2.  Basisdelen omfatter:
 a  en statusdel,  der beskriver den eksisterende  

 biblioteksvirksomhed, og som dækker året, hvor planen vedtages, og det  

 nærmest foregående år.
 b  en programdel,  der viser den planlagte virksomhed og service på  

 biblioteksområdet med tilhørende ressourceforbrug for budgetåret og 3  

 budgetoverslagsår i overensstemmelse med de overordnede målsætninger.
 c  en perspektivdel,  der angiver de overordnede målsætninger for  

 området for en periode på 8 år udover programperioden regnet fra en revision,  

 jfr. § 4, stk. 1.
Revision og ajourføring § 4.  Revision af biblioteksplanen skal finde sted een  

 gang inden for hver kommunale valgperiode.
Stk. 2.  Ajourføring af planen foretages, når ændringer  

 i de politiske, økonomiske og faglige forhold betinger det.
Ved ajourføring  

 forstås alene konsekvensrettelser i programdelen som følge af ændringerne  

 samt en afstemning med budget og budgetoverslag.
Temaplanlægning § 5.  Udover den i § 4 nævnte revision og ajourføring  

 kan der gennemføres temaplanlægning, hvor et eller flere områder gøres til  

 genstand for en dyberegående politisk og administrativ behandling.
 Vedtagelse, indsendelse m.v.
 § 6.  Folkebiblioteksplanen udarbejdes første gang  

 senest for programperioden 1987-1990 og indsendes første gang senest 31.  

 december 1986.
Stk. 2.  Den af kommunalbestyrelsen vedtagne  

 biblioteksplan indsendes til ministeriet for kulturelle anliggender,  

 bibliotekstilsynet, Amaliegade 13 B, 1256 København K.
Samtidig med  

 indsendelse til ministeriet sender kommunen planen til amtskommunen og  

 centralbiblioteket til orientering.
 Stk. 3.  Ministeriet genemgår løbende biblioteksplanerne  

 og drager omsorg for, at erfaringer og problemstillinger af almen interesse  

 samles og offentliggøres, således at erfaringerne fra planlægningen  

 nyttiggøres på landsplan.
Ikrafttræden § 7.  Cirkulæret træder i kraft den 1. januar 1986.
