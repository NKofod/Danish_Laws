Betænkning afgivet af Socialudvalget den 6. maj 2004 Betænkning over Forslag til  

 folketingsbeslutning om støttepersoner til gravide stofmisbrugere med henblik  

 på at sikre adækvat social og behandlingsmæssig indsats for den gravide samt  

 bedst mulige betingelser for fosteret [af  

 Villy Søvndal (SF) m.fl. ] 1. Udvalgsarbejdet Beslutningsforslaget blev fremsat den 12. marts 2004 og var til  

 1. behandling den 29. april 2004. Beslutningsforslaget blev efter 1.  

 behandling  

 henvist til behandling i Socialudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et  

  

 mindretal  

  

 i udvalget (V, DF og KF) indstiller beslutningsforslaget  

 til  

  

 forkastelse  

                                                                         .
 Dansk Folkepartis medlemmer af udvalget finder det sympatisk, at  

 Socialistisk Folkeparti fremsætter et forslag, som har det formål at give  

 gravide stofmisbrugere den bedste hjælp.
Dansk Folkeparti mener blot ikke, at en støtte- og kontaktperson  

 er tilstrækkelig i denne sammenhæng.
Dansk Folkeparti mener ganske enkelt, at  

 der  

 bør skabes mulighed for, at gravide misbrugere skal tvangstilbageholdes i  

 behandling  præcis som i Norge.
 Dansk Folkeparti mener ikke, at stofmisbrugere reelt har  

 mulighed for at få tilbudt behandling gennem lov om tilbageholdelse, da  

 amterne  

 har fravalgt at anvende loven.
 Den decentrale beslutningsproces om ikke at implementere loven  

 er efter Dansk Folkepartis opfattelse endt med at blive en svaghed ved loven.
Danmark er et frit land.
Man kan ikke forhindre, at misbrugere  

 skal have frihed til at »gå i hundene«.
Men spørgsmålet er, om det er  

 rimeligt,  

 at man i et frit land tillader børn at blive født med svære hjerneskader,  

 fordi  

 deres mødre er for uansvarlige til at passe på fosteret.
Dansk Folkeparti mener, at en gravid stofmisbruger bør have en  

 forpligtelse til at varetage det kommende barns tarv.
Denne forpligtelse  

 styrkes endvidere af, at der i Danmark er mulighed for abort.
 Hvis kvinden fravælger abort og dermed vælger at føde barnet,  

 bør kvinden også afkræves et minimum af ansvar både under og efter  

 graviditeten.
 På denne baggrund er det vigtigt, at der indføres et  

 tvangstilbageholdelseselement i den gældende lovgivning.
 Dansk Folkeparti mener ikke, at en støtte- og kontaktperson kan  

 »stå alene«, så derfor afviser Dansk Folkeparti dette forslag.
 Et  

  

 andet mindretal  

  

 i  

 udvalget (S, RV og KD) vil stemme hverken for eller imod  

 beslutningsforslaget.
Socialdemokratiets medlemmer af udvalget er meget positive over  

 for tanken om en tilknyttet støtteperson til gravide misbrugere.  

 Socialdemokratiet mener dog, at der allerede er de lovgivningsmæssige rammer  

 for at have det nødvendige udbud af offentlige tilbud om støtteordninger til  

 gravide misbrugere.
Socialdemokratiet mener, at det nok i højere grad handler  

 om lokalpolitisk vilje og økonomi end om lovgivning.
Socialdemokratiet mener heller ikke, at en støtteordning kan stå  

 alene, og skønner, at den som minimum bør hænge sammen med blandt andet  

 støtte  

 fra familieambulatorium m.v.
Derfor vil Socialdemokratiet undlade at stemme i  

 denne sag.
 Et  

  

 tredje mindretal  

  

 i udvalget  

 (SF og EL) indstiller beslutningsforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Else Winther Andersen (V)  

    

 Eva Kjer Hansen (V)  

    

 Flemming Oppfeldt (V)  

    

 Troels Lund Poulsen (V)  

    

 Pia Kristensen (DF)  

    

 Jette Jespersen (DF)  

    

 Charlotte Dyremose (KF)  

  

  nfmd.  

  

    

 Helge Adam Møller (KF)  

    

 Tove Videbæk (KD)  

  

  fmd.  

  

    

 Jette Bergenholz Bautrup (S)  

    

 Grete Schødts (S)  

    

 Jørn Pedersen (S)  

    

 Sandy Brinck (S)  

    

 Lotte Bundsgaard (S)  

    

 Villy Søvndal (SF)  

    

 Margrethe Vestager (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 147 Bilagsnr.
