Betænkning afgivet af Miljø- og Planlægningsudvalget den 26.  

 marts 2003 Betænkning over Forslag til lov om  

 ændring af lov om planlægning (Byomdannelse) miljøministeren (Hans Christian Schmidt)] 1. Ændringsforslag Miljøministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 5. december 2002 og var til 1.  

 behandling den 22. januar 2003. Lovforslaget blev efter 1. behandling henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 8 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 10. september 2002 dette udkast til  

 udvalget, jf. folketingsåret 2001-02, 2. samling, alm. del   bilag 952. Den  

 5. december  

 2002 sendte miljøministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatfirma Mazanti-Andersen,  

 Korsø Jensen & Partnere, Foreningen af Jernskibs- og  

 Maskinbyggerier i Danmark, HTS   Handel, Transport og  

 Serviceerhvervene, Kommunernes Landsforening og Novo Nordisk Engineering A/S.
 Miljøministeren har over for udvalget kommenteret de skriftlige  

 henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Foreningen af Jernskibs- og  

 Maskinbyggerier i Danmark, Kommunernes Landsforening og Miljøplan A/S Samråd Udvalget har stillet 1 spørgsmål til miljøministeren til  

 mundtlig besvarelse.
Ministeren har besvaret spørgsmålet i et samråd med  

 udvalget den 26. marts 2003. Ministeren har efterfølgende sendt udvalget det  

 talepapir, der lå til grund for ministerens besvarelse af spørgsmålet.
Spørgsmål Udvalget har stillet 18 spørgsmål til miljøministeren til  

 skriftlig besvarelse, som denne har besvaret.
3. Udtalelse fra miljøministeren Miljøministeren har over for udvalget tilkendegivet følgende:
 At ministeren vil følge kommunernes anvendelse af de  

 nye regler om byomdannelsesområder.
 At ministeren særligt vil være opmærksom på, hvilke  

 virkninger planlægningen for bebyggelsen og anvendelsen af  

 byomdannelsesområderne har for de tilbageværende erhvervsvirksomheder i  

 områderne.
 At ministeren inden udgangen af folketingsåret 2005-06  

 vil orientere Folketingets Miljø- og Planlægningsudvalg om, hvorledes  

 reglerne  

 har virket.
4. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de af  

 miljøministeren stillede ændringsforslag.
 Dansk Folkepartis medlemmer af udvalget er enige i hensigterne i  

 lovforslaget, bl.a. at kommunerne får medbestemmelse med hensyn til, hvordan  

 de  

 ønsker at udnytte ældre erhvervs- og havneområder.
 Dansk Folkeparti mener, at lovforslaget åbner mulighed for, at  

 udkantsområder kan blive mere attraktive for såvel borgere som virksomheder,  

 og  

 kommunerne får på denne måde en håndsrækning til at komme videre.
Dansk Folkeparti er dog bekymret for, om lovforslaget kan virke  

 uhensigtsmæssigt i de tilfælde, hvor kommunerne ønsker at bruge de nemme  

 løsninger for at få nogle virksomheder til at flytte med baggrund i  

 grænseværdierne for støjgener.
Derfor ønsker Dansk Folkeparti at få en større  

 sikkerhed for, at det ikke bliver en uoverkommelig økonomisk belastning for  

 de  

 virksomheder, der bliver berørt af lovforslaget.
 Dansk Folkeparti er tilfreds med, at der kommer ændringer til  

 lovforslaget med en præcisering af de betingelser, der skal være opfyldt, før  

 der kan planlægges en byomdannelse af områder i kommuneplanen.
Det Radikale Venstres medlem af udvalget finder helt  

 overvejende, at lovforslaget er positivt.
Positivt, fordi det åbner mulighed  

 for at genbruge arealer, der på nuværende tidspunkt har status af erhvervs-,  

 industri- og havneområder, og dermed muliggør opførelse af beboelse på ofte  

 attraktive beliggenheder.
Dette kan give mange kommuner øgede muligheder for  

 at  

 fastholde og tiltrække borgere til kommunen og dermed forhåbentlig være med  

 til  

 at modvirke affolkningen af visse områder i Danmark.
Men specifikt i forhold til ændringer af havneområder finder Det  

 Radikale Venstre det vigtigt, at man i lovgivningen sikrer offentlighedens  

 adgang til disse områder.
Dette, fordi havneområder typisk indeholder det liv  

 og den charme, der gør dem til oplagte udflugtsmål i sig selv.
Derfor er det væsentligt, at man også i udarbejdelsen af  

 konkrete forslag for de enkelte havneområder giver offentligheden uhindret  

 adgang til de områder, som i dag er offentligt tilgængelige.
Havnene skal  

 ikke  

 ende som fremtidens parcelhuskvarterer.
Enhedslistens medlem af udvalget går ikke ind for at afvikle  

 havne.
Grundlæggende mener Enhedslisten, at byerne skal bevare muligheden for  

 at udnytte deres havnefaciliteter, ud fra en betragtning om, at søtransport  

 ofte er mere miljøvenlig end vejtransport, og at det danske vejnet mange  

 steder  

 er overbelastet.
 Enhedslisten går heller ikke ind for, at der etableres  

 serviceerhverv på hver eneste attraktive byggegrund i byerne.
Men Enhedslisten erkender også, at der sker en udvikling, hvor  

 erhvervsområder i byerne bliver forladt, og at udbygningsmulighederne i mange  

 byer er små.
Valget står her mellem at inddrage landbrugsjord eller grønne  

 områder til nye boliger, hvilket sænker byernes kvalitet og indskrænker  

 produktionsmuligheder i landbruget.
Derfor er der god grund til at se nærmere  

 på mulighederne for at bruge erhvervsområder til boligbyggeri, når der ikke  

 længere er erhvervsmæssig eller kun meget lille erhvervsmæssig anvendelse af  

 arealerne, og Enhedslisten vil gerne se på, om man kan lave  

 overgangsordninger,  

 der kan hjælpe processen i gang, så længe det er forsvarligt for de  

 mennesker,  

 der bor og færdes i og omkring et potentielt byudviklingsområde.
Sådan forstod Enhedslisten også intentionen i det oprindelige  

 udkast til lovforslag.
Desværre er et af de vigtigste nye tiltag, som det  

 oprindelige udkast til lovforslag indeholdt, blevet taget ud, nemlig  

 muligheden  

 for bygherrefinansiering eller medfinansiering af infrastrukturanlæg.
En af de store barrierer for kommuner, der skal i gang med at  

 udvikle et nyt stort område, er de store omkostninger til udvikling af  

 infrastruktur.
Derfor var denne del af lovforslaget vigtig, og Enhedslisten  

 vil  

 arbejde for, at det kommer med igen.
Ellers er der faktisk ikke den store  

 pointe i dette lovforslag, da stort set alle elementer kan lade sig gøre i en  

 eller anden form med den eksisterende lovgivning.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

    

  

 miljøministeren,  

  

 tiltrådt af  

  

 udvalget:
Til § 1 1)  

  

 Efter nr. 3 indsættes som nyt  

 nummer:
 »  

 01.  

  

 Efter § 11 c indsættes som ny  

 paragraf:
»  

 § 11 d.  

  

 Et byomdannelsesområde, jf. § 11, stk. 5, nr. 4,  

 skal afgrænses således, at det kun omfatter et område, hvor anvendelsen til  

 miljøbelastende erhvervsformål, havneformål eller lignende aktiviteter i den  

 langt overvejende del af området er ophørt eller under afvikling.  

 «« af et byomdannelsesområde] 2)  

  

 Efter nr. 4 indsættes som nyt  

 nummer:
 »  

 02.  

  

 Efter § 15 indsættes som ny  

 paragraf:
 »  

 § 15 a.  

  

 En lokalplan må kun udlægge støjbelastede arealer  

 til støjfølsom anvendelse, hvis planen med bestemmelser om etablering af  

 afskærmningsforanstaltninger m.v., jf. § 15, stk. 2, nr. 12 og 18, kan sikre  

 den fremtidige anvendelse mod støjgener.
 Stk. 2.  

  

 Lokalplaner, der tilvejebringes for arealer i et område,  

 som i kommuneplanen er fastlagt som et byomdannelsesområde, kan uanset stk. 1  

 udlægge støjbelastede arealer til støjfølsom anvendelse, når  

 kommunalbestyrelsen har sikkerhed for, at støjbelastningen er bragt til ophør  

 i  

 løbet af en periode, der ikke væsentligt overstiger 8 år efter, at den  

 endeligt  

 vedtagne lokalplan er offentliggjort.
Stk. 3.  

  

 I forbindelse med byfornyelse og udvikling af bymæssig  

 bebyggelse, der er af væsentlig betydning for kommunen, og som ligger inden  

 for  

 støjkonsekvensområdet omkring forsvarets øvelsespladser og skyde- og  

 øvelsesområder, kan miljøministeren i særlige tilfælde og efter indhentet  

 udtalelse fra Forsvarsministeriet tillade mindre fravigelser af stk. 1, hvor  

 støjbelastningen ikke væsentligt overstiger LC,DEN 55 dB.  

 «« for nedbringelse af støjbelastningen i et  

 byomdannelsesområde] 3)  

  

 Efter nr. 4 indsættes som nyt  

 nummer:
 »  

 03.  

  

 I  

  

 § 16  

  

 indsættes efter stk. 6 som nyt stykke:
»  

 Stk. 7.  

  

 Redegørelsen til en lokalplan som nævnt i § 15 a,  

 stk. 2, skal indeholde oplysning om, hvordan det sikres, at støjbelastningen  

 bringes til ophør.
En redegørelse, der forudsætter gennemførelse af  

 støjdæmpende foranstaltninger på eksisterende virksomheder, skal indeholde  

 nærmere oplysninger om grundlaget for vurderingen af de enkelte virksomheder,  

 og oplysningerne skal så vidt muligt være tilvejebragt i dialog med  

 virksomhederne.  

 «« til redegørelsen til en lokalplan for et  

 byomdannelsesområde] Bemærkninger Til nr. 1 Den foreslåede bestemmelse fastsætter, at et byomdannelsesområde  

 i kommuneplanen skal afgrænses således, at det kun omfatter et område, hvor  

 anvendelsen til miljøbelastende erhvervsformål, havneformål eller lignende  

 aktiviteter i den langt overvejende del af området er ophørt eller under  

 afvikling.
Kommunalbestyrelsen må således vurdere, om der er så få  

 miljøbelastende virksomheder tilbage i et område, at det kan udlægges som et  

 byomdannelsesområde.
Når der ønskes tilvejebragt en lokalplan for  

 byomdannelsesområdet eller en del af det, skal kommunalbestyrelsen i  

 forbindelse med den detaljerede planlægning for anvendelsen og bebyggelsen af  

 lokalplanområdet tage stilling til, om og hvordan støjproblemerne omkring de  

 tilbageværende virksomheder kan løses.
Til nr. 2 Regler om varetagelse af støjbeskyttelseshensyn i region- og  

 kommuneplanlægningen er med hjemmel i planlovens § 3, stk. 1, fastsat i  

 bekendtgørelse nr. 428 af 2. juni 1999 om supplerende regler i medfør af lov  

 om  

 planlægning (samlebekendtgørelsen).
 I de almindelige bemærkninger til lovforslaget, punkt 3.2.2., er  

 der redegjort for en påtænkt ændring af disse regler og en samtidig  

 supplering  

 af Miljøstyrelsens vejledning om støj fra virksomheder. Ændringerne skal åbne  

 mulighed for en gradvis omdannelse af et byomdannelsesområde, ved at den nye  

 støjfølsomme bebyggelse i en tidsbegrænset periode kan udsættes for en højere  

 støjbelastning, end de sædvanlige vejledende støjgrænser giver mulighed for.
 Under behandlingen af lovforslaget er der fremkommet ønsker om,  

 at betingelserne for overgangsordningen fastsættes i loven, og  

 ændringsforslaget tilsigter at imødekomme disse ønsker.
Ved den som § 15 a, stk. 1,  

    

 foreslåede bestemmelse overføres det gældende planlægningsforbud i  

 samlebekendtgørelsens § 10, for så vidt angår lokalplaner, til loven.
Der  

 foreslås en ændret affattelse i forhold til formuleringen i bekendtgørelsen.  

 Den ændrede affattelse tilsigter en præcisering af forbuddet mod at udlægge  

 støjbelastede arealer til støjfølsom anvendelse.
 Den som § 15 a, stk. 2, foreslåede bestemmelse er en lempelse af  

 planlægningsforbuddet, for så vidt angår tilvejebringelse af lokalplaner for  

 arealer i byomdannelsesområder.
 Den foreslåede § 15 a, stk. 3, svarer til bestemmelsen i  

 samlebekendtgørelsens § 10, stk. 4.
Til nr. 3 Den som § 16, stk. 6, foreslåede bestemmelse fastsætter, at  

 redegørelsen for en lokalplan i et byomdannelsesområde, der udlægger  

 støjbelastede arealer til støjfølsom anvendelse, skal indeholde oplysning om,  

 hvordan støjbelastningen bringes til ophør i løbet af overgangsperioden.
En redegørelse, der forudsætter gennemførelse af støjdæmpende  

 foranstaltninger på eksisterende virksomheder, skal efter forslaget indeholde  

 nærmere oplysninger om grundlaget for vurderingen af de enkelte virksomheder.  

 Bestemmelsen tilsigter at sikre kvaliteten af redegørelsen, og den skal gøre  

 det lettere for virksomhederne og Naturklagenævnet at vurdere, om  

 betingelserne  

 for at tilvejebringe lokalplanen er opfyldt.
Oplysningerne om virksomhederne  

 skal så vidt muligt tilvejebringes i dialog med virksomhederne.
Hvis en  

 virksomhed  

 ikke ønsker at medvirke til en dialog, må kommunen søge at skaffe de  

 nødvendige  

 oplysninger på anden måde.
 Samlebekendtgørelsen vil blive konsekvensændret, således at den  

 kun kommer til at indeholde støjreglerne for regionplanlægningen.
Søren Gade (V)  

    

 Helga Moos (V)  

    

 Eyvind Vesselbo (V)  

  

  fmd.  

  

    

 Jens Vibjerg (V)  

    

 Jørn Dohrmann (DF)  

    

 Freddie H.
Madsen (DF)  

    

 Helle Sjelle (KF)  

    

 Lars Barfoed (KF)  

    

 Mogens Nørgård Pedersen (KRF)  

  

  nfmd.  

  

    

 Inger Bierbaum (S)  

    

 Helge Mortensen (S)  

    

 Pernille Blach Hansen (S)  

    

 Svend Auken (S)  

    

 Torben Hansen (S)  

    

 Jørn Jespersen (SF)  

    

 Elsebeth Gerner Nielsen (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 103 Bilagsnr.
