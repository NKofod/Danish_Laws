Nr LSF 43 Forslag til Lov om egnsudvikling Fremsat af industriministeren (Nils Wilhjelm) den 28. oktober 1987 Vedtaget ved tredjebehandling den 7. april 1988 Lov nr. 221 af 22/04/1988 § 1. Efter reglerne i denne lov kan der ydes bistand til fremme af industriel og anden erhvervsmæssig udvikling i egne af landet, hvor dette må antages at være af væsentlig betydning for befolkningens adgang til at opnå andel i samfundets almindelige økonomiske, sociale og kulturelle fremgang.
§ 2. Administrationen af loven varetages, hvor ikke andet er bestemt, af Egnsudviklingsrådet.
Rådets afgørelser kan ikke indbringes for anden administrativ myndighed.
Stk. 2. Industri- og Handelsstyrelsen fungerer som sekretariat for Rådet.
 § 3. Egnsudviklingsrådet består af en formand og 12 medlemmer.
Rådets formand udpeges af industriministeren, der i øvrigt til medlemmer af Rådet beskikker en repræsentant udpeget af hver af følgende myndigheder og organisationer: Industriministeriet, Finansministeriet, Arbejdsministeriet, Miljøministeriet, Indenrigsministeriet, Industrirådet, Håndværksrådet, Det Danske Handelskammer, Arbejderbevægelsens Erhvervsråd, Kommunernes Landsforening og Amtsrådsforeningen i Danmark.
Endvidere beskikker industriministeren et medlem udpeget af de større regionale udviklingsudvalg som fælles repræsentant.
Stk. 2. Industriministeren beskikker en næstformand blandt Rådets medlemmer.
Stk. 3. Formanden og medlemmerne beskikkes for indtil 3 år ad gangen.
De kan beskikkes i alt 3 gange.
Der beskikkes suppleanter for medlemmerne.
Stk. 4. Industriministeren nedsætter et forretningsudvalg for Rådet bestående af formanden og næstformanden samt indtil 4 andre medlemmer.
Stk. 5. Industriministeren fastsætter forretningsorden for Rådet og dets forretningsudvalg.
I forretningsordenen kan optages bestemmelser om, i hvilket omfang afgørelser i henhold til §§ 6-9 på Rådets vegne kan træffes af forretningsudvalget eller af Industri- og Handelsstyrelsen.
 Stk. 6. Rådet afgiver årligt en beretning om sin virksomhed.
§ 4. Industriministeren fastsætter efter udtalelse fra Egnsudviklingsrådet, i hvilke egne af landet lovens bistandsordninger kan finde anvendelse.
Rådet skal være opmærksom på, om der i andre egne af landet opstår sådanne forhold, at lovens bistandsordninger bør kunne bringes i anvendelse, og i så fald fremsætte forslag herom til ministeren.
Stk. 2. Rådet kan til fremme af lovens formål afgive udtalelser over for institutioner eller personer, ligesom Rådet kan stille forslag til offentlige myndigheder om foranstaltninger, der må anses for påkrævede, for at et område kan udbygges erhvervsmæssigt.
§ 5. Ved ydelsen af bistand skal Egnsudviklingsrådet søge at opnå en lokalisering, der er hensigtsmæssig for erhvervslivet og tilpasset andre udviklingsfremmende foranstaltninger, som det offentlige har eller påtænker iværksat.
Rådet skal endvidere tage hensyn til, om den beliggenhed, der vælges for en virksomhed, er hensigtsmæssig for denne, og om stedet, eventuelt på længere sigt, er egnet for en videregående erhvervsmæssig udvikling.
§ 6. Der kan ydes tilskud til industri- og servicevirksomheders anlægsudgifter.
Tilskud ydes til:
 1) Nyetableringer, herunder filialer og lign.
2) Lokale virksomheders optagelse af ny produktion af væsentligt omfang.
 3) Mindre virksomheders første væsentlige kapacitetsudvidelse.
Stk. 2. Til anlægsudgifter kan henregnes udgifter til undersøgelser, forsøgsvirksomhed, afprøvning og lign.
Stk. 3. Tilskuddet kan ikke overstige 25 pct. af de anlægsudgifter, der er nævnt i stk. 1 og 2.
Stk. 4. I særlig vanskeligt stillede egne af landet kan tilskuddet dog udgøre indtil 35 pct. af de anlægsudgifter, der er nævnt i stk. 1 og 2.
Stk. 5. Tilskud skal tilbagebetales, hvis projektets økonomiske succes betinger det.
De nærmere regler for tilbagebetalingen fastlægges af Egnsudviklingsrådet.
Stk. 6. Hvis en virksomhed, hvortil der er ydet tilskud, ophører, afhændes, udlejes eller tilsidesætter vilkår for tilskuddet inden for en periode af 5 år fra tilskuddets udbetaling, kan det endvidere bestemmes, at tilskuddet helt eller delvis skal tilbagebetales.
§ 7. Kommuner kan opføre erhvervsejendomme til salg eller udleje, når der ydes lån dertil efter stk. 2.
Stk. 2. Der kan ydes lån til kommuner til dækning af udgifterne, herunder grundudgifter, ved opførelse af de erhvervsejendomme, der er nævnt i stk. 1.
Stk. 3. Lånene afdrages over højst 30 år og forrentes med en rente, der er fastsat af industriministeren.
Stk. 4. For lånene skal der stilles en i hvert enkelt tilfælde godkendt sikkerhed.
Stk. 5. Opnås der ved en kommunes salg af en sådan ejendom ikke dækning for den investerede kapital, fordeles det samlede tab mellem staten og kommunen med halvdelen til hver.
 § 8. Der kan ydes tilskud til:
 1) Driften af regionale udviklingsudvalg.
2) Undersøgelser af lokalområders forsyning med infrastruktur af særlig betydning for den erhvervsmæssige udvikling.
3) Undersøgelser af de særlige lokale forudsætninger for erhvervsudvikling.
 4) Udarbejdelse af erhvervsudviklingsprogrammer for lokalområder.
5) Konsulentbistand til vurdering og planlægning af den teknologi, der vil være egnet for en given virksomheds produkter, produktionsproces eller styring, samt til vurdering og planlægning af nødvendig omstilling.
6) Konsulentbistand til planlægning og styring af produktudviklingsprojekter.
7) Konsulentbistand til udarbejdelse af finansieringsoplæg indeholdende budgetter og planer for investeringers gennemførelse.
8) Etablering af virksomhedsklubber og lignende af særlig betydning for lokalområdet.
 § 9. I særlige tilfælde kan der ydes tilskud til:
1) Foranstaltninger af væsentlig betydning for et områdes erhvervsmæssige udvikling med henblik på at tilføre, opretholde eller udvide konkret erhvervsmæssig aktivitet.
2) Etablering af teknologisk infrastruktur af væsentlig betydning for udviklingen af et områdes industri- og servicevirksomheder.
§ 10. Virksomheder, der har modtaget tilskud i henhold til § 6, og virksomheder, der drives fra en erhvervsejendom, som kommunen har opført med statslån i henhold til § 7, er underkastet regnskabsmæssigt og teknisk tilsyn efter Egnsudviklingsrådets nærmere bestemmelse.
Stk. 2. Tilsynet ophører, når lånet eller tilskuddet er tilbagebetalt, eller når forpligtelsen til at tilbagebetale tilskuddet er bortfaldet.
§ 11. Støtte efter loven ydes inden for en ramme, der fastsættes på de årlige finanslove.
Stk. 2. Bevillinger, der ikke er udnyttet, kan overføres til det følgende finansår.
§ 12. Medmindre højere straf er forskyldt efter anden lovgivning, straffes med bøde den, der 1) i forbindelse med en ansøgning om støtte efter loven giver urigtige eller vildledende oplysninger eller fortier oplysninger af betydning for sagens afgørelse, 2) undlader at give oplysninger, der afkræves efter § 10, eller 3) giver urigtige eller vildledende oplysninger om forhold, som den pågældende afkræves oplysning om efter § 10.
§ 13. Industriministeren fastsætter tidspunktet for lovens ikrafttræden.
Stk. 2. Samtidig ophæves lov nr. 88 af 13. marts 1985. Ansøgninger om støtte i henhold til denne lov, der er modtaget i Industri- og Handelsstyrelsen inden den 1. juni 1988, behandles efter de hidtil gældende regler.
Stk. 3. Bestemmelserne i lov nr. 219 af 7. juni 1972 og lov nr. 88 af 13. marts 1985 anvendes fortsat på lån, garantier og tilskud i henhold til de nævnte love.
 § 14. Loven gælder ikke for Grønland.
Oprindeligt fremsat forslag § 1. Efter reglerne i denne lov kan der ydes bistand til fremme af industriel og anden erhvervsmæssig udvikling i egne af landet, hvor dette må antages at være af væsentlig betydning for befolkningens adgang til at opnå andel i samfundets almindelige økonomiske, sociale og kulturelle fremgang.
§ 2. Administrationen af loven varetages, hvor ikke andet er bestemt, af Egnsudviklingsrådet.
Rådets afgørelser kan ikke indbringes for anden administrativ myndighed.
Stk. 2. Industri- og Handelsstyrelsen fungerer som sekretariat for Rådet.
§ 3. Egnsudviklingsrådet består af en formand og 12 medlemmer.
Rådets formand udpeges af industriministeren, der i øvrigt til medlemmer af Rådet beskikker en repræsentant udpeget af hver af følgende myndigheder og organisationer: Industriministeriet, Finansministeriet, Arbejdsministeriet, Miljøministeriet, Indenrigsministeriet, Industrirådet, Håndværksrådet, det Danske Handelskammer, Arbejderbevægelsens Erhvervsråd, Kommunernes Landsforening og Amtsrådsforeningen i Danmark.
Endvidere beskikker industriministeren et medlem udpeget af de større regionale udviklingsudvalg som fælles repræsentant.
Stk. 2. Industriministeren beskikker en næstformand blandt Rådets medlemmer.
Stk. 3. Formanden og medlemmerne beskikkes for indtil 3 år ad gangen.
De kan beskikkes i alt 3 gange.
Der beskikkes suppleanter for medlemmerne.
Stk. 4. Industriministeren nedsætter et forretningsudvalg for Rådet bestående af formanden og næstformanden samt indtil 4 andre medlemmer.
Stk. 5. Industriministeren fastsætter forretningsorden for Rådet og dets forretningsudvalg.
I forretningsordenen kan optages bestemmelser om, i hvilket omfang afgørelser i henhold til §§ 6-9 på Rådets vegne kan træffes af forretningsudvalget eller af Industri- og Handelsstyrelsen.
 Stk. 6. Rådet afgiver årligt en beretning om sin virksomhed.
§ 4. Industriministeren fastsætter efter udtalelse fra Egnsudviklingsrådet, i hvilke egne af landet lovens bistandsordninger kan finde anvendelse.
Rådet skal være opmærksom på, om der i andre egne af landet opstår sådanne forhold, at lovens bistandsordninger bør kunne bringes i anvendelse, og i så fald fremsætte forslag herom til ministeren.
Stk. 2. Rådet kan til fremme af lovens formål afgive udtalelser over for institutioner eller personer, ligesom Rådet kan stille forslag til offentlige myndigheder om foranstaltninger, der må anses for påkrævede for at et område kan udbygges erhvervsmæssigt.
§ 5. Ved ydelsen af bistand skal Egnsudviklingsrådet søge at opnå en lokalisering, der er hensigtsmæssig for erhvervslivet og tilpasset andre udviklingsfremmende foranstaltninger, som det offentlige har eller påtænker iværksat.
Rådet skal endvidere tage hensyn til, om den beliggenhed, der vælges for en virksomhed, er hensigtsmæssig for denne, og om stedet, eventuelt på længere sigt, er egnet for en videregående erhvervsmæssig udvikling.
§ 6. Der kan ydes støtte i form af rentefri ansvarlige lån med en afdragsfri periode til industri- og servicevirksomheders anlægsudgifter.
Støtten ydes til:
 1) Nyetableringer, herunder filialer o.l.
2) Lokale virksomheders optagelse af ny produktion af væsentligt omfang.
 3) Mindre virksomheders første væsentlige kapacitetsudvidelse.
Stk. 2. Til anlægsudgifter kan henregnes udgifter til undersøgelser, forsøgsvirksomhed, afprøvning o.l.
Stk. 3. Støtten kan ikke overstige 25 pct. af de anlægsudgifter, der er nævnt i stk. 1 og 2.
Stk. 4. I særlig vanskeligt stillede egne af landet kan støtten dog udgøre indtil 35 pct. af de anlægsudgifter, der er nævnt i stk. 1 og 2.
Stk. 5. Egnsudviklingsrådet fastlægger de nærmere vilkår for tilbagebetalingen af lån.
Rådet kan helt eller delvist eftergive et lån i tilfælde af projektets manglende succes.
§ 7. Kommuner kan opføre erhvervsejendomme til salg eller udleje, når der ydes lån dertil efter stk. 2.
Stk. 2. Der kan ydes lån til kommuner til dækning af udgifterne, herunder grundudgifter, ved opførelse af de erhvervsejendomme, der er nævnt i stk. 1.
Stk. 3. Lånene afdrages over højst 30 år og forrentes med en rente, der er fastsat af industriministeren.
Stk. 4. For lånene skal der stilles en i hvert enkelt tilfælde godkendt sikkerhed.
Stk. 5. Opnås der ved en kommunes salg af en sådan ejendom ikke dækning for den investerede kapital, fordeles det samlede tab mellem staten og kommunen med halvdelen til hver.
 § 8. Der kan ydes støtte i form af tilskud til:
 1) Driften af regionale udviklingsudvalg.
2) Undersøgelser af lokalområders forsyning med infrastruktur af særlig betydning for den erhvervsmæssige udvikling.
3) Undersøgelser af de særlige lokale forudsætninger for erhvervsudvikling.
 4) Udarbejdelse af erhvervsudviklingsprogrammer for lokalområder.
5) Konsulentbistand til vurdering og planlægning af den teknologi, der vil være egnet for en given virksomheds produkter, produktionsproces eller styring, samt til vurdering og planlægning af nødvendig omstilling.
6) Konsulentbistand til planlægning og styring af produktudviklingsprojekter.
7) Konsulentbistand til udarbejdelse af finansieringsoplæg indeholdende budgetter og planer for investeringers gennemførelse.
8) Etablering af virksomhedsklubber og lignende af særlig betydning for lokalområdet.
 § 9. I særlige tilfælde kan der ydes støtte i form af tilskud til:
1) Foranstaltninger af væsentlig betydning for et områdes erhvervsmæssige udvikling med henblik på at tilføre, opretholde eller udvide konkret erhvervsmæssig aktivitet.
2) Etablering af teknologisk infrastruktur, f.eks. afdelinger af teknologiske videncentre, af væsentlig betydning for den teknologiske udvikling af et områdes industri- og servicevirksomheder.
§ 10. Virksomheder, der har modtaget støtte i henhold til § 6, og virksomheder, der drives fra en erhvervsejendom, som kommunen har opført med statslån i henhold til § 7, er i lånenes løbetid underkastet regnskabsmæssigt og teknisk tilsyn efter Egnsudviklingsrådets nærmere bestemmelse.
§ 11. Støtte efter loven ydes inden for en ramme, der fastsættes på de årlige finanslove.
Stk. 2. Bevillinger, der ikke er udnyttet, kan overføres til det følgende finansår.
§ 12. Medmindre højere straf er forskyldt efter anden lovgivning, straffes med bøde den, der:
1) i forbindelse med en ansøgning om støtte efter loven giver urigtige eller vildledende oplysninger eller fortier oplysninger af betydning for sagens afgørelse, 2) undlader at give oplysninger, der afkræves efter § 10, eller 3) giver urigtige eller vildledende oplysninger om forhold, som den pågældende afkræves oplysning om efter § 10.
§ 13. Industriministeren fastsætter tidspunktet for lovens ikrafttræden.
 Stk. 2. Samtidig ophæves lov nr. 88 af 13. marts 1985.
Stk. 3. Bestemmelserne i lov nr. 219 af 7. juni 1972 og lov nr. 88 af 13. marts 1985 anvendes fortsat på lån, garantier og tilskud i henhold til de nævnte love.
 § 14. Loven gælder ikke for Grønland.
BEMÆRKNINGER TIL LOVFORSLAGET Almindelige bemærkninger Egnsudviklingslovens strukturpolitiske målsætning vil fortsat være at bidrage til udligning af ikke-acceptable forskelle i befolkningens levevilkår i landets forskellige egne.
Som middel hertil anvendes bistand til fremme af industriel og anden erhvervsmæssig udvikling.
Siden gennemførelsen af den første egnsudviklingslov i 1958 er der ved senere lovændringer sket en udbygning, modernisering og tilpasning af egnsudviklingsordningen til den stedfundne udvikling i de almindelige økonomiske vilkår for erhvervsmæssig virksomhed her i landet.
Egnsudviklingsordningen har i den forløbne tid medvirket væsentligt til den erhvervsmæssige udligning, der er sket mellem de forskellige dele af landet.
Ordningen må derfor siges at have levet op til sit formål.
Danmark er blevet mindre »skævt«.  

 Udover egnsudviklingsordningen har naturligvis også andre faktorer trukket i samme retning.
Målet er imidlertid endnu ikke opfyldt.
Egnsudviklingsområdernes afgrænsning er flere gange - senest i indeværende år - ændret for at sikre, at lovens bistandsmuligheder kommer de svagest udviklede egne af landet til gode.
Egnsudviklingsområdernes afgrænsning fastsættes normalt for 5 år ad gangen, idet det ellers kan være vanskeligt at træffe langsigtede dispositioner og således i fuldt omfang udnytte fordelene ved et områdes egnsudviklingsmæssige status.
Inden for 5-års perioderne følger Egnsudviklingsrådet løbende, om der uden for egnsudviklingsområderne skulle opstå sådanne forhold - f.eks. på grund af en dominerende industri i tilbagegang - at et område bør søges inddraget som egnsudviklingsområde. - Forslag herom skal forelægges EF-Kommissionen til godkendelse.
Ved den seneste etapevise ændring vil egnsudviklingsområdernes størrelse i 1990 være reduceret fra de nuværende 24 pct. til 20 pct. af landets samlede befolkning.
Af den i forbindelse med denne ændring foretagne opgørelse over udviklingsniveauet efter forskellige kriterier (beskæftigelse, indkomstniveau, aldersfordeling samt serviceerhvervenes og fremstillingserhvervenes betydning) fremgik det, at der stadig er klare forskelle mellem områderne, som gør en fortsat egnsudviklingsbistand til de svageste områder velbegrundet.
Den hidtidige egnsudviklingsbistand har ydet et betydningsfuldt bidrag til at fremme også den teknologiske udvikling i dansk industri.
Der er ydet egnsudviklingsbistand til etablering af nye og teknisk avancerede produktioner og til anskaffelse af teknologisk avanceret produktionsudstyr i mange virksomheder.
Lovforslaget tager sigte på at modernisere egnsudviklingsordningen, bl.a. ved at forstærke egnsudviklingspolitikkens teknologiske dimension.
Teknologisk udvikling skal naturligvis ikke være et hovedsigte med egnsudviklingsordningen, men et middel, der kan medvirke væsentligt til opfyldelse af målet med ordningen, som er at skabe en mere ligelig erhvervsmæssig udvikling i landets geografiske områder.
Hovedvægten i egnsudviklingsordningen har hidtil været lagt på støtte til virksomhedernes anlægsfinansiering.
Med de seneste års udvikling på kapitalmarkedet, der har resulteret i en relativt lav rente og en øget interesse for at investere i produktionsvirksomheder, vil eksisterende virksomheder med lovende anlægsinvesteringsprojekter, der kan sandsynliggøre et afkast i løbet af kort tid, kunne opnå den fornødne finansiering på det private kapitalmarked.
Der vil dog fortsat være behov for offentlig støtte til virksomhedernes anlægsfinansiering især i forbindelse med nyetableringer, optagelse af ny produktion og mindre virksomheders kapacitetsudvidelser, efter at indkøringsfasen er overstået.
En sådan støtte bør imidlertid tilbagebetales i takt med, at virksomhederne opnår et passende overskud og en rimelig likviditet.
Lovforslaget begrænser derfor støtten til virksomheders anlægsinvesteringer til de nævnte tilfælde.
Støtten bevarer i realiteten sin karakter af tilskud, idet lånene er rentefri og først skal tilbagebetales i takt med, at virksomhederne opnår et passende overskud og en rimelig likviditet, ligesom lånene helt eller delvist kan nedskrives uden modydelse i tilfælde af projektets manglende succes.
Men for at gennemføre princippet om betinget tilbagebetalingspligt på den mest hensigtsmæssige måde ændres støtteformen fra tilskud til rentefri ansvarlige lån med en afdragsfri periode.
Denne støtteform vil ligesom tilskud gennem sin risikovillighed forøge virksomhedernes kreditværdighed på det private kapitalmarked.
Til de nævnte projekter vil Rådet endvidere kunne yde lån gennem genudlåning af de globallån, der optages i Den Europæiske Investeringsbank til egnsudviklingsformål.
Lånene genudlånes af Egnsudviklingsrådet til en rente af for tiden 7 1/2 pct. p.a. og med en afdragstid på 7 år efter 3 års afdragsfrihed.
Herudover foreslås det at bevare Egnsudviklingsrådets adgang til at yde lån til kommuner til opførelse af erhvervsejendomme til salg eller udlejning til virksomheder, der kan tilføre den pågældende egn særlige udviklingsmuligheder og nye arbejdspladser.
Lånene dækker normalt 75 pct. af anlægsudgifterne, mens kommunen betaler de resterende 25 pct.
Renten er for tiden 7 pct. p.a.
Ejendommen udlejes - sædvanligvis med en gensidig uopsigelighed på 10 år - til en husleje, der dækker finansieringsomkostningerne.
Det er således en likviditetsmæssig meget gunstig løsning på virksomhedens lokalebehov.
Lejeren har køberet til ejendommen i uopsigelighedsperioden, og den sælges som regel til virksomheden efter en kortere eller længere periode.
Den foreslåede begrænsning af støtten til virksomheders anlægsinvesteringer tilsigter ikke nogen reduktion af det nuværende samlede niveau for egnsudviklingsbistanden.
Formålet er alene at indføre flere dimensioner og mere dynamik i ordningen.
Det foreslås derfor, at den eksisterende adgang til at yde tilskud til undersøgelser og analyser udvides, og at der åbnes adgang til at yde tilskud til specielle former for rådgivningsbistand.
Endvidere foreslås det, at der i særlige tilfælde skal kunne ydes tilskud til etablering af teknologisk infrastruktur af væsentlig betydning for et områdes erhvervsudvikling.
Bistanden kan ydes som et supplement til teknologi- og eksportfremmeordningerne, når dette ud fra en egnsudviklingsmæssig betragtning skønnes at være af betydning.
Bistanden kan endvidere ydes til initiativer, der falder uden for disse ordningers målgrupper, men som kan få en væsentlig egnsudviklingsmæssig effekt.
Administrationen af egnsudviklingsbistanden vil blive snævert koordineret med administrationen af teknologi- og eksportfremmeordningerne.
Den gældende lov har fra tidligere egnsudviklingslove overtaget en ordning vedrørende tilskud til virksomheders og deres nøglemedarbejderes flytteomkostninger.
Denne ordning har i en årrække kun yderst sjældent været anvendt og foreslås nu ophævet.
 Bortset herfra videreføres lovens bestemmelser stort set uændret, jf.
 bemærkningerne i det følgende vedrørende de enkelte bestemmelser.
Egnsudviklingsrådet vil fortsat følge udviklingen med henblik på løbende at tilpasse lovens administration bl.a. med henblik på at søge uheldige konkurrencemæssige virkninger undgået.
De foreslåede ændringer medfører ikke statsfinansielle konsekvenser, idet de tilbagebetalte beløb vil indgå i ordningen og vil kunne genanvendes af Rådet.
Med uændrede bevillinger til opførelse af erhvervsejendomme (industrihuse) berøres de kommunale budgetter ikke af de foreslåede lovændringer.
De foreslåede lovændringer er anmeldt til EF-Kommissionen, som i henhold til EØF-traktatens artikel 93 skal godkende ordningen i dens nye udformning.
Bemærkninger til lovforslagets enkelte bestemmelser Til §§ 1-2 Forslaget viderefører den den gældende lovs §§ 1-2 bortset fra, at Direktoratet for Egnsudvikling er ændret til Industri- og Handelsstyrelsen som følge af igangværende strukturændringer i Industriministeriet.
Til § 3 Under hensyn til lovforslagets øgede prioritering af iværksættere og visse serviceydelser foreslås det i stk. 1, at Egnsudviklingsrådet udvides med en repræsentant for Håndværksrådet og en repræsentant for Det Danske Handelskammer.
For at sikre en løbende fornyelse af Egnsudviklingsrådet foreslås det i stk. 3, at formandens og medlemmernes funktionsperiode nedsættes fra 4 år til højst 3 år, og at beskikkelse kun kan finde sted 3 gange.
Beskikkelsen vil normalt ske for 3 år ad gangen; men det kan bl.a. i tilfælde, hvor et medlem afgår i utide, være hensigtsmæssigt at fastsætte en lidt kortere periode, der udløber på samme dato som de øvrige medlemmers funktionsperiode.
Endelig foreslås ophævelse af den hidtidige adgang i stk. 5 til forelæggelse for industriministeren af sager, til hvis afgørelse der er knyttet betydelige økonomiske konsekvenser, herunder særlig økonomisk risiko.
Adgangen hertil har kun yderst sjældent været benyttet, og det forekommer hensigtsmæssigt at ophæve den.
Til §§ 4-5 Forslaget viderefører bestemmelserne i den gældende lovs § 5, idet den gældende lovs § 4 er udgået som følge af de igangværende strukturændringer i Industriministeriet.
Til § 6 Paragraffen indskrænker hjemmelen til at yde bistand til virksomheders anlægsinvesteringer, således at almindelige kapacitetsudvidelser, rationaliseringer og produktionsomstillinger ikke længere kan støttes.
Samtidig indføres tilbagebetalingsprincippet, idet det må anses for rimeligt og hensigtsmæssigt, at der sker en tilbagebetaling af den risikovillige statslige medfinansiering i takt med, at virksomhederne opnår et passende overskud og en rimelig likviditet.
Såvel for virksomhederne som for administrationen er det væsentligt, at tilbagebetalingsprincippet fastlægges efter så enkle og let forståelige regler som muligt.
Det foreslås derfor, at de nærmere vilkår herfor fastlægges af Egnsudviklingsrådet i de enkelte sager i overensstemmelse med principper, som efterhånden vil udmønte sig gennem den administrative praksis, Rådet følger.
Til § 7 Paragraffen er identisk med den gældende lovs § 7.
Til § 8 Paragraffen viderefører den gældende lovs bestemmelse om tilskud til driften af de regionale udviklingsudvalg, men udvider adgangen til at yde tilskud til undersøgelser.
Endvidere åbnes der adgang til at yde tilskud til specielle former for konsulentbistand til fremme af virksomhedernes teknologiske udvikling og deres muligheder for at opnå finansiering gennem det private kapitalmarked samt til skabelse af virksomhedsmiljøer, hvor der kan udveksles erfaringer og tages fællesinitiativer, som kan bidrage til, at virksomhedernes teknologiske niveau og overlevelsesevne øges.
Til § 9 Nummer 1 er identisk med den gældende lovs § 10 bortset fra, at tilsagnsrammen udgår af loven, og at der fremover ikke kan ydes lån til formålet, idet erfaringerne har vist, at en lånefinansiering ikke er realistisk til dette formål.
Nummer 2 åbner adgang til at yde tilskud til etablering af teknologisk infrastruktur, hvor en sådan støtte kan få en væsentlig egnsudviklingsmæssig effekt.
Til §§ 10-12 De foreslåede bestemmelser er en ajourført videreførelse af den gældende lovs §§ 11-13.
Efter 2. behandling den 24. marts 1988 § 1. Efter reglerne i denne lov kan der ydes bistand til fremme af industriel og anden erhvervsmæssig udvikling i egne af landet, hvor dette må antages at være af væsentlig betydning for befolkningens adgang til at opnå andel i samfundets almindelige økonomiske, sociale og kulturelle fremgang.
§ 2. Administrationen af loven varetages, hvor ikke andet er bestemt, af Egnsudviklingsrådet.
Rådets afgørelser kan ikke indbringes for anden administrativ myndighed.
Stk. 2. Industri- og Handelsstyrelsen fungerer som sekretariat for Rådet.
 § 3. Egnsudviklingsrådet består af en formand og 12 medlemmer.
Rådets formand udpeges af industriministeren, der i øvrigt til medlemmer af Rådet beskikker en repræsentant udpeget af hver af følgende myndigheder og organisationer: Industriministeriet, Finansministeriet, Arbejdsministeriet, Miljøministeriet, Indenrigsministeriet, Industrirådet, Håndværksrådet, Det Danske Handelskammer, Arbejderbevægelsens Erhvervsråd, Kommunernes Landsforening og Amtsrådsforeningen i Danmark.
Endvidere beskikker industriministeren et medlem udpeget af de større regionale udviklingsudvalg som fælles repræsentant.
Stk. 2. Industriministeren beskikker en næstformand blandt Rådets medlemmer.
Stk. 3. Formanden og medlemmerne beskikkes for indtil 3 år ad gangen.
De kan beskikkes i alt 3 gange.
Der beskikkes suppleanter for medlemmerne.
Stk. 4. Industriministeren nedsætter et forretningsudvalg for Rådet bestående af formanden og næstformanden samt indtil 4 andre medlemmer.
Stk. 5. Industriministeren fastsætter forretningsorden for Rådet og dets forretningsudvalg.
I forretningsordenen kan optages bestemmelser om, i hvilket omfang afgørelser i henhold til §§ 6-9 på Rådets vegne kan træffes af forretningsudvalget eller af Industri- og Handelsstyrelsen.
 Stk. 6. Rådet afgiver årligt en beretning om sin virksomhed.
§ 4. Industriministeren fastsætter efter udtalelse fra Egnsudviklingsrådet, i hvilke egne af landet lovens bistandsordninger kan finde anvendelse.
Rådet skal være opmærksom på, om der i andre egne af landet opstår sådanne forhold, at lovens bistandsordninger bør kunne bringes i anvendelse, og i så fald fremsætte forslag herom til ministeren.
Stk. 2. Rådet kan til fremme af lovens formål afgive udtalelser over for institutioner eller personer, ligesom Rådet kan stille forslag til offentlige myndigheder om foranstaltninger, der må anses for påkrævede, for at et område kan udbygges erhvervsmæssigt.
§ 5. Ved ydelsen af bistand skal Egnsudviklingsrådet søge at opnå en lokalisering, der er hensigtsmæssig for erhvervslivet og tilpasset andre udviklingsfremmende foranstaltninger, som det offentlige har eller påtænker iværksat.
Rådet skal endvidere tage hensyn til, om den beliggenhed, der vælges for en virksomhed, er hensigtsmæssig for denne, og om stedet, eventuelt på længere sigt, er egnet for en videregående erhvervsmæssig udvikling.
§ 6. Der kan ydes tilskud til industri- og servicevirksomheders anlægsudgifter.
Tilskud ydes til:
 1) Nyetableringer, herunder filialer og lign.
2) Lokale virksomheders optagelse af ny produktion af væsentligt omfang.
 3) Mindre virksomheders første væsentlige kapacitetsudvidelse.
Stk. 2. Til anlægsudgifter kan henregnes udgifter til undersøgelser, forsøgsvirksomhed, afprøvning og lign.
Stk. 3. Tilskuddet kan ikke overstige 25 pct. af de anlægsudgifter, der er nævnt i stk. 1 og 2.
Stk. 4. I særlig vanskeligt stillede egne af landet kan tilskuddet dog udgøre indtil 35 pct. af de anlægsudgifter, der er nævnt i stk. 1 og 2.
Stk. 5. Tilskud skal tilbagebetales, hvis projektets økonomiske succes betinger det.
De nærmere regler for tilbagebetalingen fastlægges af Egnsudviklingsrådet.
Stk. 6. Hvis en virksomhed, hvortil der er ydet tilskud, ophører, afhændes, udlejes eller tilsidesætter vilkår for tilskuddet inden for en periode af 5 år fra tilskuddets udbetaling, kan det endvidere bestemmes, at tilskuddet helt eller delvis skal tilbagebetales.
§ 7. Kommuner kan opføre erhvervsejendomme til salg eller udleje, når der ydes lån dertil efter stk. 2.
Stk. 2. Der kan ydes lån til kommuner til dækning af udgifterne, herunder grundudgifter, ved opførelse af de erhvervsejendomme, der er nævnt i stk. 1.
Stk. 3. Lånene afdrages over højst 30 år og forrentes med en rente, der er fastsat af industriministeren.
Stk. 4. For lånene skal der stilles en i hvert enkelt tilfælde godkendt sikkerhed.
Stk. 5. Opnås der ved en kommunes salg af en sådan ejendom ikke dækning for den investerede kapital, fordeles det samlede tab mellem staten og kommunen med halvdelen til hver.
 § 8. Der kan ydes tilskud til:
 1) Driften af regionale udviklingsudvalg.
2) Undersøgelser af lokalområders forsyning med infrastruktur af særlig betydning for den erhvervsmæssige udvikling.
3) Undersøgelser af de særlige lokale forudsætninger for erhvervsudvikling.
 4) Udarbejdelse af erhvervsudviklingsprogrammer for lokalområder.
5) Konsulentbistand til vurdering og planlægning af den teknologi, der vil være egnet for en given virksomheds produkter, produktionsproces eller styring, samt til vurdering og planlægning af nødvendig omstilling.
6) Konsulentbistand til planlægning og styring af produktudviklingsprojekter.
7) Konsulentbistand til udarbejdelse af finansieringsoplæg indeholdende budgetter og planer for investeringers gennemførelse.
8) Etablering af virksomhedsklubber og lignende af særlig betydning for lokalområdet.
 § 9. I særlige tilfælde kan der ydes tilskud til:
1) Foranstaltninger af væsentlig betydning for et områdes erhvervsmæssige udvikling med henblik på at tilføre, opretholde eller udvide konkret erhvervsmæssig aktivitet.
2) Etablering af teknologisk infrastruktur af væsentlig betydning for udviklingen af et områdes industri- og servicevirksomheder.
§ 10. Virksomheder, der har modtaget tilskud i henhold til § 6, og virksomheder, der drives fra en erhvervsejendom, som kommunen har opført med statslån i henhold til § 7, er underkastet regnskabsmæssigt og teknisk tilsyn efter Egnsudviklingsrådets nærmere bestemmelse.
Stk. 2. Tilsynet ophører, når lånet eller tilskuddet er tilbagebetalt, eller når forpligtelsen til at tilbagebetale tilskuddet er bortfaldet.
§ 11. Støtte efter loven ydes inden for en ramme, der fastsættes på de årlige finanslove.
Stk. 2. Bevillinger, der ikke er udnyttet, kan overføres til det følgende finansår.
§ 12. Medmindre højere straf er forskyldt efter anden lovgivning, straffes med bøde den, der 1) i forbindelse med en ansøgning om støtte efter loven giver urigtige eller vildledende oplysninger eller fortier oplysninger af betydning for sagens afgørelse, 2) undlader at give oplysninger, der afkræves efter § 10, eller 3) giver urigtige eller vildledende oplysninger om forhold, som den pågældende afkræves oplysning om efter § 10.
§ 13. Industriministeren fastsætter tidspunktet for lovens ikrafttræden.
 Stk. 2. Samtidig ophæves lov nr. 88 af 13. marts 1985.
Stk. 3. Bestemmelserne i lov nr. 219 af 7. juni 1972 og lov nr. 88 af 13. marts 1985 anvendes fortsat på lån, garantier og tilskud i henhold til de nævnte love.
 § 14. Loven gælder ikke for Grønland.
