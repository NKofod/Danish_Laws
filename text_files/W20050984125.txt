Rådighed  

  afskadigelse fra jobtræning  medlemmets adfærd Ankenævnet har behandlet Deres klage på møde den 10.  

 februar 2005.
Nævnet traf denne A F G Ø R E L S E Nævnet finder ikke grundlag for at fastslå, at De ikke  

 stod til rådighed for arbejdsmarkedet fra den 14. januar 2004.
 Nævnet ændrer derfor direktoratets afgørelse.
 Arbejdsdirektoratet skal tage stilling til, om De skal anses for  

 selvforskyldt ledig efter Deres ophør i jobtræningen pr. 13. januar 2004 og  

 som  

 følge deraf skal gennemgå en karantæne på 3 uger for selvforskyldt ledighed.
B E G R U N D  

 E L S E Begrundelsen for afgørelsen er, at nævnet efter en  

 konkret vurdering af oplysningerne i sagen ikke finder tilstrækkeligt  

 grundlag for  

 at fastslå, at De ikke stod til rådighed for arbejdsmarkedet, da De pr. 13.  

 januar 2004 ophørte i jobtræning på X.
 Nævnet har ved denne vurdering blandt andet lagt vægt på, at De  

 har været ansat i jobtræning som kontorassistent i xx afd. på X fra den 24.  

 november til den 13. januar 2004. De blev afskediget med den begrundelse, at  

 prøvetiden ikke var forløbet tilfredsstillende.
 Det fremgår af arbejdsgiverens udtalelse af 26. maj 2004, at Deres  

 kollegaer havde fundet Deres adfærd besynderlig, idet der tilsyneladende ikke  

 var logik og sammenhæng i Deres udtalelser.
Den ledende lægesekretær havde påpeget over for Dem, at hun ikke  

 ville acceptere nedsættende tale om personer med anden etnisk baggrund.
Denne  

 præcisering var ét ud af fem forhold, der var blevet påpeget.
Der var ikke  

 dokumentation for, at De havde udtalt Dem nedsættende om personer med anden  

 etnisk baggrund.
Det fremgår videre af udtalelsen, at dette punkt ikke havde  

 været lagt til grund for afskedigelsen, men at grunden til afskedigelsen  

 primært  

 havde været Deres besynderlige adfærd - ifølge arbejdsgiveren - og manglende  

 flair for arbejdet.
 Nævnet har desuden lagt vægt på følgende forhold:
  

 	  

 at De har arbejdet som  

 kontorassistent på et bibliotek fra 1978 til begyndelsen af 1999,   

 	  

 at De under Deres  

 ledighed forgæves har forsøgt at komme i gang med uddannelsen til  

 lægesekretær,   

 	  

 at De har givet udtryk  

 for, at De fortsat ønsker en jobtræningsplads inden for området,   

 	  

 at der ifølge  

 arbejdsløshedskassens oplysninger ikke tidligere har været problemer med  

 Deres  

 rådighedsvurderinger, og   

 	  

 at De i 2003 havde to  

 vikariater som lægesekretær på X (henholdsvis en måned og tre måneder), og at  

 der ikke foreligger oplysninger om unormalt forløb i disse vikariater.
 Nævnet finder ikke, at der ved vurderingen af Deres rådighed pr.  

 14. januar 2004 kan lægges vægt på oplysninger om de samtaler, som blandt  

 andet  

 arbejdsløshedskassen efterfølgende har haft med Dem i slutningen af januar  

 2004.
 Nævnet finder i øvrigt ikke, at oplysningerne om forløbet af de  

 efterfølgende samtaler i givet fald ville have været tilstrækkeligt grundlag  

 for at anse Dem for ikke at stå til rådighed for arbejdsmarkedet.
 Ankenævnet har truffet afgørelsen efter § 62, stk. 2, nr. 5 og  

 stk. 3 i lov om arbejdsløshedsforsikring m.v., jf. lovbekendtgørelse nr. 708  

 af  

 13. august 2004 samt § 3, § 24, stk. 1 og § 34, stk. 1 i Arbejdsdirektoratets  

 bekendtgørelse nr. 516 af 17. juni 2003 om rådighed.
 Det bemærkes, at nævnet ikke har taget stilling til, om Deres  

 afskedigelse fra jobtræningen på X pr. 13. januar 2004 skal betragtes som  

 selvforskyldt ledighed, således at der er grundlag for at pålægge Dem en  

 effektiv karantæne på 3 uger i medfør af reglerne om selvforskyldt ledighed,  

 jf. § 63 i lov om arbejdsløshedsforsikring m.v.
Dette skyldes, at Arbejdsdirektoratet ikke har taget stilling til  

 spørgsmålet om selvforskyldt ledighed.
Direktoratet skal derfor behandle og  

 træffe afgørelse om dette spørgsmål.
 Direktoratets afgørelse om selvforskyldt ledighed vil kunne  

 indbringes for Arbejdsmarkedets Ankenævn.
På ankenævnets vegne Lene Mathiesen  

  

 fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet  

  

 Arbejdsløshedskassen 1. Sagsforløb Arbejdsdirektoratet fremstillede sagen på denne måde:
 Det fremgår af Deres aftale med AF om jobplan, at Deres ret til  

 dagpenge ville ophøre i maj 2004.
 Ifølge aftalen skulle De fra den 1. december 2003 i jobtræning på  

 X, neurokir. afd.
Den 16. december 2003 har De udtalt Dem skriftligt efter møde om  

 påtænkt afskedigelse af Dem.
De anførte blandt andet, at De mente, at en  

 kontormedhjælper ikke var i ambulatoriet som aftalt, og at en anden blev  

 irriteret, så en påtænkt flytning af kontormøbler ikke blev udført, heller  

 ikke  

 efter at der blev ansat en mere.
På et tidspunkt blev ansvaret for samarbejdet med Dem overladt til  

 en anden, hvilket De mener, var forkert.
Dette var også sket for en ansat  

 militærnægter.
En medarbejder kunne ligeledes stå og vente på elevatoren og  

 først gå ind, når hun blev spurgt.
Denne medarbejder anså De for meget  

 usikker,  

 hvorfor andre måtte overtage ansvaret for arbejdsopgaverne.
 Disse og flere episoder, oplyste De, gjorde, at De ikke kunne  

 bruge arbejdspladsen i det videre forløb.
 Ved anbefalet brev af 23. december 2003 blev De skriftligt afskediget  

 med sidste ansættelsesdag den 13. januar 2004. Det fremgår også af brevet, at  

 Deres udtalelser ikke gav anledning til yderligere bemærkninger.
 Afskedigelsen var begrundet med, at prøvetiden ikke var forløbet  

 tilfredsstillende.
Den 22. januar 2004 skrev AF til a-kassen.
AF oplyste, at De havde  

 kontaktet AF med henblik på ansættelse i ny jobtræning inden for  

 hospitalsområdet.
De var derfor blevet indkaldt til en samtale på AF den 8.  

 januar 2004 kl. 9.
 Denne samtale havde De aflyst, da De afventede telefonisk svar på  

 et ansøgt job.
 Der blev aftalt nyt møde til den 15. januar 2004 kl. 9. De var  

 mødt op, og det var blevet drøftet, hvilke muligheder der var i de 3 måneder,  

 De havde tilbage i dagpengeperioden, dog var det ikke muligt at tilbyde Dem  

 et  

 nyt ansættelsesforhold i tilskudsjob.
 I stedet var De blevet anbefalet at deltage i et EU-projekt for  

 senere ansættelse i en privat virksomhed.
 AF kontaktede under mødet forstanderen for projektet, og det var  

 blevet aftalt, at De skulle til møde hos denne dagen efter for yderligere  

 information.
Forstanderen havde herefter kontaktet AF og oplyst, at De havde  

 ringet til forstanderen 1 time efter den aftalte tid.
De havde i en  

 ubehagelig  

 tone meddelt, at De ikke var interesseret i projektet, og at De i øvrigt  

 skulle  

 sidde ved telefonen og afvente svar på jobansøgning.
AF havde herefter kontaktet Dem for at lave ny aftale mellem Dem  

 og Ishøj Daghøjskole.
Det havde De ikke været interesseret i.
De havde heller  

 ikke været interesseret i en ny aftale med AF.
De ønskede aktivering af  

 kommunen, når Deres ret til dagpenge var udløbet.
 På den baggrund så AF sig ikke i stand til at aktivere Dem  

 yderligere.
Den 23. januar 2004 sendte Deres lokale faglige organisation en  

 mail til hovedkontoret om, at fremtidige henvendelser fra Dem skulle besvares  

 af hovedledelsen i København. Årsagen hertil var, at den faglige organisation  

 ikke kunne løse Deres klager over X, læger og andet.
Det fremgår også, at De  

 var blevet foreslået at få hjælp fra anden side, men De havde ikke været  

 til  

 at nå.
 A-kassens afdeling traf den 3. februar 2004 afgørelse om, at De  

 ikke havde ret til dagpenge fra den 13. januar 2004, hvor De fratrådte  

 stillingen på X.
Det fremgår af denne afgørelse, at Deres faglige organisation har  

 oplyst, at Deres afskedigelse ikke kunne tilbagevises som ubegrundet.
Deres  

 adfærd på arbejdspladsen og Deres udtalelser havde gjort kolleger utrygge ved  

 samarbejdet med Dem.
 Videre, at De samme dag, som a-kassen traf denne afgørelse, havde  

 været til samtale i a-kassen, hvor også en medarbejder fra Deres faglige  

 organisation deltog.
Da De var blevet orienteret om afgørelsen.
De var under samtalen  

 kommet med irrelevante bemærkninger, så som at De ville gå til politiet, hvis  

 der blev truffet afgørelse om, at De ikke havde ret til dagpenge.
 De havde også refereret til en tidligere ansættelse ved en kommune  

 i Jylland, hvor De var blevet opsagt for ca. 5 år siden, og som De mente  

 kunne  

 have indflydelse på efterfølgende ansættelser.
 Endelig havde De ment, at det var nogle af Deres kolleger, der  

 havde været skyld i nogle uheldige situationer omkring arbejdet i afdelingen.
 De skrev den 5. februar 2004 til a-kassen, da De ikke fandt, at De  

 var årsag til samarbejdsproblemer.
 De giver eksempler på:
En overlæge, som bag Deres ryg havde lavet smaskelyde, en sekretær, som uden at nævne, hvem hun talte med var kommet med  

 ubehagelige udtalelser, en sekretær, som bare havde grinet af, at hun ikke fik en samtale  

 i gang, da hun tog den bærbare telefon, en overlæge stod med bøjet ryg på gangen med en kniv, så det så ud  

 som om, han vil kaste den mod en af sekretærerne, og en kollega, som havde printet meget mere ud, end der skulle  

 bruges, og som blev og snakkede privat, hvor De var gået og ikke havde deltaget i  

 samtalen.
 De skrev igen til a-kassen den 8. februar 2004. De bekræfter  

 forløbet på AF.
De finder, at samtalen i a-kassen om Deres ansættelsesforhold var  

 svær at håndtere.
Det er korrekt, at De havde sagt, at De ville kontakte  

 politiet med henblik på en samtale om Deres tidligere arbejdsforhold i  

 kommunen, da De mener, at en del problemer kan skyldes dette.
 Det fremgår af notat fra Deres faglige afdeling af 16. februar  

 2004, at udover de forhold som var nævnt i a-kassens afgørelse, at  

 opsigelsesgrundlaget var blevet drøftet med personalekonsulenten på  

 Rigshospitalet.  

 Afdelingen, som De var ansat på, havde været meget utrygge ved samarbejdet  

 med  

 Dem.
Der havde været flere episoder, hvor De helt uopfordret var kommet  

 med mystiske udtalelser, som var helt ude af sammenhæng med den  

 arbejdsmæssige  

 situation.
Endvidere var De overfor kolleger kommet med stærkt  

 diskriminerende  

 udtalelser, specielt over for andre ansatte af anden etnisk herkomst.
Dette havde været uacceptabelt.
Imidlertid var De af forbundet  

 blevet tilbudt 5 konsultationer hos en psykolog, idet det var opfattelsen, at  

 forhold fra tidligere ansættelser fyldte meget.
Dette havde De ikke været  

 enig  

 i og havde afslået.
A-kassen har videre noteret sig, at De på daværende tidspunkt  

 havde involveret hele HK-systemet i Deres sag samt skrevet til andre  

 myndigheder  

 om Deres problemer.
A-kassen overvejede at kontakte Deres kommune for en  

 drøftelse af, hvordan man bedst muligt hjalp Dem.
 Den 23. februar 2004 oversendte a-kassens afdeling sagen til  

 hovedledelsen.
 Afdelingen har den 4. marts 2004 oplyst, at der ikke tidligere har  

 været problemer med Deres rådighedsvurderinger.
 Videre, at De havde kontaktet den faglige medarbejder, som afviste  

 at genoptage en 5 år gammel afskedigelsessag.
 Den 11. marts 2004 har a-kassen noteret sig, at De havde ringet  

 til Deres faglige organisation ultimo januar 2004. Samtalen havde varet i 3  

 timer, og De havde været meget vred over alting.
De havde oplyst, at De ville køre en juridisk sag mod  

 Rigshospitalet, HK i  , HK i   m.fl.
De var blevet orienteret om mulighederne  

 for fri proces til en retssag.
 De var mødt op den 26. januar 2004. Det var a-kassens indtryk, at  

 De havde været meget forvirret og først langt inde i samtalen havde det været  

 muligt at skille tingene ad.
 De var blevet rolig under samtalen, men De havde efterladt indtryk  

 af at have brug for anden hjælp, end a-kasse og fagforening kunne tilbyde.
 Den 22. marts 2004 traf a-kassens hovedledelse afgørelse om, at De  

 var blevet selvforskyldt ledig og ikke kunne anses for at stå til rådighed  

 for  

 arbejdsmarkedet.
 De ville igen opnå ret til dagpenge efter mere end 300 timers  

 arbejde inden for 10 uger.
 De klagede over denne afgørelse ved brev modtaget i a-kasse den  

 25. marts 2004.
 De oplyser i klagen blandt andet om en situation på Deres  

 tidligere arbejdsplads, som var endt med, at De var blevet bedt om at gå hjem  

 samtidig med, at De var blevet oplyst om, at De ville blive indkaldt til møde  

 dagen efter.
 De var gået direkte til HK for at få en samtale med en faglig  

 medarbejder, som De fik en aftale om at gå med Dem til møde næste dag.
Under mødet havde De villet tale om fremtiden, medens  

 arbejdsgiverens repræsentant havde villet tale om fortiden.
At De alene ville  

 tale om fremtiden blev ikke accepteret, og De havde fået et brev med  

 opsigelsen.
De er enig i, at prøvetiden ikke forløb tilfredsstillende. Årsagen  

 hertil var, De to, som De skulle samarbejde med, ikke var kvalificerede til  

 opgaven.
De mener ikke at have udtalt Dem diskriminerende over for andre  

 ansatte og ved ikke, hvilke mystiske udtalelser, De skulle være kommet med.
De bekræfter at have aflyst møde på AF.
De havde aflyst møder,  

 fordi De ventede svar på jobansøgninger.
Samtalen med Y Daghøjskole, mener  

 De,  

 foregik i et helt almindelig toneleje, og ved en senere samtale med  

 forstanderen på daghøjskolen bad hun Dem om at tage på AF igen, uden at ville  

 fortælle Dem hvorfor.
De bekræfter også, at De havde sagt, at De ville gå til politiet,  

 hvis De blev frataget retten til dagpenge.
Her havde De fået at vide, at en  

 sag  

 ikke er forældet selvom den er 5 år gammel.
 De bekræfter også, at De mener, at Deres tidligere ansættelse hos  

 kommunen i Jylland er årsag til, at De fortsat ikke kan få job.
De finder, at De er opsagt som seniormedarbejder, hvilket er i  

 strid med personalereglementet.
De mener også, at Deres gamle arbejdsplads  

 har  

 lavet en betydelig skade på Dem personlig, som man troede at kunne redde.
Det  

 havde De også troet i starten.
De henviser til Deres tidligere klager og understreger, at det er  

 tidligere kolleger, der var skyld i samarbejdet.
De havde gjort Deres til, at  

 det skulle fungere.
Dette godtgør De med oplysning om Deres indsats ved en  

 julefrokost.
 De finder, at det er pænt at tilbyde psykologhjælp, men vil gøre  

 brug af Deres omgangskreds og familie.
 De afviser at have bedt forbundet om at føre sag mod diverse instanser,  

 men har derimod bedt forbundet om at indhente oplysninger fra Deres tidligere  

 arbejdsplads i.
 Endelig oplyser De, at De har været ansat to andre steder på X,  

 hvor der ikke var problemer.
 Den 30. marts 2004 sendte a-kassen klagen til direktoratet, idet  

 a-kassen fastholdt afgørelsen.
 Direktoratet bad den 3. maj 2004 X om at uddybe baggrunden for  

 afskedigelsen.
 X besvarede henvendelsen den 28. maj 2004.
 Det fremgår, at Deres kolleger havde fundet Deres adfærd  

 besynderlig og derfor var utrygge, idet der tilsyneladende ikke havde været  

 logik og sammenhæng i Deres udtalelser.
Det fremgår af Deres personalesag, at den ledende lægesekretær  

 havde påpeget over for Dem, at hun ikke ville acceptere, at De talte  

 nedsættende om personer af anden etnisk baggrund.
Denne præcisering var et ud  

 af 5 forhold, der var blevet påpeget.
Det var dog ikke det, der alene var begrundelsen for  

 afskedigelsen.
Det havde primært været Deres besynderlige adfærd og manglende  

 flair for arbejdet.
Endelig oplyses det, at De tidligere har haft 2 vikariater ved X  

 2003 af henholdsvis 1 måneders varighed og 3 måneders varighed.
Der var ikke  

 noteret om unormalt forløb i disse vikariater.
 Den 3. juni 2004 bad direktoratet om Deres bemærkninger til  

 oplysningerne.
Den 11. juni 2004 har De skriftligt bemærket, at De altid har  

 behandlet og snakket med de udenlandske kollegaer på lige fod med danske.
De  

 efterspørger en skriftlig tilståelse.
De havde selvfølgelig samarbejdet med  

 kollegaer på arbejdspladsen.
 De mener at have gode samarbejdsevner og er vant til at arbejde på  

 tværs af faggrænser, da De har 25 års erfaring fra det kommunale system.
Denne erfaring finder De passer fortrinligt til sygehusets  

 arbejdsplads og kan ligefrem betyde, at de får bedre styr på Deres  

 arbejde. Sekretariatet for Arbejdsmarkedets Ankenævn er enig i  

 Arbejdsdirektoratets fremstilling.
2. Arbejdsdirektoratets  

 afgørelse Direktoratet traf den 1. juli 2004 denne afgørelse:
 De stod ikke til rådighed fra den 14. januar 2004.
 De kan igen få ret til dagpenge, når De har arbejdet i mere end  

 300 timer i en periode på 10 uger.
Begrundelse Et ledigt medlem kan kun få dagpenge, hvis medlemmet  

 står til rådighed for arbejdsmarkedet.
 Se § 62, stk. 2, nr. 1 og 5 i lov om arbejdsløshedsforsikring  

 m.v., jf. lovbekendtgørelse nr. 708 af 13. august 2003 og § 3 i direktoratets  

 bekendtgørelse nr. 516 af 17. juni 2003 om rådighed.
 Det fremgår af § 7, stk. 3, i bekendtgørelsen, at et medlem skal  

 kunne møde til samtaler og tilbud i henhold til lov om en aktiv  

 beskæftigelsesindsats dagen efter at medlemmet har modtaget indkaldelse  

 hertil  

 fra AF eller anden aktør.
Medlemmet har også pligt til at møde til samtaler, som AF,  

 a-kassen eller anden aktør indkalder til.
Se § 12, stk. 2, i bekendtgørelsen.
 I kravet om, at medlemmet skal kunne overtage arbejde og møde til  

 samtaler, ligger for eksempel, at medlemmet skal have vilje, evne og helbred  

 til at klare et arbejde.
 A-kassen skal således undersøge og vurdere et medlems rådighed,  

 hvis der opstår tvivl om rådigheden Se § 24, stk. 1, i bekendtgørelsen.
 Direktoratet har lagt til grund, at De blev opsagt fra Deres  

 jobtræning på X med sidste arbejdsdag den 13. januar 2004, da Deres prøvetid  

 ikke var forløbet tilfredsstillende.
 Direktoratet har noteret sig Deres bemærkninger om, at det var  

 kollegers opførsel, samarbejde og kvalifikationer, der var årsag til, at  

 prøvetiden ikke var forløbet tilfredsstillende.
 Direktoratet har imidlertid ved afgørelsen om rådighed lagt vægt  

 på, at Rigshospitalet efterfølgende har oplyst, at Deres adfærd på  

 arbejdspladsen - herunder Deres udtalelser - havde gjort kolleger utrygge ved  

 samarbejdet med Dem.
 De var helt uopfordret kommet med udtalelser uden sammenhæng med  

 den arbejdsmæssige situation samt med stærkt diskriminerende udtalelser,  

 specielt rettet mod ansatte af anden etnisk herkomst.
 Det var således arbejdsgiverens opfattelse, at der ikke havde  

 været logik og sammenhæng i Deres udtalelser, og at det blandt andet var  

 blevet  

 påtalt over for Dem, at man ikke ville acceptere, at De talte nedsættende om  

 personer af anden etnisk baggrund.
 Der er også lagt vægt på, at Deres faglige organisation ikke kunne  

 tilbagevise afskedigelsen som ubegrundet.
Yderligere er der lagt vægt på, at man ved Deres henvendelser til  

 a-kassen og faglig afdeling kun vanskeligt kunne komme i dialog med Dem.
De  

 havde været forvirret, vred over al ting og havde haft svært ved at skille  

 tingene ad.
 De havde efterladt indtryk af, at De havde brug for hjælp og var  

 blevet tilbudt konsultationer hos en psykolog, hvilket De havde afvist.
Videre er der lagt vægt på, at De efter ophøret i jobtræningen  

 havde henvendt Dem til AF, som havde indkaldt Dem til en samtale.
Denne  

 samtale  

 aflyste De med den begrundelse, at De skulle være hjemme for at afvente svar  

 på  

 en jobansøgning.
Ved en senere samtale med AF, havde De aftalt med AF, at De dagen  

 efter skulle kontakte en forstander for et aktiveringstilbud.
De havde ringet  

 en time efter den aftalte tid og havde i en ubehagelig tone meddelt, at De  

 ikke  

 var interesseret i projektet, og at De i øvrigt skulle sidde ved telefonen og  

 afvente svar på jobansøgning.
 Herefter havde AF kontaktet Dem for en ny aftale om aktivering.  

 Dette havde De ikke været interesseret i, ligesom De ikke havde været  

 interesseret i en ny samtale med AF.
 Endelig er der lagt vægt på, at AF på den baggrund ikke så sig i  

 stand til at aktivere Dem yderligere.
 Det er herefter direktoratets vurdering, at De ikke kan anses for  

 at stå til rådighed for arbejdsmarkedet i fuldt normalt omfang.
De kan igen få ret til dagpenge, når De har haft arbejde i mere  

 end 300 timer i en periode på 10 uger.
Det er en betingelse, at arbejdet er  

 udbudt på almindelige løn- og arbejdsvilkår, og at der ikke er givet  

 offentlige  

 tilskud til arbejdet.
Se § 32, stk. 1, og 2, i bekendtgørelsen.
3. Klagen til  

 ankenævnet Arbejdsmarkedets Ankenævn modtog den 8. juli 2004  

 afgørelsen fra Dem med en række bemærkninger.
De har desuden fremsendt et  

 uddrag af oversigt over telefonsamtaler med bemærkning om, at der her kan  

 ses,  

 hvor lang tid De har talt med HK den pågældende dag (den 11. marts 2004).
 Nævnet har anset Deres bemærkninger for at være en klage over  

 Arbejdsdirektoratets afgørelse af 1. juli 2004.
De har blandt andet anført, at Rigshospitalets ansatte selv kom  

 med udtalelser og adfærd, der gjorde andre utrygge.
De syntes også, at det  

 var ubehageligt.
De har desuden anført, at De samarbejder på lige fod med alle  

 kollegaer uanset herkomst.
De har understreget, at De ikke behøver at gå til  

 psykolog.
 Samtlige Deres bemærkninger samt oversigten over telefonsamtaler  

 har foreligget ved nævnets behandling af Deres sag.
4. Arbejdsdirektoratets  

 bemærkninger til klagen Arbejdsdirektoratet har i brev af 20. august 2004  

 oplyst, at der ikke er kommet nye oplysninger, der giver direktoratet  

 anledning  

 til at ændre afgørelsen.
 Arbejdsdirektoratet har i øvrigt bemærket følgende til Deres  

 klage:
 Medlemmet fastholder i sin klage, at det var kollegers opførsel,  

 samarbejde og kvalifikationer, der var årsag til, at hun blev afskediget.
Direktoratet finder det tilstrækkeligt godtgjort, at medlemmets  

 egen adfærd udløste afskedigelsen.
Den faglige afdeling kunne således heller  

 ikke tilbagevise afskedigelsen som ubegrundet.
 Medlemmet anfører også i klagen, at det er korrekt, at hun ikke  

 ønskede at møde til en ny samtale på AF, da hun ville have et nyt tilbud  

 telefonisk.
For at et medlem kan anses for at stå til rådighed for  

 arbejdsmarkedet og dermed være berettiget til arbejdsløshedsdagpenge, har  

 medlemmet pligt til med dags varsel at møde til samtaler på AF.
Dette giver  

 derfor ikke anledning til en anden vurdering af sagen.
 I sagsfremstillingen stiller medlemmet sig uforstående over for  

 oplysningen om, at hun ved en julefrokost havde bevist sin samarbejdsvilje.  

 Direktoratet skal i den forbindelse henvise til medlemmets klage over  

 a-kassens  

 afgørelse af 22. marts 2004.
Heri anfører medlemmet blandt andet: Jeg tog til julefrokost d.  

 05.12.03 og havde en hyggelig julefrokost denne fredag aften.
Jeg gav  

 franskbrød med specielt smør - jeg tog urtepotter med til julestjernen, da  

 der  

 ikke var en, som passede i størrelsen.
Alt dette for at det skulle være et  

 rart  

 og hyggeligt sted at arbejde.
Kort sagt jeg tog omsorg for andre på en pæn og  

 høflig måde. Endelig fremsender medlemmet dokumentation for længden af en  

 samtale, som medlemmet havde ført med faglig afdeling den 11. marts 2004, da  

 hun jf. sagsfremstillingen ikke mener, at hun denne dag førte en samtale med  

 den faglige afdeling i 3 timer.
Dette er også korrekt.
Som det fremgår af sagsfremstillingen, har  

 a-kassen noteret sig den 11. marts 2004, at medlemmet havde ringet til sin  

 faglige organisation ultimo januar 2004. Det var denne samtale, der havde  

 varede 3 timer. 5. Nyt efter  

 klagen Nævnets sekretariat har ikke modtaget nye oplysninger  

 under behandlingen af sagen.
6. Regler Lov om  

 arbejdsløshedsforsikring mv., jf. lovbekendtgørelse nr. 708 af 13. august  

 2003:
§ 62.  

  

 Der kan kun udbetales dagpenge til et medlem, som står til rådighed for  

 arbejdsmarkedet.
Det er en betingelse for at være til rådighed, at medlemmet  

 er  

 aktivt arbejdssøgende, 1)  

 	  

 kan og vil overtage  

 arbejde med dags varsel, 2)  

 	  

 kan og vil deltage i  

 kontaktforløb og tilbud efter lov om en aktiv beskæftigelsesindsats og 3)  

 	  

 giver  

 arbejdsformidlingen de oplysninger, som er nødvendige for, at medlemmet kan  

 formidles arbejde og gives tilbud efter lov om en aktiv  

 beskæftigelsesindsats.
Stk. 2.  

  

 Dagpenge må ikke  

 udbetales til et medlem, 1)  

 	  

 som er sygt eller i  

 øvrigt ude af stand til at påtage sig arbejde af normalt omfang, 2)  

 	  

 som aftjener  

 værnepligt eller unddrager sig denne, 3)  

 	  

 som ved domstols-  

 eller administrativ afgørelse er berøvet sin frihed, eller som unddrager sig  

 frihedsberøvelse, 4)  

 	  

 som forsørges på  

 institution, eller 5)  

 	  

 som af anden grund  

 ikke står til rådighed for arbejdsmarkedet.
Stk. 3.  

  

 Direktøren for  

 Arbejdsdirektoratet fastsætter efter forhandling med Beskæftigelsesrådet  

 nærmere regler for anvendelsen af bestemmelserne i stk. 1 og 2. Der kan  

 herunder fastsættes nærmere bestemmelser om 1)  

 	  

 de betingelser, et  

 medlem skal opfylde for at kunne anses for at stå til rådighed for  

 arbejdsmarkedet, 2)  

 	  

 medlemmets kontakt  

 med arbejdsløshedskassen, arbejdsformidlingen og andre aktører i forbindelse  

 med den aktive beskæftigelsespolitik samt 3)  

 	  

 tab af dagpengeret  

 som følge af manglende rådighed og generhvervelse af dagpengeret.
 Arbejdsdirektoratets  

 bekendtgørelse nr. 516 af 17. juni 2003 om rådighed:
Kapitel 1 Område og begreber m.v.
§ 1.  

  

 Reglerne i denne bekendtgørelse omfatter medlemmer af en a-kasse, som 1)  

 	  

 anmoder om eller får  

 udbetalt dagpenge, herunder supplerende dagpenge, 2)  

 	  

 afvikler en  

 karantæne, 3)  

 	  

 anmoder om at få  

 udstedt efterlønsbevis eller 4)  

 	  

 anmoder om at gå på  

 efterløn.
 Stk. 2.  

  

 Bekendtgørelsen  

 omfatter også medlemmer af en a-kasse med ret til dagpenge, som deltager i et  

 tilbud efter lov om en aktiv beskæftigelsesindsats, herunder medlemmer som  

 modtager  

 aktiveringsydelse efter bekendtgørelse om ydelser under aktivering.
 § 3.  

  

 Et ledigt medlem  

 kan kun få dagpenge, hvis medlemmet står til rådighed for arbejdsmarkedet.
Kapitel 2 Generelle rådighedsbetingelser Overtagelse af arbejde § 7.  

  

 Et medlem skal  

 kunne overtage arbejde ved arbejdstids begyndelse dagen efter, at arbejdet er  

 formidlet af AF, a-kassen eller anden aktør.
 Stk. 2.  

  

 Kravet om  

 varslet kan fraviges for et medlem, hvis AF eller a-kassen på forhånd har  

 orienteret  

 medlemmet herom.
 Stk. 3.  

  

 Medlemmet skal  

 kunne møde til samtaler, kontaktforløb og tilbud i henhold til lov om en  

 aktiv  

 beskæftigelsesindsats dagen efter, at medlemmet har modtaget indkaldelse  

 hertil  

 fra AF eller anden aktør.
 § 11.  

  

 Et medlem kan  

 ikke få dagpenge, så længe medlemmet ikke har bopæl og opholder sig i  

 Danmark,  

 jf. § 4, ikke er tilmeldt AF, jf. § 6, eller ikke kan overtage arbejde, jf.  

 §§  

 7-9.
 Stk. 2.  

  

 A-kassen kan ud  

 fra en konkret rådighedsvurdering, jf. § 24, træffe afgørelse om, at  

 medlemmet  

 skal opfylde et arbejdskrav, jf. § 32, for igen at kunne få dagpenge.
Kapitel 9 Rådighedsvurdering § 24.  

  

 A-kassen skal undersøge og vurdere et medlems rådighed, hvis der opstår tvivl  

 om rådigheden for arbejdsmarkedet.
 Stk. 2.  

  

 A-kassen skal  

 notere alle oplysninger, der kan have betydning for medlemmets ret til  

 dagpenge,  

 herunder underretninger fra AF om f.eks. kontaktforløb og særlige  

 jobprojekter,  

 og oplysninger, som medlemmet selv giver.
 Stk. 3.  

  

 Bliver a-kassen  

 bekendt med forhold, der gør det sandsynligt, at medlemmet ikke står til  

 rådighed for arbejdsmarkedet, skal a-kassen standse udbetalingen af dagpenge  

 til medlemmet, så længe a-kassen undersøger forholdet.
 § 25.  

  

 A-kassen skal senest efter 6 måneders sammenlagt ledighed efter  

 indplaceringstidspunktet vurdere medlemmets rådighed.
 § 26.  

  

 A-kassen skal vurdere et medlems rådighed, når AF giver underretning om, at  

 medlemmet ikke har overholdt sine forpligtelser over for anden aktør  

.
 Stk. 2.  

  

 A-kassen skal i  

 øvrigt vurdere et medlems rådighed, når AF sender en begrundet anmodning  

 herom.
 § 27.  

  

 A-kassen skal vurdere et medlems rådighed, når medlemmet 2 gange har meldt  

 sig  

 syg i forbindelse med kontaktforløb, formidling af arbejde, tilbud efter lov  

 om  

 en aktiv beskæftigelsesindsats, afholdelse af informationsmøder m.v.  

 Rådighedsvurderingen skal herefter foretages, hver gang medlemmet melder sig  

 syg i forbindelse med de nævnte aktiviteter, indtil medlemmet dokumenterer at  

 have haft beskæftigelse i det omfang, der er nævnt i § 53, stk. 2 eller 6, i  

 lov om arbejdsløshedsforsikring m.v.
 § 28.  

  

 Ved vurderingen efter §§ 24-27 skal a-kassen sikre sig, at medlemmet selv gør  

 en indsats for at komme ud af ledigheden ved at søge arbejde, herunder ved at  

 søge konkrete job på opfordring af AF eller anden aktør, og ved at deltage i  

 kurser  

 og andre tilbud, der øger mulighederne for at få arbejde.
 Stk. 2.  

  

 Hvis a-kassen  

 ved vurderingen finder, at medlemmet står til rådighed, men der dog er tvivl  

 om  

 medlemmets fortsatte tilknytning til arbejdsmarkedet, skal a-kassen give  

 medlemmet en frist på højst 3 måneder til at vise sin tilknytning til  

 arbejdsmarkedet.
Stk. 3.  

  

 Efter fristens  

 udløb skal a-kassen vurdere medlemmets rådighed for arbejdsmarkedet.
A-kassen  

 skal træffe afgørelse over for medlemmet, hvis a-kassen finder, at medlemmet  

 ikke står til rådighed for arbejdsmarkedet.
Hvis a-kassen finder, at  

 medlemmet  

 står til rådighed for arbejdsmarkedet, skal a-kassen notere dette med en  

 begrundelse for vurderingen.
Kapitel 10 Manglende ret til dagpenge i en periode § 30.  

  

 Et medlem kan  

 ikke få dagpenge, så længe medlemmet uden en gyldig grund, jf. bekendtgørelse  

 om selvforskyldt ledighed, udebliver fra en formidlingssamtale eller en  

 samtale  

 vedrørende tilbud efter lov om en aktiv beskæftigelsesindsats eller  

 udarbejdelse eller revision af en jobplan, som AF har indkaldt medlemmet til  

 skriftligt og personligt og med angivelse af samtalens formål.
 Stk. 2.  

  

 Medlemmet kan  

 igen få dagpenge, når medlemmet har henvendt sig til AF eller a-kassen  

 vedrørende udeblivelsen.
 Stk. 3.  

  

 Henvender  

 medlemmet sig til AF før samtalen eller samme dag, som samtalen skulle have  

 været afholdt, kan medlemmet ikke få dagpenge for den dag, hvor samtalen  

 skulle  

 have været afholdt.
 § 31. Et  

 medlem kan ikke få dagpenge, så længe medlemmet udebliver fra andre end de i  

 §  

 30 nævnte møder eller aktiviteter, som AF har indkaldt medlemmet til  

 skriftligt  

 og personligt.
 Stk. 2.  

  

 Medlemmet kan  

 igen få dagpenge, når medlemmet har henvendt sig til AF eller a-kassen  

 vedrørende udeblivelsen.
 Stk. 3.  

  

 Henvender  

 medlemmet sig til AF før samtalen eller samme dag, som samtalen skulle have  

 været afholdt, kan medlemmet ikke få dagpenge for den dag, hvor samtalen  

 skulle  

 have været afholdt.
Kapitel 11 Tab af retten til dagpenge og arbejdskrav § 32.  

  

 Hvis et medlem efter § 17 og §§ 24-28 ikke anses for at stå til rådighed, kan  

 medlemmet ikke få dagpenge.
Stk. 2.  

  

 Et  

 fuldtidsforsikret medlem kan igen få dagpenge, når medlemmet har haft mere  

 end  

 300 timers arbejde i en periode på 10 uger.
Det er en betingelse, at arbejdet  

 er udbudt på almindelige løn- og arbejdsvilkår, og at der ikke er givet  

 offentlige løntilskud til arbejdet.
Stk. 3.  

  

 Et  

 deltidsforsikret medlem kan igen få dagpenge, når medlemmet har haft mindst  

 150  

 timers arbejde i en periode på 10 uger.
Det er en betingelse, at arbejdet er  

 udbudt på almindelige løn- og arbejdsvilkår, og at der ikke er givet  

 offentlige  

 løntilskud til arbejdet.
 Stk. 4.  

  

 Et medlem kan  

 igen få dagpenge, hvis medlemmet i mindst 26 uger uafbrudt har drevet  

 ustøttet  

 selvstændig virksomhed i væsentligt omfang.
 Stk. 5.  

  

 Et medlem, der  

 ikke står til rådighed, fordi medlemmet har forbeholdt sin arbejdskraft for  

 en  

 bestemt arbejdsgiver eller arbejdsplads, kan igen få dagpenge, hvis medlemmet  

 dokumenterer, at årsagen til den manglende rådighed ikke længere er til  

 stede.
 Stk. 6.  

  

 Et medlem kan  

 ikke opfylde kravet om arbejde i stk. 2 og 3 med arbejde af den karakter, der  

 var årsag til den manglende rådighed, jf. § 16.
