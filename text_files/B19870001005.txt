 I medfør af § 25, stk. 3, samt § 42, stk. 2, i lov nr. 306 af 4. juni 1986  

 om saltvandsfiskeri, bestemmes:
 § 1.  I Isefjorden fastsættes ved følgende vandløbs  

 udløb ved almindeligt dagligt højvande, og gældende hele året, et  

 fredningsbælte på 500 meter:
1. Vejlemølle å 2. Ejby å 3. Elverdamså 4. Truelsbæk 5. Tuse å Stk. 2.  I tiden fra 16. september til og med 15. januar  

 fastsættes ved følgende vandløbs udmunding i fjorden ved almindeligt dagligt  

 højvande et fredningsbælte på 500 meter:
1. Garverrenden 2. Møllebækken Stk. 3.  Inden for de i stk. 1 og 2 nævnte  

 fredningsbælter må fiskeri ikke finde sted.
Undtaget er dog i august,  

 september, oktober og november måned, fiskeri med ovenvandsruser, der er  

 bestemt til fangst af blankål, og hvis munding og fangarme vender mod  

 strømmen, og som anmeldes til fiskerikontrollen.
 § 2.  Ud over de i § 1 nævnte fredningsbælter findes i  

 Isefjorden og Tempelkrogen ikke fredningsbælter i henhold til lov om  

 saltvandsfiskeri.
 Stk. 2.  Der etableres ingen fredet gennemgangsstrækning  

 til fredningsbælterne efter § 1.
 § 3.  Overtrædelse af bestemmelserne i denne  

 bekendtgørelses § 1, stk. 3, straffes med bøde.
 § 4.  Denne bekendtgørelse træder i kraft den 1.  

 februar 1987 og har gyldighed til den 31. januar 1992.
