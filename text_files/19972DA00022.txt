Nr BTB 22 Betænkning og indstilling vedrørende valg af Folketingets Ombudsmand   

 Nr B 22 1997-98. 2. samling Afgivet af Retsudvalget Afgivet: 19980331 Ifølge § 1 i lov om Folketingets Ombudsmand, jf. lov nr. 473 af 12. juni  

 1996, skal Folketinget efter hvert folketingsvalg vælge en ombudsmand.
 I medfør af Folketingets forretningsorden påhviler det Retsudvalget at  

 gøre indstilling om valg af ombudsmanden.
 Med henblik herpå har udvalget afholdt et møde, i hvilket det blev oplyst,  

 at formanden havde haft kontakt med Folketingets hidtidige ombudsmand, Hans  

 GammeltoftHansen, som havde erklæret sig villig til at modtage genvalg.
I n d s t i l l i n g Et flertal (udvalget med undtagelse af Dansk Folkepartis og  

 Fremskridtspartiets medlemmer) indstiller herefter, at Hans GammeltoftHansen  

 genvælges til Folketingets Ombudsmand.
 Et mindretal (Dansk Folkepartis medlem af udvalget) indstiller, at  

 Hans GammeltoftHansen ikke genvælges til Folketingets Ombudsmand, idet  

 mindretallet mener, tiden er inde til et personskift på denne post.
 Mindretallet mener ikke, Hans GammeltoftHansen opfylder vigtige  

 kvalifikationer til posten, idet der hertil efter mindretallets opfattelse  

 kræves stor uvildighed og en meget kritisk indstilling til den offentlige  

 administration.
 Et andet mindretal (Fremskridtspartiets medlem af udvalget)  

 indstiller, at Hans GammeltoftHansen ikke genvælges til Folketingets  

 Ombudsmand.
Stillingen som Folketingets Ombudsmand skal besættes af en kvalificeret  

 person, der efter dette mindretals opfattelse ikke nødvendigvis behøver at  

 være jurist.
Vedkommende skal først og fremmest have en umådelig kritisk  

 holdning til den offentlige administration.
Disse krav opfylder Hans  

 GammeltoftHansen ikke.
 Fremskridtspartiet deltager meget gerne i en debat om kvalifikationer og  

 andre personemner til posten som Folketingets Ombudsmand.
