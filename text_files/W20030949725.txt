Landsskatteretskendelse af 13. december 2002 vedr.  

 Investering i erhvervsejendom i Skotland  lån på non recourse vilkår A klager for indkomstårene 1995, 1996 og 1997 over, at  

 skatteankenævnet har tilsidesat hans deltagelse i et investeringsprojekt i  

 skattemæssig henseende, hvorved der ikke er godkendt fradrag for  

 renteudgifter,  

 afskrivninger og underskud.
Det fremgår af sagens oplysninger, at B A/S udbød og formidlede  

 tegning af i alt 40 andele af BGP 23.343 i I/S C, Skotland.
Klageren  

 erhvervede  

 25 % eller 10 andele i interessentskabet I/S C.
De resterende 75 % blev  

 erhvervet af tre andre personer, der alle var fuldt skattepligtige til  

 Danmark.
Det fremgår af udbudsmaterialet, at formålet med I/S C var  

 lavrisiko-investering i en attraktiv fuldt udlejet ejendom, der forventedes  

 finansieret på særdeles fordelagtige vilkår.
Herved fik investorerne mulighed  

 for at opspare en betydelig kapital, dels via udskudt skat, dels via optjent  

 driftsoverskud og dels ved værditilvækst på den faste ejendom, svarende til  

 lejestigningen i perioden.
 B A/S har i udbudsmaterialet fremhævet flere fordele ved at  

 investere i I/S C, herunder:
 75 % af købesummen for omhandlede ejendom finansieredes uden  

 personlig hæftelse, jf. lånet i England, der blev ydet på non recourse  

 vilkår.
Investorens personlige hæftelse var begrænset til 14.000 GBP pr.  

 andel, og denne hæftelse kunne indfries efter 5 + 5 år via investorernes  

 løbende opsparing.
Herefter var der ingen hæftelse.
Ejendommen blev udlejet til en af Englands store  

 supermarkedskæder, der i 1993 havde en omsætning på ca. 25. mia.
DKK og en  

 egenkapital på mere end 3 mia.
DKK.
Lejekontrakten var indgået med en førsteklasses lejer i 1994, og  

 var gensidig uopsigelig i 25 år.
Lejer betalte samtlige driftsomkostninger  

 undtagen administration og revision.
 Begrænset valutarisiko på den løbende drift, idet både  

 ejendommens drift og projektets finansiering er i GBP.
 Ifølge interessentskabskontrakten for I/S C var  

 interessentskabets formål køb og udlejning af ejendommen beliggende i  

 Skotland,  

 samt andre investeringer, der stod i naturlig forbindelse hermed.
Omhandlede ejendom  

    

  

 var en  

 supermarkedsejendom, der blev nyrenoveret i 1994, og ibrugtaget af lejer i  

 august/september 1994. Bygningen var på ca. 1.120 m  

  

 2  

  

 og grundarealet  

 udgjorde 0,5 acre.
Der var på grunden anlagt 52 parkeringspladser, hvortil  

 lejer  

    

  

 havde fuld råderet.
 For så vidt angår kapital- og ejerforhold, hæftelse samt  

 finansiering fremgår følgende af interessentskabskontrakten:
 § 3KAPITAL- OG EJERFORHOLD 3.1Selskabets kapital andrager GBP 933.725,- opdelt i 40 lige  

 store andele.
Navn og adresse på indehaverne af hver af de 40 andele føres  

 til  

 enhver tid i selskabets protokolfortegnelse.
Der udstedes ikke andelsbeviser.  

 Antallet af interessenter kan ingensinde overstige 10 fysiske/juridiske  

 personer.
 3.2Selskabet kan til finansiering af ejendommens erhvervelse  

 efter selskabets nærmere beslutning optage størst mulige realkreditlån samt  

 lån  

 i anerkendte danske eller udenlandske pengeinstitutter.
 3.3Interessenterne ejer selskabet i forhold til deres andel af  

 kapitalen, jfr. punkt 3.1. Ved selskabets opløsning fordeles  

 nettoprovenuet/tabet ligeledes i samme forhold.
§ 4Hæftelse 4.Over for tredjemand hæfter primært selskabets formue.  

 Subsidiært hæfter interessenterne, der er fuldt ansvarlige for alle  

 selskabets  

 forpligtigelser over for tredjemand og hæfter således personligt, solidarisk  

 og  

 direkte herfor, medmindre der med kreditor er aftalt andet.
 1. prioritet, engelsk kreditforeningslån, anslået til GBP  

 633.750,-, hjemtages uden hæftelse for interessenterne.
 Restfinansieringen hjemtages i et dansk pengeinstitut med  

 solidarisk hæftelse, begrænset til GBP 14.000 pr. andel.
 Den til enhver tid indestående saldo på depotkontoen hos det  

 danske pengeinstitut nedskriver hæftelsen forholdsmæssigt i forhold til antal  

 tegnede andele.
 4.2I det indbyrdes forhold hæfter interessenterne i forhold til  

 deres ejerandel af selskabskapitalen.
§ 5FINANSIERING 5.1Erhvervelse af aktiver og alle omkostninger i forbindelse  

 hermed finansieres ved optagelse af lån i størst muligt omfang.
 5.2Interessenterne skal hver indbetale DKK 27.000 pr. 4 andele,  

 dækkende hele 1995. Beløbet forfalder ved påkrav og senest 10 dage før  

 hjemtagelse af finanslånet.
Interessenterne skal hver den 1. i måneden, første gang den 1.  

 jan. 1996, indbetale et beløb svarende til selskabets likviditetsresultat  

 iht.  

 budgetter og jf. § 7.4. I beløbet er indeholdt opsparingsbeløb som krævet af  

 finansierende danske pengeinstitut.
Ved selskabets likviditetsresultat  

 forstås  

 selskabets driftsresultat før afskrivninger og kursregulering af udlandslån +  

 afdrag på lån + tvungen opsparing.
Den samlede indbetaling/år/4 andele, til sikkerhed for  

 selskabets finanslån, er for perioden 1996-2005 budgetteret således, at  

 investors årlige rådighedsbeløb forøges med ca. 7.000/DKK/år/4 andele.  

 Beløbene  

 vil blive adviseret f.g. af interessentskabslederen, hvorefter indbetaling  

 skal  

 foretages via PBS.
Betalinger foretages månedligt forud, f.g. den 1. jan.  

 1996.
 5.3Al forfalden ikke betalt gæld fra interessenterne til selskabet  

 forrentes fra for- faldsdagen til betalingsdagen med 10 % p.a. over  

 Nationalbankens diskonto, det vil sige p.t. 16,00 % p.a.
5.4Indbetalinger foretages til den konto, som besluttes på en  

 generalforsamling.
Kontiene oprettes i selskabets navn.
 5.5Skal interessenterne optage lån udover de i prospektet budgetterede  

 beløb, kræver dette samtykke fra samtlige interessenter.
 Det fremgår videre af vedtægterne, at interessenterne ved  

 iagttagelse af nærmere beskrevne retningslinier kunne overdrage deres andele,  

 at interessentskabets daglige ledelse blev forestået af interessenterne i  

 fællesskab eller af en af interessenterne udpeget interessentskabsleder, at B  

 A/S som interessentskabsleder var befuldmægtiget til at underskrive samtlige  

 dokumenter i forbindelse med interessentskabets erhvervelse af ejendommen  

 samt  

 administrationsaftale og optagelse af lån, samt at såfremt en interessent  

 væsentlig misligholdt sine forpligtelser kunne de øvrige interessenter kræve,  

 at den misligholdende interessent afhændede sine andele.
Omhandlede ejendom var udlejet til et britisk selskab, der  

 anvendte ejendommen til supermarked.
Udlejer var omfattet af en britisk  

 discount supermarkedskæde, der er én af de største supermarkedskæder i  

 England.
Lejekontrakten med supermarkedkæden var indgået med ejendommens  

 tidligere  

    

  

 ejer, og I/S C indtrådte ved  

 købet af ejendommen i den eksisterende lejekontrakt.
Lejekontrakten havde  

 følgende hovedindhold:
 25 års gensidig uopsigelighed uden klausuler, og lejekontrakten  

 havde en restløbetid på mere end 24 år.
 Kvartårlig forudbetaling af  

    

  

 huslejen.
 Lejekontrakten var indgået på a fully repairing and insuring  

 lease (FRI). Dette betød, at alle løbende omkostninger, herunder ud- og  

 indvendig vedligeholdelse, ejendomsskatter og forsikringer skulle betales af  

 lejer, således at ejer alene afholdt omkostninger til lokal  

 ejendomsadministrator og revisor.
Lejer hæftede ligeledes for udbedring af eventuelle skader på  

 bygningen  uanset årsagen til disse.
Der kunne således ikke opstå  

 uforudsete  

 udgifter for ejer i lejekontraktens fulde løbetid.
Lejen reguleredes hvert 5. år til markedslejen.
Den nye  

 markedsleje forhandledes som udgangspunkt mellem ejer og lejer.
Såfremt der  

 ikke kunne opnås enighed, kunne én af parterne anmode om, at den nye 5-års  

 leje  

 fastsættes af en uafhængig ekspert.
For så vidt angår kapitalgrundlaget bag I/S C aktiviteter  

 fremgår det af vedtægterne, at interessentskabets samlede kapital androg  

 933.725 GBP.
En del af denne kapital blev tilvejebragt ved, at investorerne  

 indbetalte 10 x 27.000 GBP til B A/S som honorar for formidling af projektet  

 samt til betaling af udgifter til revisor, advokat og gebyrer.
Den resterende  

 del af interessentskabets kapital blev tilvejebragt ved låntagning i England  

 og  

 Danmark.
I England blev der den 20. september 1995 optaget et uopsigeligt  

 lån på 716.250 GPB hos et finansieringsinstitut.
Det fremgår af låneaftalen,  

 at  

 lånets samlede løbetid var fastsat til 20 år, at der skulle betales en  

 variabel  

 rente, at lånet var afdragsfrit i 5 + 5 år, således at I/S C i denne periode  

 alene skulle betale renter, samt at lånet var optaget på non recourse vilkår,  

 således at långiver ved misligholdelse alene kunne søge sig fyldestgjort i  

 lejeindtægten og ejendommen, men derimod ikke kunne gøre krav gældende mod  

 interessenterne personligt i I/S C.
I Danmark blev der den 1. juli 1996 optaget lån på 250.000 GBP +  

 81.300 GBP hos en bank.
Det fremgår af låneaftalen, at der skulle svares en  

 årlig rente på  

    

  

 9 %, at der ikke er  

 fastsat tidspunkt for afdragsperiode eller første afdragsdato, samt at  

    

  

 interessenterne hæftede indbyrdes og over for  

 banken i henhold til interessentskabskontrakten.
Det fremgår af udbudsmaterialet, at der  

    

  

 blev oprettet en opsparingskonto, der blev  

 stillet til sikkerhed for interessentskabets danske långiver.
Pr. 4 andele  

 svarende til 1/10 ejerandel af projektet skulle der indbetales en sikkerhed  

 på  

 27.000 DKK (finansieredes via skattefordelen).
Herudover krævede  

 det danske  

 pengeinstitut en indbetaling af hvert års likviditetsoverskud deponeret til  

 sikkerhed for det danske finanslån.
Investorernes hæftelse over for den  

 danske  

 långiver var herefter maksimeret til en personlig solidarisk hæftelse på  

 14.000  

 GBP pr. andel, og denne hæftelse kunne indfries efter 10 år via investorernes  

 løbende  

 opsparing.
 I/S C havde en administrator i Skotland, D Ltd., der bl.a.  

 forestod huslejeopkrævning, betaling af renter vedrørende lånet i England  

 samt  

 betaling af moms og rådgiverudgifter i England.
Det fremgår videre af sagens oplysninger, at I/S C i alle årene  

 har givet underskud efter afskrivninger og renteudgifter.
For de påklagede  

 indkomstår udgjorde interessentskabets underskud følgende: 1995: 81.506 kr.,  

 1996: 144.839 kr. og 1997: 164.874 kr.
Det fremgår endelig af sagens oplysninger, at Landsskatteretten  

 ved kendelse af 19. juni 2002, jf.
SKM 2002.389/TfS 2002.713, har taget  

 stilling til den skattemæssige relevans af deltagelse i et tilsvarende  

 interessentskab vedrørende investering i udenlandsk ejendom.  

 Landsskatteretten  

 tillagde efter en konkret realitetsbedømmelse ikke deltagelsen skattemæssig  

 relevans.
 Skatteankenævnet har ved den påklagede afgørelse nægtet klageren  

 fradrag for underskud i forbindelse med deltagelsen i I/S C, idet  

 virksomheden  

 er anset for omfattet af personskattelovens § 13, stk. 6, jf. § 4, stk. 1,  

 nr.  

 12.
Nævnet har henvist til, at det af I/S C regnskaber fremgår, at  

 interessentskabets adresse er c/o B A/S, at interessentskabets ledelse er B  

 A/S, og at der er udgifter til administration i både Danmark og England.  

 Nævnet  

 har endvidere henvist til, at det af regnskabsbilagene vedrørende I/S C  

 fremgår, at administrationen varetages af B A/S, som også er anført som  

 c/o-adresse på kontoudtog fra et pengeinstitut.
For så vidt angår  

 Ligningsrådets afgørelse af 29. oktober 1993 har nævnet bemærket, at den er  

 truffet inden lovændringen med virkning fra den 1. januar 1994, og at  

 Ligningsrådet i afgørelsen bemærker, at Ligningsrådet alene har taget  

 stilling  

 til spørgsmålet om selskabsadministrationen.
Der er ikke ved forhåndsbeskeden  

 taget stilling til den skattemæssige behandling af deltagerne i de endnu ikke  

 etablerede selskaber vedr. spørgsmålet om fælles administration af  

 ejendommene. Nævnet har fundet, at klageren ikke har påvist, hvem der er den  

 reelle ejendomsadministrator for I/S C.
Der er henvist til skatteministerens  

 svar i TfS 1990.439 og cirkulære nr. 129 af 4. juli 1994 og det er bemærket,  

 at  

 anpartsindgrebet har til formål at ramme passive investorer, som opnår  

 skattemæssige underskud til fradrag i anden indkomst.
I nævnets vurdering er  

 der lagt vægt på, at udlejningen sker til samme lejer som et andet projekt  

 udbudt af B A/S, hvor lejer over for investorerne præsenteres som et og samme  

 selskab.
Nævnet har herefter bemærket, at de fremlagte bankkontoudskrifter  

 intet  

 viser om ejendommens egentlige daglige drift, ligesom der er fremlagt en  

 ejendomsadministrationsaftale med D Ltd. dateret i 1995, som ifølge en  

 skrivelse fra klageren af 13. oktober 1999 ikke længere er gældende.
 Nævnet har endelig anført, at både I/S C, som ejes af 4  

 personer, og I/S E, som ejes af 7 personer, udlejer i henhold til  

 prospektmateriale til samme supermarkedskæde, dvs. i alt 11 personer.
 Klagerens repræsentant har over for Landsskatteretten nedlagt  

 påstand om, at klagerens selvangivne underskud og renteudgifter vedrørende  

 I/S  

 C godkendes.
Repræsentanten har anført, at I/S C ikke er begrænset i sin  

 råden over den faste ejendom.
I/S C er således pålagt de ejerbeføjelser, som  

 er  

 sædvanlige for tilsvarende udlejningsforhold.
Interessenterne har en  

 økonomisk  

 risiko af ikke uvæsentlig størrelse.
Lejerens økonomiske forhold er ifølge  

 repræsentanten uden betydning for bedømmelsen af, hvorvidt interessentskabets  

 virksomhed skal accepteres skattemæssigt.
Det er repræsentantens opfattelse, at I/S C har erhvervet reel  

 ejendomsret til ejendommen, idet interessentskabet er registreret ejer af  

 ejendommen og idet ingen andre end interessentskabet kan disponere over  

 ejendommen.
Eventuelle begrænsninger i interessenternes ejerbeføjelser vil  

 alene være af midlertidig karakter og alene efter interessenternes positive  

 valg.
Disse valg træffes alene ud fra forretningsmæssige forhold.   

 Repræsentanten har understreget, at ejerforholdet i I/S C adskiller sig  

 væsentligt fra ejerforholdet i sagen refereret i SKM 2002.389/TfS 2002.713  

 (I/S  

 E), idet der i denne sag var tale om et såkaldt Headlease forhold i England.  

 Der foreligger ikke en Headlease i sagen om I/S C, og I/S Cs ejendom er  

 beliggende i Skotland.
Repræsentanten har videre anført, at I/S C har sædvanlige  

 ejerforpligtelser vedrørende ejendommen.
Der er repræsentantens opfattelse,  

 at  

 ejendommen er udlejet på sædvanlige vilkår, hvorfor interessenterne ikke er  

 fritaget for forpligtelser, som man har i lignende lejeforhold.
Den indgåede  

 lejekontrakt svarer ifølge repræsentanten til en helt sædvanlig britisk  

 lejekontrakt.
En risiko på 560.000 kr. kan ikke betegnes som beskeden.
Det er  

 repræsentantens opfattelse, at denne risiko er langt større  

    

  

 end de risici mange mindre selvstændige  

 erhvervsdrivende har ved udøvelsen af deres erhverv.
Det medfører imidlertid  

 ikke, at den mindre selvstændig erhvervsdrivende ikke skattemæssigt anses for  

 at drive erhvervsmæssig virksomhed.
Det er i forlængelse heraf  

    

  

 bemærket, at hæftelsen som det fremgår af aftalen ophører efter 5+5 år.  

 Hæftelsen ophører imidlertid fordi interessenterne anvender  

 driftsresultaterne  

 og dermed den overskydende likviditet til at indfri lånet med.
Det er ifølge  

 repræsentanten helt naturligt, at man slipper for sin hæftelse på det  

 tidspunkt, hvor man indfrier sin gæld.
Det forhold at interessenterne  

 fritages  

 for deres hæftelse er ifølge revisoren ikke ensbetydende med, at deres  

 økonomiske risiko ophører.
Efter indfrielse af den gæld, for hvilken  

 interessenterne har hæftet, ligger den økonomiske risiko i, at  

 interessenterne  

 kan tabe den formue eller egenkapital, som der er oparbejdet i  

 interessentskabet.
Interessenterne risikerer således at tabe den indtjening,  

 som de allerede har indtjent, men har valgt at placere i ejendommens  

 friværdi.
Repræsentanten har præciseret, at interessentskabet ikke selv  

 har valgt lejer, idet lejekontrakten var indgået og indtrådt (af den  

 tidligere  

 ejer) på det tidspunkt, hvor interessentskabet erhvervede ejendommen.   

 Det  

 forhold at lejekontrakten er indgået med en økonomisk stabil lejer, er ikke  

 ensbetydende med, at der ikke er nogen risiko forbundet hermed.
Enhver lejer,  

 uanset hvor økonomisk stabile de måtte være ved kontraktens indgåelse, kan  

 komme under konkurs m.m.
 Det er videre repræsentantens opfattelse, at resultatet af  

 udlejningsvirksomheden ikke er omfattet af personskattelovens § 4, stk. 1,  

 nr.  

 12. Til støtte herfor har repræsentanten særligt anført, at der ikke er tale  

 om  

 fælles administration eller fælles udlejning.
For så vidt angår spørgsmålet om fælles administration har  

 repræsentanten henvist til, at indtægt ved udlejning af  

 afskrivningsberettiget  

 fast ejendom omfattes af reglerne om underskudsbegrænsning, hvis der er tale  

 om, at administrationen af udlejningen varetages af en anden virksomhed, og  

 denne virksomhed varetager udlejning for mere end 10 personer, der er  

 skattepligtige til Danmark.
Administration af udlejning består ifølge  

 repræsentanten normalt i opkrævning af leje, udarbejdelse af budget og  

 regnskab  

 for udlejningsvirksomheden samt anden administration.
En virksomhed der alene  

 udarbejder et regnskab for en udlejningsvirksomhed kan normalt ikke anses for  

 en virksomhed, der varetager administration ved udlejning.
Rådgivning eller  

 lignende i forbindelse med enkelte punkter i lejeaftalen  f.eks. om  

 varsling  

 af lejeforhøjelse eller bistand ved generalforsamling, der ydes ejeren af en  

 virksomhed  kan ikke i sig selv anses for hverken formidling eller  

 administration af udlejning, jf.
Skatteministeriets cirkulære nr. 129 af 4.  

 juli 1994, pkt. 20.1.1.2.2.
 Det er herefter gjort gældende, at B A/S ikke er omfattet af  

 begrebet fælles administration, da selskabet, jf. erklæring af 21. juni 1996,  

 alene har varetaget selskabsadministrationen og da D Ltd., jf. aftale af 18.  

 oktober 1995, ikke har varetaget ejendomsadministration for mere end 10 fuldt  

 skattepligtige danskere.
 For så vidt angår spørgsmålet om fælles udlejning til samme ejer  

 har repræsentanten henvist til, at det er korrekt, at det er samme lejer af  

 såvel I/S Cs ejendom, som I/S Es ejendom, at der dog ikke kan  

 være tale om  

 fælles udlejning, når lejekontrakterne ikke er udarbejdet til lejligheden, at  

 lejekontrakterne således ikke er indgået i forbindelse med  

 interessentskabernes  

 erhvervelse af ejendommene, at der endvidere er tale om udlejning af  

 ejendomme  

 med geografisk forskellig beliggenhed, idet de ligger i henholdsvis England  

 og  

 Skotland samt at lejekontrakterne eksisterede på det tidspunkt, hvor  

 ejendommene blev erhvervet, således at lejer indgik lejekontrakterne med  

 ejendommenes tidligere ejere.
 Med hensyn til spørgsmålet om fælles udlejning til samme ejer  

 har repræsentanten endvidere henvist til, at interessentskabsandelen i de to  

 interessentskaber ikke er udbudt til investorerne samtidig, at det af pkt.  

 20.1.1.2.4. i cirkulæret til personskatteloven følger, at selv om flere  

 udlejer  

 ejendomme mv. til samme lejer, er det ikke givet, at der dermed er tale om  

 fælles udlejning, at der normalt vil foreligge fælles udlejning for ejerne,  

 når  

 der til en bred kreds af investorer på samme tid udbydes anparter i fast  

 ejendom til salg med henblik på udlejning, der skal formidles eller  

 administreres samlet, at ejendommen eller anparterne heri i denne sag ikke er  

 udbudt med henblik på fælles formidling af udlejningen eller fælles  

 administration af udlejningen, at lejekontrakterne ikke er indgået  

 samtidig  

    

  

 samt at interessentskaberne  

 ikke havde haft indflydelse på lejekontrakternes lejebetingelser som følge  

 af,  

 at de er indtrådt i en eksisterende lejekontrakt.
Repræsentanten har endelig anført, at det bør tillægges  

 afgørende betydning, at der ikke foreligger omstændigheder, der kan medføre,  

 at  

 der er tale om fælles ejendomsadministration eller fælles udlejning.
Det er  

 derimod dokumenteret, at der er indgået en retlig og bindende aftale om  

 ejendomsadministrationen med en virksomhed, der ikke varetager  

 ejendomsadministration for mere end 10 fuldt skattepligtige personer.  

 Endvidere  

 bør det tillægges betydelig vægt, at interessentskaberne er indtrådt i  

 eksisterende lejekontrakter, som ikke er indgået i forbindelse med udbudet af  

 ejendommene.
 Landsskatterettens  

 bemærkninger:
Højesteret har ved dom af 6. april 2000, TfS 2000.374, foretaget  

 en konkret realitetsbedømmelse af et leasingarrangement, herunder af om der  

 var  

 erhvervet reel ejendomsret til omhandlede leasingaktiver, som er en  

 forudsætning for afskrivningsretten.
Det var Højesterets opfattelse, at  

 afskrivningsretten alene blev overladt midlertidigt til skatteyderen, således  

 at der ikke var tale om en reel ejendomsret til leasingaktiverne.
Denne  

 realitetsbedømmelse førte til, at Højesteret tilsidesatte  

 leasingarrangementet  

 i skattemæssig henseende, hvorved skatteyderen blev nægtet adgang til  

 afskrivningsret vedrørende leasingaktiverne.
En sådan konkret  

 realitetsbedømmelse er ligeledes anvendt i Højesterets dom af 13. december  

 2000, TfS 2000.1011. Det er Landsskatterettens opfattelse, at der kan  

 foretages  

 en tilsvarende konkret realitetsbedømmelse af nærværende projekt om  

 investering  

 i fast ejendom, I/S C.
 Landsskatteretten finder på baggrund af en sådan bedømmelse af  

 I/S C, at interessentskabet ikke havde en reel erhvervsrisiko ved projektet  

 med  

 den omhandlede ejendom, og at interessentskabet ikke havde de ved sædvanlige  

 ejerbeføjelser følgende risici og ejerforpligtelser over ejendommen.
Retten har herved særligt henset til, at I/S C alene havde en  

 beskeden risiko for tab som bestod i det kontante indskud samt en hæftelse  

 overfor den danske långiver på 14.000 GBP pr. andel.
Denne hæftelse overfor  

 den  

 danske långiver bliver imidlertid indfriet efter 5 + 5 år, hvorefter  

 investorerne reelt ikke længere har nogen hæftelse overfor den danske  

 långiver.  

 - Retten har ved vurderingen af, at der alene foreligger en beskeden risiko  

 for  

 tab endvidere henset til, at det engelske lån blev optaget på vilkår om  

 begrænset hæftelse; non recourse vilkår, at enhver overdragelse af  

 rettigheder  

 på ejendommen skulle godkendes af det engelske finansieringsinstitut, at  

 lejer  

 skulle betale alle løbende driftsomkostninger vedrørende ejendommen ligesom  

 lejer hæftede for udbedring af eventuelle skader på ejendommen samt at den  

 uopsigelige (i 25 år) lejekontrakt er indgået med en økonomisk stabil lejer.  

 På  

 denne baggrund findes der alene at foreligge et formelt ejerforhold for  

 interessentskabet.
 Landsskatteretten finder således efter en konkret  

 realitetsbedømmelse af projektet I/S C, at projektet skal tilsidesættes i  

 skattemæssig henseende, hvorved der ikke godkendes fradrag for renteudgifter  

 og  

 afskrivninger og underskud.
 Landsskatteretten har ved sine bemærkninger ovenfor særligt  

 henset til rettens kendelse af 19. juni 2002, SKM 2002.389/TfS 2002.713, om  

 et  

 tilsvarende interessentskab vedrørende investering i udenlandsk ejendom  

  I/S  

 E.
 Det er herefter ikke relevant at vurdere, hvorvidt I/S s  

 virksomhed er omfattet af personskattelovens § 13, stk. 6, jf. § 4, stk. 1,  

 nr.  

 12.
