Vejledning om godkendelse af skibes  

 stabilitet Indhold 1	Indledning 2	Krængningsprøve 3	Dynamometerprøve 4	Stabilitetsoplysninger 5	Kornstabilitetsberegninger 6	Lækstabilitetsmateriale 7	Havarikontrolplaner 8	Lastecomputere 1	Indledning 1	Søfartsstyrelsen anvender denne vejledning ved  

 godkendelse af skibes stabilitetsforhold.
Når en anerkendt organisation  

 godkender skibes stabilitetsforhold på vegne af  

 Søfartsstyrelsen, behøver organisationen ikke at anvende denne  

 vejledning, men kan i stedet anvende egne tilsvarende retningslinier.  

 Materialet skal i disse tilfælde sendes direkte til den  

 pågældende anerkendte organisation, og når det er godkendt,  

 skal Søfartsstyrelsen have kopi.
2	Danske regler om stabilitet er i vid  

 udstrækning i overensstemmelse med internationale regler.
Meddelelser  

 fra Søfartsstyrelsen B og D henviser således til Code on Intact  

 Stability, Res.
A.749(18), med senere ændringer, mens reglerne i  

 Meddelelser fra Søfartsstyrelsen E og F overvejende svarer til kapitel  

 III i bilaget til Torremolinos International Convention for the Safety of  

 Fishing Vessels, 1977. Reglerne henviser ofte til denne vejledning, som  

 således supplerer dem med detaljer, som ville gøre  

 regelværkerne for omfattende.
3	Vejledningen indeholder henvisninger til  

 nedenstående engelsksprogede vejledninger, som er udarbejdet af den  

 internationale søfartsorganisation, IMO.
De henvender sig til  

 skibskonsulenter, for hvem engelsk er et hensigtsmæssigt arbejdssprog,  

 og en eventuel oversættelse ville som følge af sproglige nuancer  

 kunne give anledning til tvivl om fortolkningen.
Søfartsstyrelsen har  

 derfor valgt at henvise til de engelske kildetekster i stedet for at  

 oversætte dem til dansk.
Teksterne kan rekvireres ved henvendelse til  

 Iver C.
Weilbach & Co.
A/S, Toldbodgade 35, 1253 København  

 K.
.1	Res.
A.749(18), Code on Intact Stability.
.2	Res.
MSC.75(69), amending Res.
A.749(18).
 .3	MSC/Circ.920, Model Loading and Stability  

 Manual.
.4	Res.
MSC.23(59), International Code for the Safe  

 Carriage of Grain in Bulk.
 .5	MSC/Circ.919, Guidelines for Damage Control  

 Plans.
 .6	MSC/Circ.854, Guidelines for Shipboard Loading and  

 Stability Computer Programs.
 4	Søfartsstyrelsens vejledning nr. 2 af 1.  

 februar 1989 om godkendelse af intakt stabilitet ophæves.
2	Krængningsprøve 1	Når der i henhold til reglerne skal afholdes  

 letvægtsopgørelse og krængningsprøve til  

 bestemmelse af letskibs deplacement og tyngdepunkt, kan de godkendes, hvis de  

 er udført i overensstemmelse med retningslinierne i Code on Intact  

 Stability, Res.
A.749(18), Annex I, med senere ændringer.
Et  

 standardskema, jf. kodens punkt 4.3.6, kan rekvireres ved henvendelse til  

 Søfartsstyrelsen.
 2	Letvægtsopgørelser og  

 krængningsprøver skal udføres under kontrol af  

 Søfartsstyrelsen eller en anerkendt organisation, som er bemyndiget  

 til at udføre kontrollen på vegne af  

 Søfartsstyrelsen.
3	Søfartsstyrelsen kan i henhold til visse  

 regler tillade, at letvægtsopgørelse eller  

 krængningsprøve undlades for et bestemt skib, når der  

 foreligger resultater fra letvægtsopgørelse og  

 krængningsprøve foretaget med et søsterskib, og det  

 godtgøres, at pålidelige stabilitetsoplysninger kan udledes  

 heraf.
Sådanne fritagelser administreres efter følgende  

 retningslinier:
 .1	Passagerskibe kan hverken fritages for  

 letvægtsopgørelse eller for krængningsprøve.
 .2	For øvrige skibe skal der normalt  

 udføres en letvægtsopgørelse og en  

 krængningsprøve for de 2 første skibe i en serie  

 søsterskibe bygget ved samme værft.
 .3	Hvis der er god overensstemmelse mellem resultaterne  

 for de 2 første søsterskibe, kan der gives fritagelse for  

 krængningsprøven for de 2 efterfølgende  

 søsterskibe, såfremt en letvægtsopgørelse for disse  

 søsterskibe viser, at der er god overensstemmelse med resultaterne for  

 de 2 første søsterskibe.
.4	Med det femte søsterskib, og  

 efterfølgende med hvert tredje søsterskib i en serie, skal der  

 udføres en letvægtsopgørelse for kontrol af  

 overensstemmelse med de oprindelige data.
I givet fald kan der gives  

 fritagelse for letvægtsopgørelse og krængningsprøve  

 for 2 efterfølgende søsterskibe.
I modsat fald skal der  

 udføres en krængningsprøve med det pågældende  

 skib, og Søfartsstyrelsen afgør, om der skal foretages  

 nærmere stabilitetsundersøgelser for de mellemliggende  

 søsterskibe, som har fået fritagelse.
 .5	En eventuel anmodning om fritagelse sendes på  

 et standardskema, der kan rekvireres ved henvendelse til  

 Søfartsstyrelsen.
3	Dynamometerprøve 1	I enkelte tilfælde tillader reglerne for mindre  

 fartøjer, at en krængningsprøve erstattes af en  

 såkaldt dynamometerprøve.
Søfartsstyrelsen kan i disse  

 tilfælde godkende dynamometerprøver, der er udført i  

 henhold til følgende retningslinier:
.1	Prøven skal udføres i den kondition,  

 der kræves i reglerne.
Det er almindeligvis den værste i praksis  

 forekommende driftskondition.
Såfremt der er tvivl om, hvilken  

 kondition, der er værst, kan prøven udføres i flere  

 konditioner.
 .2	Fartøjets vægtdeplacement D  

  (kg) skal bestemmes på en autoriseret brovægt eller ved  

 anvendelse af en kran og et dynamometer med kalibreringsattest.
 .3	En lodsnor eller et lignende instrument  

 opsættes til bestemmelse af krængningsvinklerne.
 .4	En kranwire eller lignende med et indskudt  

 dynamometer med kalibreringsattest fastgøres til fartøjet,  

 således at det er muligt at krænge det minimum 30°  

 . Den til krængningen anvendte vægt P (kg) aflæses med  

 intervaller på 5°  

  op til 30°  

  eller indstrømningsvinklen, hvis denne er mindre end 30°  

 . Prøven fortsættes for større krængninger,  

 såfremt det er praktisk muligt.
 .5	Afstanden a (m) fra fartøjets anslåede  

 tyngdepunkt til trækwiren måles vinkelret på denne.
 .6	Den oprettende momentarm GZ (m) beregnes efter  

 følgende formel og optegnes som funktion af krængningen:
 .7	Arealet under GZ-kurven skal, for at stabiliteten  

 kan anses for at være tilfredsstillende, opfylde de relevante  

 stabilitetskriterier i reglerne.
 .8	Prøven skal udføres under  

 Søfartsstyrelsens kontrol og resultaterne skal indføres i et  

 standardskema, der kan rekvireres ved henvendelse til  

 Søfartsstyrelsen.
4	Stabilitetsoplysninger 1	For nybygninger skal værft eller konsulent  

 så tidligt som muligt sende foreløbige stabilitetsoplysninger i  

 2 eksemplarer til Søfartstyrelsen med henblik på godkendelse.  

 Foreløbige stabilitetsoplysninger har stort set samme indhold som  

 endelige stabilitetsoplysninger, men de er baseret på en beregning af  

 skibets letvægts data i stedet for resultatet af en  

 krængningsprøve.
Såfremt det højskibs tyngdepunkt,  

 KG ikke overstiger det foreløbigt beregnede, og letvægten ikke  

 afviger med mere end 2 %, kan de foreløbige stabilitetsoplysninger  

 godkendes til foreløbig brug om bord med krav om, at endelige  

 stabilitetsoplysninger fremsendes inden 1 måned.
Skibsføreren  

 skal i givet fald informeres om, at de foreløbige oplysninger ikke er  

 endelige.
Hvis de foreløbige stabilitetsoplysninger ikke kan  

 godkendes, kan der ikke gives fartshjemmel til skibet, men der kan eventuelt  

 udstedes en prøveturstilladelse baseret på skibets aktuelle  

 lastekondition og resultatet af krængningsprøven.
2	Endelige stabilitetsoplysninger skal ligeledes sendes  

 til Søfartsstyrelsen med henblik på godkendelse.
For klassede  

 skibe sendes mindst 3 eksemplarer, og for uklassede mindst 2.
3	Alle beregninger af hydrostatiske data, isocline  

 data, indstrømningsvinkel og stabilitetsgrænsedata skal  

 være udført med et computerprogram, der er godkendt af  

 Søfartsstyrelsen.
En liste over disse godkendte programmer samt de  

 kriterier, der ligger til grund for godkendelsen, kan rekvireres ved  

 henvendelse til Søfartsstyrelsen.
4	Søfartsstyrelsen kan godkende  

 stabilitetsoplysninger, der er udformet i overensstemmelse med  

 retningslinierne i MSC/Circ.920, Model Loading and Stability Manual.
I den  

 forbindelse skal der tages højde for følgende  

 bemærkninger:
.1	I henhold til cirkulærets punkt 1.2.6 skal  

 skibets hoveddimensioner angives i det første afsnit.
Den maksimalt  

 tilladelige dybgang skal angives, og den skal svare til den dybeste dybgang i  

 de godkendte lastekonditioner.
Der skal i den forbindelse være taget  

 højde for alle andre dybgangbegrænsninger, herunder eventuelle  

 lasteliniemærker og inddelingslasteliniemærker samt  

 dimensioneringsdybgangen.
For fiskeskibe anføres tillige den  

 tilsvarende maksimalt tilladelige dødvægt samt  

 minimumsfribordet.
.2	Cirkulæret angiver i punkt 2.5.1 en  

 række typiske lastekonditioner.
De nævnte konditioner erstatter  

 ikke de konditioner, som fremgår af skibenes regelgrundlag.
.3	I henhold til cirkulærets punkt 2.5.5.3 skal  

 hver lastekondition være forsynet med en GZ kurve.
Når GZ kurven  

 i henhold til reglerne skal afbrydes ved den vinkel, hvor der vil ske  

 indstrømning gennem åbninger, der ikke er lukket vejrtæt,  

 skal dette illustreres på kurven for hver lastekondition.
.4	Med henvisning til cirkulærets punkt 3.7.1  

 skal skibets maksimalt tilladelige tyngdepunkt eller alternativt dets  

 minimalt tilladelige metacenterhøjde angives i tabelform som funktion  

 af dets dybgang eller deplacement.
I tillæg hertil skal de  

 pågældende data illustreres grafisk i et såkaldt  

 grænsekurvediagram, hvor de beregnede konditioner også er vist.  

 Grænsekurvediagrammet skal beskrive hele skibets  

 operationsområde.
 .5	Cirkulærets punkt 3.8 vedrørende  

 skibets styrkemæssige begrænsninger kan udelades.
5	Eksisterende skibes stabilitetsoplysninger skal for  

 visse skibstyper kontrolleres periodisk ved en  

 letvægtsopgørelse.
Hvis en sådan  

 letvægtsopgørelse viser en ændring af skibets  

 letvægt på mere end 2 %, eller en afvigelse på mere end 1 %  

 af L af beliggenheden af det langskibs tyngdepunkt, skal der tillige afholdes  

 en ny krængningsprøve.
Hvis en sådan  

 krængningsprøve viser en ændring af skibets letvægt  

 på mere end 2 %, eller at det højskibs tyngdepunkt, KG er blevet  

 større, skal de eksisterende stabilitetsoplysninger korrigeres.
 6	Eksisterende skibes stabilitetsoplysninger skal i  

 tilfælde af ombygninger normalt opdateres i henhold til følgende  

 retningslinier:
 .1	Hvis der foretages ombygninger, som ændrer  

 skibets hoveddimensioner, skal der afholdes en ny  

 krængningsprøve, og stabilitetsoplysningerne skal opfylde  

 kravene til stabilitetsoplysninger for et tilsvarende nyt skib.
 .2	Hvis der foretages forandringer, som efter  

 Søfartsstyrelsens vurdering får væsentlig indflydelse  

 på skibets letvægtsdata, men ikke ændrer  

 hoveddimensionerne, skal der afholdes en ny krængningsprøve, og  

 de eksisterende stabilitetsoplysninger skal korrigeres på baggrund af  

 resultatet.
 .3	Hvis der foretages forandringer, som efter  

 Søfartsstyrelsens vurdering ikke får væsentlig indflydelse  

 på skibets letvægtsdata, kan det eventuelt accepteres, at skibets  

 eksisterende stabilitetsoplysninger korrigeres på basis af en af  

 følgende metoder:
 .1	Der udføres en letvægtsopgørelse  

 og en direkte beregning af det ændrede deplacement og højskibs  

 tyngdepunkt på baggrund af vægt og moment af fjernede,  

 tilføjede og flyttede vægte.
.2	Samme krængningsmoment påføres  

 før og efter ombygningen.
En eventuel godkendelse forudsætter,  

 at den resulterende krængningsvinkel er størst før  

 forandringen.
7	Indkøbte skibe skal forsynes med  

 stabilitetsoplysninger, der er tilpasset de relevante danske regler og denne  

 vejledning.
Med hensyn til skibe, hvor en anerkendt organisation godkender  

 stabilitetsforholdene på vegne af Søfartsstyrelsen, henvises til  

 vejledningens punkt 1.1. Eksisterende stabilitetsoplysninger, som er godkendt  

 af den tidligere flagstat, kan godkendes til foreløbig brug om bord i  

 en periode på 6 måneder efter afslutningen af det første  

 syn, med mindre der er foretaget væsentlige ændringer ved skibet,  

 og disse ikke er medregnet.
Er der foretaget sådanne ændringer  

 følges proceduren for nybygninger.
De endelige stabilitetsoplysninger  

 skal være baseret på letvægtsdata, der er opnået i  

 henhold til følgende retningslinier:
.1	Passagerskibe skal underkastes en  

 letvægtsopgørelse, med mindre der foreligger eksisterende  

 stabilitetsoplysninger, som er godkendt af den tidligere flagstat inden for  

 de seneste 5 år.
Hvis en sådan letvægtsopgørelse  

 viser en ændring af skibets letvægt på mere end 2 %, eller  

 en afvigelse på mere end 1 % af L af beliggenheden af det langskibs  

 tyngdepunkt, skal der tillige afholdes en ny  

 krængningsprøve.
.2	Lastskibe skal underkastes en  

 letvægtsopgørelse, med mindre der foreligger eksisterende  

 stabilitetsoplysninger, som er godkendt af den tidligere flagstat inden for  

 de seneste 10 år.
Hvis en sådan letvægtsopgørelse  

 viser en ændring af skibets letvægt på mere end 2 %, eller  

 en afvigelse på mere end 1 % af L af beliggenheden af det langskibs  

 tyngdepunkt, skal der tillige afholdes en ny  

 krængningsprøve.
 .3	Fiskeskibe skal underkastes en ny  

 krængningsprøve, med mindre der foreligger eksisterende  

 stabilitetsoplysninger, som er godkendt af den tidligere flagstat inden for  

 de seneste 5 år.
5	Kornstabilitetsberegninger 1	For skibe, hvor der er krav om kornstabilitet, skal  

 værft eller konsulent så tidligt som muligt sende  

 kornstabilitetsberegninger i 2 eksemplarer til Søfartstyrelsen med  

 henblik på godkendelse.
Kornstabilitetsberegninger erstatter ikke de  

 almindelige stabilitetsoplysninger.
2	Søfartsstyrelsen kan godkende  

 kornstabilitetsberegninger, der er udformet i overensstemmelse med  

 retningslinierne i Res.
MSC.23(59), International Code for the Safe Carriage  

 of Grain in Bulk.
6	Lækstabilitetsmateriale 1	For skibe, hvor der er krav om lækstabilitet,  

 skal værft eller konsulent så tidligt som muligt sende  

 følgende lækstabilitetsmateriale i mindst 2 eksemplarer til  

 Søfartsstyrelsen med henblik på godkendelse:
 .1	Tegninger og øvrige oplysninger.
 .2	Beregninger.
 .3	Rapport om beregninger.
 .4	Erklæring om kontrol af  

 beregningerne.
 2	Materialet skal være udført på  

 dansk eller engelsk, og Søfartsstyrelsen godkender det på  

 baggrund af en erklæring om kontrol fra en af følgende godkendte  

 institutioner eller anerkendte organisationer:
 .1	Carl Bro Industri & Marine, Dwinger  

 Marineconsult.
.2	Knud E.
Hansen.
 .3	Dansk Maritimt Institut.
 .4	American Bureau of Shipping.
 .5	Bureau Veritas.
 .6	Det norske Veritas.
 .7	Germanischer Lloyd.
 .8	Lloyd s Register of Shipping.
 .9	Nippon Kaiji Kyokai.
 3	Tegninger og øvrige oplysninger, der danner  

 basis for skibets lækstabilitet, skal være af en standard, der  

 normalt benyttes inden for skibsbygning, og skal almindeligvis omfatte  

 følgende:
 .1	Linietegning.
 .2	Generalarrangement, der viser skrogvedhæng,  

 overbygninger m.v.
 .3	Liste over de åbninger, der i henhold til  

 beregningerne kan begrænse skibets overlevelsesevne, samt deres  

 placering og lukkemidler.
 .4	Foreløbig havarikontrolplan i henhold til  

 denne vejlednings punkt 7.
4	En rapport om beregninger skal opsummere  

 resultaterne.
Desuden skal den, i den udstrækning de er relevante,  

 indeholde følgende oplysninger om regelgrundlaget, skibet og de  

 konstruktive forudsætninger:
 .1	Rapportens titel og dato.
 .2	Skibets type og kontrolnummer samt dets navn eller  

 nybygningsnummer.
 .3	Skibets hoveddimensioner.
 .4	Regler, som skibet er bygget og godkendt efter.
 .5	Navn og version af det benyttede edb program.
 .6	Tegninger, der ligger til grund for  

 beregningerne.
 .7	Generel beskrivelse af den vandtætte inddeling  

 og de vandtætte volumener samt en tilhørende udtegning baseret  

 på de indlæste off-sets.
.8	En opsummering af alle havaritilfælde med  

 beskrivelse af endelig tilstand efter havari, herunder dybgang,  

 krængning, trim, reststabilitetens udstrækning, areal og  

 største oprettende arm GZ samt fribord til marginlinie eller  

 begrænsende indstrømningsåbninger.
Desuden skal det  

 angives, hvilket kriterium, der er det mest begrænsende.
 .9	Liste over indvendige vandtætte døre  

 med angivelse af placering samt vandtryk i havareret tilstand.
 .10	Placering og dimensioner af eventuelle  

 krydsfylderør, maksimal krængning før udligning, samt  

 beregning af udligningstiden og reststabiliteten i mellemstadier.
 .11	Specielle konstruktive og operationelle  

 forhold.
 .12	Kurve for fyldningslængde eller tilladelig  

 længde mellem skotter med angivelse af inddelingsfaktoren.
 .13	Placering af skotdæk.
 .14	Marginlinienedtrykning og krængning.
 .15	Dybgang til inddelingslastelinien.
 .16	Typekriterietal.
.17	Vægt, arm og beregning af krængende  

 moment fra sammenstimling af passagerer, udsatte fuldt lastede redningsmidler  

 eller vind.
Det største af disse momenters indflydelse på  

 minimumskravet til den oprettende arm GZ angives som funktion af  

 dybgangen.
 .18	Når beregningerne er udført i henhold  

 til probabilistiske regler, skal opsummeringstabeller vise de enkelte bidrag  

 til det opnåede indeks A.
.19	Illustration af lækstabilitetens krav til  

 maksimum KG eller minimum GM i intakt kondition som funktion af dybgang eller  

 deplacement.
Denne kurve skal også indgå i skibets  

 stabilitetsoplysninger.
5	En erklæring om kontrol skal godtgøre,  

 at resultatet af beregningerne er kontrolleret af en godkendt institution  

 på baggrund af de tegninger og øvrige oplysninger, der ligger  

 til grund.
Erklæringen skal indeholde følgende:
 .1	Erklæringens dato.
 .2	Skibets type og kontrolnummer samt dets navn eller  

 nybygningsnummer.
 .3	Regler, som skibet er bygget og kontrolleret  

 efter.
 .4	Navn og version af det benyttede edb program.
 .5	Reference til kontrollerede tegninger, beregninger  

 og rapporter.
 .6	Nøjagtighed og kvalitet af resultaterne.
 .7	Samtlige forudsætninger, som har betydning for  

 resultaterne.
.8	Navn på den person, der har udført  

 beregningerne samt navn på den person, der har udført  

 kontrollen.
Begge personer kan være tilknyttet samme godkendte  

 institution, men erklæringen skal i givet fald oplyse, at kontrol og  

 beregning er udført uafhængigt af hinanden.
6	Når eksisterende skibes stablititetsoplysninger  

 vedrørende intakt stabilitet korrigeres i forbindelse med periodisk  

 stabilitetskontrol eller ombygning, skal lækstabilitetsmaterialet  

 opdateres i nødvendigt omfang, såfremt de forudsætninger,  

 der danner grundlag for godkendelsen, er ændret.
Der skal i den  

 forbindelse gøres rede for samtlige ændringer med en skitse  

 eller lignende.
Tilsvarende gælder, når eksisterende skibes  

 lækstabilitet opgraderes.
7	Indkøbte skibe skal forsynes med  

 lækstabilitetsmateriale, der er tilpasset de relevante danske  

 regler 7	Havarikontrolplaner 1	Værft eller konsulent skal så tidligt som  

 muligt sende skibets havarikontrolplan i mindst 3 eksemplarer til  

 Søfartstyrelsen med henblik på godkendelse.
 2	Søfartsstyrelsen kan godkende  

 havarikontrolplaner, der er udformet i overensstemmelse med retningslinierne  

 i MSC/Circ.919, Guidelines for Damage Control Plans.
