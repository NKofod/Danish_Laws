I henhold til lov nr. 347 af 24. maj 1989 om åben uddannelse (erhvervsrettet voksenuddannelse - deltidsuddannelser og handelsskoler, jf. lovbekendtgørelse nr. 974 af 19. december 1986, fastsættes:
Almindelige bestemmelser § 1.  Handelsskoler kan gennemføre  

 ejendomsmæglerkursus og kursus i ejendomsvurdering.
Ejendomsmæglerkursus § 2.  Formålet med ejendomsmæglerkursus er at give  

 deltagerne en teoretisk undervisning, der i forbindelse med praktisk  

 uddannelse, jf. § 3, stk. 2, opfylder de uddannelsesmæssige krav, for at de  

 kan blive beskikket som ejendomsmægler efter lov om ejendomsmæglere.
 § 3.  Skolen kan optage kursister, der har bestået  

 prøverne i erhvervsjura I, erhvervsjura II, virksomhedsøkonomi og  

 nationaløkonomi I ved merkonomkursus eller har tilsvarende forkundskaber.
 Stk. 2.  Forud for eller sideløbende med kurset skal  

 deltagerne gennemføre en praktisk uddannelse efter reglerne i bekendtgørelse  

 om ejendomsmægleres uddannelse.
 § 4.  Ejendomsmæglerkursus omfatter  

 undervisningsfagene ejendomsjura og ejendomshandel.
 Stk. 2.  Hvert fag har normalt et omfang svarende til  

 25% af et arbejdsår.
 § 5.  Formålet med undervisningen i ejendomsjura er,  

 at deltagerne opnår viden om love og andre retsregler om fast ejendom og  

 deres anvendelse i praksis med særligt henblik på omsætning af fast ejendom.
 Stk. 2.  Undervisningen afsluttes med en skriftlig  

 prøve.
 § 6.  Formålet med undervisningen i ejendomshandel er,  

 at deltagerne opnår en deltaljeret viden om handel med og udlejning af fast  

 ejendom, virksomheder og lignende, og om prioriteringsformer og de  

 skattemæssige konsekvenser ved overdragelse af fast ejendom.
 Stk. 2.  Undervisningen forudsætter, at kursisten har  

 bestået prøven i ejendomsjura eller har tilsvarende forkundskaber.
 Stk. 3.  Undervisningen afsluttes med en skriftlig og en  

 mundtlig prøve, der skal bestås senest 5 år efter prøven i ejendomsjura.
 § 7.  Eksamensbevis for ejendomsmæglerkursus udstedes,  

 når prøverne i ejendomsjura og ejendomshandel er bestået, og kursisten ved  

 erklæring fra Ejendomsmæglerkommissionen kan dokumentere, at den praktiske  

 uddannelse, jf. § 3, stk. 2, er godkendt.
Kursus i ejendomsvurdering § 8.  Formålet med kursus i ejendomsvurdering er, at  

 deltagerne gennem teoretisk undervisning får detaljeret viden om enhver form  

 for vurdering og syns- og skønsforretninger inden for ejendomsområdet.
 § 9.  Skolen kan optage kursister, der har bestået  

 ejendomsmæglerkursus eller har tilsvarende forkundskaber.
 Stk. 2.  Kursus i ejendomsvurdering har normalt et  

 omfang svarende til 25% af et arbejdsår.
 § 10.  Eksamen i ejendomsvurdering er en skriftlig  

 prøve.
Fælles bestemmelser om undervisningen og  

 eksamen § 11.  Undervisningen gennemføres efter ministeriets  

 læreplaner for de enkelte undervisningsfag, der fastsættes efter indstilling  

 fra uddannelsesnævnet.
 § 12.  Til deltagere med handicap eller andre  

 vanskeligheder, der kan sidestilles hermed, gives specialpædagogisk støtte  

 til uddannelsen efter de herom gældende retningslinjer.
§ 13.  Ministeriet beskikker censorer.
Ingen kan  

 fungere som censor efter det fyldte 70. år.
 § 14.  Bedømmelsen foretages af vedkommende lærer og  

 en censor.
Stk. 2.  Ved bedømmelsen af de studerendes præstationer  

 anvendes 13-skalaen efter bekendtgørelsen om karaktergivning på  

 handelsskolerne.
For at bestå en prøve kræves mindst karakteren 6.
Stk. 3.  Karakteren for hver prøve fastsættes således:  

 Censor og lærer giver hver en karakter.
Hvis karaktererne er forskellige, og  

 censor og lærer ikke bliver enige om eksamenskarakteren ved forhandling,  

 fastsættes karakteren som gennemsnitstallet mellem de to karakterer.
Svarer  

 gennemsnitsstallet ikke til et tal på karakterskalaen, afrundes til den  

 nærmeste karakter.
Ligger gennemsnitstallet midt mellem to karakterer,  

 afrundes der opad, hvis censor har givet den højeste karakter, og nedad, hvis  

 censor har givet den laveste karakter.
Karaktererne 00 og 13 kan ikke gives  

 ved afrunding.
§ 15.  For kursister med handicap eller andre  

 vanskeligheder, der kan sidestilles hermed, tilrettelægger skolen prøver  

 under former og vilkår, der imødekommer kursistens forudsætninger.
Der  

 påføres ikke eksamensbeviset oplysninger herom.
 § 16.  Når en kursist godtgør at være forhindret i at  

 møde til eller i at fuldføre en prøve på grund af sygdom eller af anden  

 tvingende grund tillader skolen den pågældende at aflægge prøven på et senere  

 tidspunkt, sygeeksamen.
 § 17.  Skolen udsteder beviser for prøver og eksamen.  

 Ministeriet fastsætter bevisets form og indhold.
§ 18.  For eksamen gælder i øvrigt bekendtgørelsen om  

 eksamensordningen på handelsskolerne.
Selvstuderende har adgang til prøver  

 m.v. efter reglerne i bekendtgørelse om åben uddannelse.
 § 19.  Undervisnings- og Forskningsministeriet  

 nedsætter en opgavekommission, der skal sørge for udarbejdelsen af de  

 skriftlige opgaver til eksamen.
Stk. 2.  Formanden for eksamenskommissionen for  

 handelsskolerne er formand for opgavekommissionen.
Ministeriet beskikker  

 opgavekommissionens øvrige medlemmer.
Kommissionen beskikkes for 3 år ad  

 gangen.
Ingen kan fungere som medlem efter det fyldte 70. år.
 Stk. 3.  Opgavekommissionen afgiver efter hver  

 eksamenstermin beretning om eksamensforløbet til uddannelsesnævnet og  

 ministeriet.
Uddannelsesnævn § 20.  Ministeriet nedsætter et uddannelsesnævn for  

 kurserne.
Medlemmerne beskikkes for 3 år ad gangen.
 Stk. 2.  Uddannelsesnævnet består af 4 medlemmer, der  

 udpeges således:
 Stk. 3.  Uddannelsesnævnet giver indstilling til  

 ministeriet om undervisningens mål og indhold og om eksamen.  

 Uddannelsesnævnet kan selv tage spørgsmål om kurserne op til behandling og  

 afgive indstilling til ministeriet herom.
Andre bestemmelser § 21.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 § 22.  Ministeriet kan dispensere fra bekendtgørelsens  

 bestemmelser, når det findes begrundet i usædvanlige forhold.
 § 23.  Klager over skolens afgørelser efter denne  

 bekendtgørelse indgives til Undervisnings- og Forskningsministeriet gennem  

 skolen.
Ikrafttræden og overgangsregler § 24.  Bekendtgørelsen træder i kraft den 1. august  

 1990.
 Stk. 2.  Bekendtgørelse nr. 346 af 22. juni 1984 om  

 ejendomsmæglerkursus m.v. ophæves.
 § 25.  Til elever, der har påbegyndt kurser før den 1.  

 august 1990, kan skolen tilbyde undervisning og afholde prøver i fagene  

 lovgivning om fast ejendom og ejendomsomsætningens retsregler efter de hidtil  

 gældende regler indtil den 31. oktober 1991.
