(harefarme) I medfør af § 2, stk. 1, og § 15, stk. 3, i lov nr. 341 af 14. maj 1992 om  

 opdræt af vildt og ræve fastsættes:
 § 1.  Harefarme må ikke oprettes.
 Stk. 2.  Ved harefarme forstås opdræt af harer i  

 buranlæg.
 § 2.  Harefarme, der er oprettet før den 1. januar  

 1993, skal være afviklet inden den 1. januar 1995. Buranlægget må i denne  

 periode ikke udvides, og antallet af voksne avlsharer i det enkelte buranlæg  

 må ikke forøges.
 § 3.  De i § 2 nævnte harefarme skal inden den 1.  

 april 1993 være anmeldt til Veterinærdirektoratet, Rolighedsvej 25, 1958  

 Frederiksberg C.
 Stk. 2.  Anmeldelsen skal ske på et skema rekvireret i  

 Veterinærdirektoratet og indeholde oplysninger om:
 § 4.  Veterinærdirektoratet fører tilsyn med  

 overholdelse af bestemmelserne i §§ 1-3.
 § 5.  Overtrædelse af §§ 1-3 straffes med bøde eller  

 hæfte.
 § 6.  For overtrædelser, der begås af et aktieselskab,  

 andelsselskab, anpartselskab eller lignende, kan der i medfør af § 15, stk.  

 4, i lov om opdræt af vildt og ræve pålægges selskabet som sådant bødeansvar.  

 Er overtrædelsen begået af en kommune eller et kommunalt fællesskab, jf. § 60  

 i lov om kommunernes styrelse, kan der pålægges kommunen eller det kommunale  

 fællesskab bødeansvar.
 § 8.  Bekendtgørelsen træder i kraft den 1. januar  

 1993.
