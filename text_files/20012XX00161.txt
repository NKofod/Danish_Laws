Skriftlig fremsættelse (1. marts  

 2002) Beskæftigelsesministeren Herved tillader jeg mig for Folketinget at  

 fremsætte:
 Forslag til lov om ændring af lov om aktiv  

 socialpolitik og integrationsloven (Ændring af reglerne om ret til  

 kontanthjælp, introduktionsydelse m.v.).
(Lovforslag nr.
L 126).
Lovforslaget er et led i regeringsudspillet "En ny  

 udlændingepolitik" og udmønter Beskæftigelsesministeriets  

 andel i dette udspil.
Endvidere indeholder lovforslaget forslag om  

 ændringer i integrationslovens regler om introduktionsydelse.
 Forslaget indeholder følgende  

 hovedelementer:
1.	Stramning af hjemsendelsesbestemmelserne i lov om aktiv  

 socialpolitik 2.	Opholdskrav for at være berettiget til kontanthjælp 3.	Afskaffelse af ret til forsørgersats for personer, der alene  

 har forsørgelsespligt over for børn, der opholder sig i  

 udlandet 4.	Starthjælp indeholdende forsørgertillæg og  

 samordnede regler for gifte og samlevende blandt andet hvad angår  

 fradrag i hjælpen 5.	Særlige regler for reduktion i starthjælp som  

 følge af indtægter fra almindeligt arbejde 6.	Starthjælpsmodtagere bevarer starthjælpen i stedet for  

 revalideringsydelse under revalidering 7. 	Principperne for starthjælp anvendes tilsvarende for  

 introduktionsydelsen.
I dag skal en person have modtaget kontanthjælp et  

 helt år, før der kan tages stilling til, om en person kan  

 hjemsendes eller ikke.
Det foreslås, at der fremover kun skal gå  

 ½ år.
Forslaget er en stramning i forhold til i dag.
Endvidere kan der  

 i dag ikke ske hjemsendelse, hvis en person har boet her i 3 år.
Den  

 grænse udvides til 7 år.
Forslaget ventes ikke at få videre  

 praktisk betydning, da de fleste hjemsendte har været nordiske  

 statsborgere og den nordiske konvention har en 3 års grænse.  

 Denne grænse vil fortsat gælde for dem.
Retten til kontanthjælp vil efter forslaget  

 være betinget af, at ansøgeren har opholdt sig her i riget i  

 sammenlagt 7 år inden for de seneste 8 år.
Ophold i udlandet i  

 sammenlagt højst 2 måneder pr. kalenderår i forbindelse  

 med ferie, studierejser,  tjeneste- og forretningsrejser m.v. ligestilles med  

 ophold her i riget, hvis personen har beholdt sin bopæl i Danmark.
Som overgangsregel foreslås det, at loven kommer til  

 at gælde for personer, der lovligt tager ophold her i riget efter  

 lovens ikrafttræden.
Personer, der har lovligt ophold her i riget ved  

 lovens ikrafttræden, foreslås ikke at være omfattet af 7  

 års reglen, idet de nye regler kun skal gælde de personer, der  

 fremover kommer til Danmark.
Men hvis de efterfølgende tager ophold  

 uden for riget, er de omfattet af 7 års reglen.
En person, der alene har børn i udlandet, kan i dag  

 få kontanthjælp på forsørgersats (10.522 kr.), hvis  

 den pågældende kan dokumentere forsørgelsespligten, samt  

 at den pågældende rent faktisk opfylder  

 forsørgelsespligten.
Denne regel afskaffes, så  

 pågældende fremover får ikke forsørgersats (7.919  

 kr.). Dette gælder dog ikke for EU/EØS-borgere, i det omfang  

 disse efter EU-retten er berettigede til hjælpen, eller for personer,  

 der er omfattet af bilaterale overenskomster.
Der indføres en starthjælp med særlige  

 udmålingsregler.
Som hidtil er der særlige satser for unge under  

 25 år.
Som noget nyt foreslås forskellige satser for enlige og  

 gifte/samlevende, og der foreslås indført et  

 forsørgertillæg, der har 2 forskellige satser.
Der  

 indføres et husstandsbegreb vedrørende dette  

 forsørgertillæg, og der kan maksimalt udbetales 2  

 forsørgertillæg pr. husstand.
Tildeling af  

 forsørgertillæg er betinget af forsørgerpligten og ikke  

 af, om børnene bor hos starthjælpsmodtageren.
Der foreslås særlige fradragsregler i  

 starthjælpen, hvis den anden ægtefælle er på  

 kontanthjælp.
Hvis en person, der modtager starthjælp, er gift  

 eller samlevende med en person, der modtager kontanthjælp,  

 nedsættes starthjælpen, således at de 2  

 forsørgelsesydelser sammenlagt svarer til det beløb, der ville  

 være modtaget, såfremt begge havde modtaget starthjælp.
Personer på starthjælp får lov at  

 beholde 28 kr. pr. arbejdstime, før deres arbejdsindtægt  

 fradrages i starthjælpen.
Det giver et øget incitament til at  

 påtage sig deltidsarbejde.
Forslaget skønnes at ville give en samlet  

 besparelse i 2002 på 30 mill. kr., stigende til 1.090 mill. kr. i 2010,  

 når 7 års reglen har fået fuld effekt.
Skønnet er  

 behæftet med en vis usikkerhed og afhænger blandt andet af den  

 politiske udvikling i de flygtningeproducerende lande.
 Jeg skal i øvrigt tillade mig at henvise til  

 lovforslagets bemærkninger.
 Med disse bemærkninger skal jeg indstille  

 lovforslaget til Folketingets velvillige behandling.
