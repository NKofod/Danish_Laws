 I medfør af § 18, stk. 3 og 4, og § 19, stk. 3, i lov om veterinærvæsenet  

 samt om udøvelse af dyrlægegerning (dyrlægeloven), jf. lovbekendtgørelse nr.  

 492 af 28. juni 1990 samt §§ 6 og 10 og § 35, stk. 2, i lov om  

 husdyrsygdomme, jf. lovbekendtgørelse nr. 381 af 7. juni 1993, fastsættes:
 § 1.  Bekendtgørelsen finder anvendelse på private  

 laboratorier, der erhvervsmæssigt foretager patologisk anatomiske,  

 mikrobiologiske, parasitiologiske eller serologiske undersøgelser for andre  

 med henblik på konstatering af husdyrsygdomme.
 Stk. 2.  Bestemmelserne finder ikke anvendelse på  

 dyrlæger, der udelukkende foretager undersøgelser på egne patienter.
§ 2.  Ansøgning om godkendelse i henhold til § 18,  

 stk. 1, i dyrlægeloven skal indsendes til Veterinærdirektoratet og indeholde  

 oplysning om § 3.  Et godkendt laboratorium er berettiget til i  

 reklameomtale at benytte en af Veterinærdirektoratet godkendt betegnelse,  

 hvori ordet »godkendt« indgår.
Betegnelser, hvori ord som  

 »statsanerkendt«, »autoriseret« eller lignende indgår, må  

 ikke benyttes, medmindre særlig lovhjemmel foreligger.
§ 4.  Et godkendt laboratorium skal straks foretage  

 anmeldelse til Veterinærdirektoratet, hvis de af laboratoriet foretagne  

 undersøgelser giver kendskab eller mistanke om forekomst af § 5.  Et godkendt laboratorium må kun rekvirere  

 diagnostiske laboratorieundersøgelser fra Statens Veterinære  

 Serumlaboratorium og Statens Veterinære Institut for Virusforskning.
 Stk. 2.  Uanset stk. 1 kan Veterinærdirektoratet meddele  

 tilladelse til at rekvirere diagnostiske laboratorieundersøgelser fra andre  

 end de i stk. 1 nævnte laboratorier, såfremt der ud fra en veterinærfaglig  

 vurdering intet er til hinder herfor.
§ 6.  Et godkendt laboratorium skal føre journal over  

 udførte undersøgelser og hvert kvartal give indberetning til  

 Veterinærdirektoratet om disses resultat.
Journalen skal opbevares i mindst 2  

 år.
 § 7.  Tilsyn med de godkendte laboratorier, herunder  

 interkalibrering af testmetoder og kontrol af reproducerbarheden af  

 diagnostiske undersøgelsesresultater, udøves af Veterinærdirektoratet med  

 bistand fra de i § 5, stk. 1, nævnte laboratorier.
 Stk. 2.  Veterinærdirektoratets udgifter i forbindelse  

 med tilsyn med laboratoriet betales i henhold til bekendtgørelse om betaling  

 for autorisation, registrering, godkendelse, attestering, tilsyn eller  

 kontrol udført af Veterinærdirektoratet.
 § 8.  Overtrædelse af §§ 3 og 4, § 5, stk. 1, eller §  

 6 straffes med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 9.  Bekendtgørelsen træder i kraft den 1. januar  

 1997.
 Stk. 2.  Samtidig ophæves cirkulære nr. 184 af 21.  

 november 1983 om godkendelse af diagnostiske laboratorier, jf. § 18 i lov nr.  

 58 af 4. marts 1964 om veterinærvæsenet og om udøvelse af dyrlægegerning, jf.  

 lovbekendtgørelse nr. 312 af 25. juni 1980.
