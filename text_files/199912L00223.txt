Fremsat den 16. marts 2000 af  

 økonomiministeren (Marianne Jelved) Forslag til Lov om ændring af realkreditloven,  

 kursgevinstloven, pensionsafkastbeskatningsloven og selskabsskatteloven samt  

 ophævelse af lov om Dansk Landbrugs Realkreditfond (Overførsel af Dansk Landbrugs Realkreditfond) § 1 I realkreditloven, jf. lovbekendtgørelse nr. 582 af 8. juli 1999,  

 foretages følgende ændringer:
 1. § 5, stk. 1, 2. pkt., affattes  

 således:
 »KommuneKredit kan dog fortsat benytte betegnelsen  

 Kreditforeningen af Kommuner i Danmark.«.
 2. I § 7 indsættes som stk. 4:
 »Stk. 4. Stk. 1 og 2 gælder ikke for Dansk Landbrugs  

 Realkreditfond.«.
 3. I § 42, stk. 1, 2. pkt., indsættes efter  

 »jf. dog stk. 2«: »og 3«.
 4. I § 42 indsættes efter stk. 1 som nyt  

 stykke:
 »Stk. 2. Bestemmelsen i stk. 1, 2. pkt., kan fraviges,  

 hvis lånet ydes i henhold til særlig lovgivning inden for  

 jordbrugsområdet.«.
 Stk. 2-5 bliver herefter stk. 3-6.
 5. § 47 affattes således:
 »§ 47. Instituttets satser for gebyrer, indskud og  

 løbende bidrag til administration og reservefondsopbygning for  

 lån, hvortil der ydes statsstøtte skal, bortset fra lån  

 inden for jordbrugsområdet, godkendes af økonomiministeren efter  

 forhandlinger med by- og boligministeren.«.
 6. I § 67 indsættes som stk. 2:
 »Stk. 2. Stk. 1 finder tilsvarende anvendelse for Dansk  

 Landbrugs Realkreditfond.«.
§ 2 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 644 af 5. august 1999, som ændret ved  

 § 2 i lov nr. 959 af 20. december 1999, foretages følgende  

 ændringer:
 1. I § 9, § 10, stk. 1, 1. pkt., § 10,  

 stk. 1, nr. 6, § 22, stk. 3, 1. pkt., § 25, stk. 4,  

 1. pkt., § 27, stk. 1, 1. pkt., og § 38, stk. 3,  

 1. pkt., udgår : », Dansk Landbrugs Realkreditfond«.
§ 3 I lov om beskatning af visse pensionskapitaler m.v.  

 (pensionsafkastbeskatningsloven), jf. lovbekendtgørelse nr. 16 af 6.  

 januar 2000, foretages følgende ændring:
 1. I § 2, stk. 3, nr. 1, udgår: », Dansk  

 Landbrugs Realkreditfond«.
§ 4 I lov om beskatning af aktieselskaber m.v. (selskabsskatteloven), jf.  

 lovbekendtgørelse nr. 727 af 7. oktober 1998, som senest ændret  

 ved § 4 i lov nr. 959 af 20. december 1999, foretages følgende  

 ændringer:
 1. I § 1, stk. 1, nr. 5 b, udgår: », Dansk  

 Landbrugs Realkreditfond«.
 2. I § 13 A udgår: »samt Dansk Landbrugs  

 Realkreditfond«.
§ 5 Stk. 1. Loven træder i kraft den 1. juli  

 2000.
 Stk. 2. Lov om Dansk Landbrugs Realkreditfond, jf.  

 lovbekendtgørelse nr. 68 af 1. februar 1999 ophæves.
 Stk. 3. Lån i henhold til lånetilbud afgivet efter  

 de hidtidige regler, jf. lovbekendtgørelse nr. 68 af 1. februar 1999,  

 skal være udbetalt senest et år efter lovens  

 ikrafttræden.
 Stk. 4. For Dansk Landbrugs Realkreditfond gælder  

 bestemmelserne i lovbekendtgørelse nr. 699 af 5. november 1987, om et  

 finansieringsinstitut for landbrug m.v. § 1, stk. 1, 2. pkt.,  

 § 2, stk. 2-3, § 2a, § 4a og § 4b, samt de heri  

 nævnte bestemmelser dog fortsat i den periode, der medgår til  

 afvikling af de lån til refinansiering af realkreditlån m.v. i  

 landbrugsejendomme, som instituttet har ydet i henhold til lov om  

 refinansiering af realkreditlån m.v. i landbrugsejendomme. § 103, stk.  

 4 og 6 i realkreditloven gælder også for jordbrugslån ydet  

 af instituttet i forbindelse med refinansiering.
 Stk. 5. For Dansk Landbrugs Realkreditfond gælder § 103,  

 stk. 6 i realkreditloven fortsat for jordbrugslån med og uden  

 afdragsbidrag ydet af instituttet.
§ 6 Loven gælder ikke for Færøerne og Grønland, men  

 § 1 kan ved kongelig anordning sættes i kraft for disse landsdele  

 med de afvigelser, som de særlige færøske og  

 grønlandske forhold tilsiger.
Bemærkninger til lovforslaget Almindelige bemærkninger Indledning I rapporten »Den finansielle sektor efter år 2000«  

 blev det anbefalet, at tilsynet med de finansielle virksomheder blev samlet i  

 Finanstilsynet, herunder også tilsynet med Dansk Landbrugs  

 Realkreditfond (DLR).
Denne anbefaling udmøntede sig i»Regeringens  

 redegørelse om den finansielle sektor«, hvorefter DLR, der hidtil har  

 været under tilsyn af Ministeriet for Fødevarer, Landbrug og  

 Fiskeri, den 1. januar 2000 blev underlagt tilsyn af Finanstilsynet på  

 lige fod med andre realkreditinstitutter.
Lovansvaret vedrørende DLR  

 forblev i Ministeriet for Fødevarer, Landbrug og Fiskeri.
 Efterfølgende har DLR udtrykt ønske om at  

 få tilsvarende mulighed for omdannelse til aktieselskab, som  

 institutter under realkreditloven har.
 Det er herefter fundet mest hensigtsmæssigt at  

 ophæve lov om Dansk Landbrugs Realkreditfond og overføre DLR til  

 realkreditloven, hvilket DLR har tilkendegivet ikke at have indvendinger  

 mod.
 Med lovforslaget vil DLR blive omfattet af samme  

 lovgivning som andre realkreditinstitutter.
Lovforslagets indhold Det foreslås, at DLR omfattes af realkreditloven med  

 de tillempelser af realkreditlovens bestemmelser, der er nødvendige  

 herfor.
DLR vil som følge heraf, ikke længere i  

 medfør af lovbestemmelser være begrænset til kun at yde  

 lån til ejere af ejendomme, der anvendes til landbrug, gartneri,  

 skovbrug og lignende jordbrugsmæssig virksomhed.
Ligeledes vil DLR ved  

 overførsel til realkreditloven bl.a. få mulighed for at anvende  

 de i realkreditloven gældende regler om fusion, deling og omdannelse  

 til aktieselskab, jf. kapitel 12 i realkreditloven, samt de i lovforslag nr.  

 L 113 af 2. december 1999 om ændring af realkreditloven  

 foreslåede nye muligheder for, at fondsbaserede realkreditinstitutter  

 kan omdanne sig til aktieselskaber efter den såkaldte  

 »indkapslingsmodel«.
DLR er i lov om Dansk Landbrugs Realkreditfond underlagt  

 et kapitalkrav, der afviger fra det tilsvarende i realkreditloven.
DLR kan  

 således efter det nuværende lovgrundlag medregne ikke-indbetalte  

 garantier til opfyldelse af kapitalkravet, hvilket ikke er muligt efter  

 realkreditloven.
Ved en overgang til realkreditloven vil DLR ikke umiddelbart  

 kunne opfylde kapitalkravet i realkreditloven på 8 pct., jf. § 53  

 i realkreditloven.
Kapitalkravet er direktiv bestemt, jf.
Rådets  

 direktiv af 17. april 1989 om kreditinstitutters egenkapital  

 (89/299/EØF), med efterfølgende ændringer.
Der er  

 således behov for en overgangsordning, hvor DLR i en nærmere  

 fastsat periode kan medregne den ikke-indbetalte garantikapital.
 Der vil blive etableret en overgangsordning, som svarer  

 til den overgangsordning, der blev etableret for danske realkreditinstitutter  

 i en 10-årig periode frem til den 1. januar 2001, hvorefter  

 realkreditinstitutterne kan medregne solidarisk hæftelse til den  

 ansvarlige kapital efter en aftrapningsordning.
Ordningen vil medføre, at DLR over en periode kan  

 medregne en aftrappet andel af den ikke-indbetalte garantikapital som  

 supplerende kapital.
Det medregnede beløb kan maksimalt udgøre  

 50 pct. af DLRs opgjorte egenkapital ultimo 1999 og skal aftrappet med 5  

 procentpoint årligt over en 10-årig periode.
 Overgangsordningen vil blive udformet således, at  

 eventuelle nye aktiviteter i form af udlån på andre områder  

 end jordbrugsområdet skal kapitaldækkes med 8 pct. i  

 overensstemmelse med direktivkravet, det vil sige uden mulighed for  

 medregning af ikke indbetalt garantikapital.
 Ved DLRs eventuelle omdannelse til aktieselskab vil  

 overgangsordningen være gældende.
 Hvis DLR fusionerer med et andet realkreditinstitut, vil  

 den ikke-indbetalte garantikapital alene kunne medregnes inden for  

 aftrapningsordningen med et beløb svarende til, hvad der er  

 nødvendigt for at opfylde kapitaldækningskravene for DLRs  

 udlån på jordbrugsområdet på fusionstidspunktet.
 Hvis den del af den ikke-indbetalte garantikapital, der  

 kan medregnes til kapitaldækningen, således må reduceres  

 ved en fusion, reduceres det årlige aftrapningsbeløb  

 forholdsmæssigt.
 Overgangsordningen vil blive indført i  

 kapitaldækningsbekendtgørelsen udstedt med hjemmel i  

 realkreditloven.
Dansk Landbrugs Realkreditfond Ved lovforslaget ophæves lov om Dansk Landbrugs  

 Realkreditfond.
DLR har i henhold til loven været et specialinstitut,  

 der yder lån til jordbrugsejendomme inden for 70 pct. af ejendommens  

 værdi.
DLR blev oprettet ved lov nr. 278 af 7. juli 1960 om et  

 finansieringsinstitut for landbrug m.v.
 DLR er en selvejende institution, der ledes af et  

 repræsentantskab, en bestyrelse og en direktion.
Baggrunden for DLRs oprettelse i 1960 var primært,  

 at landbrugets behov for langfristet kapital i årene forud kun delvis  

 var blevet dækket af de da eksisterende kreditforeninger og  

 landhypotekforeninger.
Navnlig var der behov for langfristet kapital til  

 finansiering af generationsskifte, og til modernisering af landbrugets  

 produktionsapparat.
Foreningernes relative forsigtige udlånspolitik i  

 årene forud for 1960 var baseret på dels erfaringerne fra  

 1930'ernes kriseår dels de såkaldte panteretsprivilegier   dvs.  

 fortrinsprivilegier, der med hjemmel i lovgivningen kunne indskydes foran den  

 almindelige pantegæld.
 DLRs lån blev fra 1960 frem til 1989 i første  

 række ydet som sekundære lån i landbrugsejendomme,  

 gartnerier samt skov- og havebrugsejendomme med dertil hørende  

 besætning og inventar m.v. inden for 70 pct. af ejendommens værdi  

 i handel og vandel, herunder værdien af besætning og inventar  

 m.v.
Ved realkreditreformen i 1970, jf. lov nr. 281 af 10. juni  

 1970 om realkreditinstitutter, fik DLR eneret på at yde de yderste og  

 mest risikobetonede realkreditlån til jordbrugserhvervene inden for en  

 lånegrænse på 70 pct. af instituttets  

 værdiansættelse.
Ved lov nr. 247 af 6. juni 1985, om  

 ændring af lov om indeksregulerede realkreditlån, blev denne  

 eneret begrænset som følge af, at andre realkreditinstitutter, i  

 forbindelse med belåning med jordbrugslån (særlige  

 indekslån), fik mulighed for at yde lån til 70 pct. af  

 ejendommens værdi.
I 1989 blev lovgrundlaget for DLR gennemgribende  

 revideret, jf. lov nr. 850 af 20. december 1989 om Dansk Landbrugs  

 Realkreditfond.
Den delvise eneret til at yde lån i intervallet 45-70  

 pct. af ejendomsværdien blev præciseret i loven.
Samtidig  

 bortfaldt begrænsningen i den tidligere lovgivning vedrørende  

 DLRs ydelse af 1. prioritetslån.
 Ved lov nr. 1054 af 23. december 1998, blev DLRs delvise  

 eneret til at yde lån til jordbrugsejendomme inden for 70 pct. af  

 ejendommens værdi ophævet, idet alle realkreditinstitutter fik  

 mulighed for at yde lån til 70 pct. af ejendommens værdi.
 Til sikkerhed for instituttets lånevirksomhed blev  

 der ved stiftelsen af DLR den 12. oktober 1960 ved siden af den traditionelle  

 pantesikkerhed i jord og bygninger etableret supplerende sikkerheder ved  

 etablering af:
1)	en grundfond på 60 mill. kr., hvori Danmarks Nationalbank og  

 pengeinstitutterne tegnede en ikke indbetalt garantikapital, 2)	en garantikapital, hvori pengeinstitutterne ved formidlingen af  

 lån tegnede en kollektiv garantikapital på 5 pct. af  

 restgælden på de formidlede lån (for kontantlån af  

 obligationsrestgælden) - en garantisats der siden er steget til i dag 7  

 pct., samt 3)	en selvskyldnerkaution for de yderst prioriterede 10 pct. af  

 lånet.
Selvskyldnerkautionsordningen er senere blevet  

 afviklet.
 Den i 1960 etablerede grundfond på 60 mill. kr., der  

 senere i form af grundfondsforskrivninger over flere omgange blev udvidet til  

 i alt 900 mill. kr. ved udgangen af 1998, er i 1999 blevet afviklet.
DLR havde ved udgangen af 1999 en ansvarlig kapital  

 på i alt 4.122 mill. kr.
Heraf udgør 2.310,5 mill. kr.  

 garantikapital tegnet af de låneformidlende pengeinstitutter i forhold  

 til den til enhver tid værende restgæld på de lån,  

 som pengeinstitutterne har formidlet, medens det resterende beløb  

 svarende til 1.811,5 mill. kr. udgør instituttets egenkapital.
DLR har administreret en række statsgaranterede  

 låneordninger inden for jordbruget.
Det drejer sig dels om  

 gældssaneringsordningen og høsttabsordningen, der begge er  

 lukkede og under afvikling, dels om en række yngre  

 jordbruger-ordninger, jf. senest lov nr. 397 af 14. juni 1995 om statsgaranti  

 og ydelsestilskud ved lån til yngre jordbrugere, hvor DLR mod  

 statsgaranti kan yde lån til yngre jordbrugere.
 Ved udgangen af 1999 er der udestående statslige  

 garantiforpligtelser på ca. 1,8 mia. kr. på  

 gældssaneringsordningen, knap 34 mill. kr. på  

 høsttabsordningen, og ca. 1,9 mia. kr. på yngre  

 jordbruger-ordningerne.
Høring Advokatrådet, Amtsrådsforeningen,  

 Arbejderbevægelsens Erhvervsråd, Danmarks Biavlerforening,  

 Danmarks Landboungdom, Danmarks Nationalbank, Danmarks Rederiforening, Dansk  

 Arbejdsgiverforening, Dansk Aktionærforening, Danske Biavleres  

 Landsforening, Dansk Erhvervsgartnerforening, Dansk Familielandbrug, Dansk  

 Planteskoleejerforening, Dansk Skovforening, Danske Finansieringsselskabers  

 Forening, Dansk Handel & Service, Dansk Landbrugs Realkreditfond, Dansk  

 Industri, De danske Landboforeninger, De danske Skovdyrkerforeninger, Den  

 Danske Børsmæglerforening, Det Danske Handelskammer, Det  

 Økonomiske Råd, Det Økologiske Fødevareråd,  

 Erhvervenes Skattesekretariat, Erhvervsankenævnet, Erhvervsministeriet,  

 Finansforbundet, Finansieringsinstituttet for Industri og  

 Håndværk A/S, Finansministeriet, Finansrådet,  

 Finansstyrelsen, Finanssektorens Arbejdsgiverforening, Fondsrådet,  

 Forbrugerombudsmanden, Forbrugerrådet, Foreningen af Statsautoriserede  

 Revisorer, Foreningen af Registrerede Revisorer, Foreningen for Biodynamiske  

 Jordbrug, Foreningen for danske Landbrugsskoler, Forsikring & Pension,  

 Frederiksberg Kommune, Grønlands Hjemmestyre,  

 Håndværksrådet, InvesteringsForeningsRådet,  

 Justitsministeriet, KommuneKredit, Kommunernes Landsforening,  

 Konkurrencerådet, Københavns Fondsbørs A/S,  

 Københavns kommune, Landbrugsraadet, Landsforeningen Økologisk  

 Jordbrug, Landsforeningen af Økologiske og Biodynamiske  

 Mælkeproducenter i Danmark, Landsforeningen af Økologiske  

 Kødproducenter i Danmark, Landsorganisationen i Danmark, Lokale  

 Pengeinstitutter, Miljø- og Energiministeriet, Ministeriet for  

 Fødevarer, Landbrug og Fiskeri, Realkreditrådet, Regionale  

 Bankers Forening, Registertilsynet, Rigsombudsmanden på  

 Færøerne, Rigsrevisionen, Samarbejdsudvalget for  

 Økologisk/Biodynamisk Jordbrug, Sammenslutningen af Danske  

 Erhvervsbiavlere, Sammenslutningen af Danske Småøer,  

 Sammenslutningen af Landbrugets Arbejdsgiverforeninger, Skatteministeriet,  

 Specialarbejderforbundet i Danmark, Økologisk Landscenter og  

 Økologisk og Biodynamiske Frugt, Bær- og Grøntavlere.
 Administrative og økonomiske konsekvenser for det offentlige  

 samt miljømæssige konsekvenser m.v.
Lovforslaget, incl. den nye tilsynsvirksomhed,  

 skønnes at medføre behov for 1 AC-årsværk i  

 Finanstilsynet.
De samlede lønudgifter hertil skønnes  

 årligt at udgøre 400.000 kr., hvortil kommer driftsudgifter  

 på 100.000 kr. årligt.
Da loven træder i kraft 1. juli 2000  

 skønnes udgifterne i 2000 at være det halve af de årlige  

 udgifter.
 De samlede udgifter til Finanstilsynets tilsyn  

 dækkes af selskaber under Finanstilsynets tilsyn.
 Lovforslaget vurderes ikke at have  

 miljømæssige konsekvenser.
Administative konsekvenser for erhvervslivet Ændringen medfører, at DLR kommer ind under  

 realkreditloven, hvilket medfører, at alle realkreditinstitutter  

 herefter vil være underlagt det samme lovgrundlag.
Ved overgangen til realkreditloven vil DLR blive  

 pålagt indberetningskrav svarende til de øvrige  

 realkreditinstitutter under realkreditloven.
Dette vil medføre en  

 ændret indberetningssituation i forhold til den gældende  

 situation, idet der vil blive tale om en ændret indberetningsfrekvens  

 og nye indberetninger.
Eksempelvis vil der fremover skulle foretages  

 indberetninger til Finanstilsynet i en bestemt form, vedrørende store  

 engagementer, tab, restancer og hensættelser, og solvensindberetninger  

 bliver fremover mere omfattende og med en øget frekvens.
 Selv når disse ændringer er indarbejdet, vil  

 der være tale om en større indberetningsbyrde.
Økonomiske konsekvenser for erhvervslivet Lovforslaget bidrager til en øget konkurrence, idet  

 DLR ved en overgang til realkreditloven får mulighed for at yde  

 realkreditlån inden for alle ejendomskategorier.
På baggrund af  

 DLR-loven har DLRs udlånsvirksomhed været begrænset til  

 jordbrugssektoren.
Ved DLRs overførsel til realkreditloven vil der ved  

 DLRs værdiansættelser, i lighed med, hvad der gælder for de  

 andre realkreditinstitutter, maksimalt kunne indgå løsøre  

 svarende til 30 pct. af værdien af den faste ejendom.
Denne  

 grænse er i dag 40 pct.
Strukturdirektoratet har i 1999 opkrævet  

 tilsynshonorar af DLR på i alt 339.000 kr.
Tilsynshonoraret er beregnet  

 på basis af Strukturdirektoratets direkte såvel som indirekte  

 udgifter i forbindelse med varetagelsen af tilsynet med DLR.
Samtlige Finanstilsynets udgifter opkræves hos de  

 virksomheder, der føres tilsyn med.
Først fordeles udgifterne  

 mellem de forskellige virksomhedsområder, eksempelvis pengeinstitutter,  

 forsikringsselskaber, realkreditinstitutter, etc.
Inden for det enkelte virksomhedsområde fordeles  

 udgifterne herefter på grundlag af en relevant fordelingsnøgle,  

 som for realkreditinstitutter er balancesummen.
Såfremt DLR i 1999  

 havde været under tilsyn af Finanstilsynet efter realkreditloven, ville  

 det opkrævede beløb have udgjort ca. 525.000 kr.
Forholdet til EU-retten DLR har hidtil været undtaget for EU's  

 bankdirektiver, der også regulerer realkreditinstitutterne.
DLR blev i  

 oktober 1986 på dansk foranledning sammen med Industriens  

 Realkreditfond optaget på en undtagelsesliste fra EU's bankdirektiver.  

 Industriens Realkreditfond blev senere, da 2-lagsbelåningen blev  

 afskaffet på industriområdet, omfattet af bankdirektiverne.
 I begrundelsen for, at Europa-Kommissionen imødekom  

 Danmarks anmodning om, at IRF og DLR blev undtaget fra bankdirektiverne, blev  

 det anført, at:
 »det er Kommissionens opfattelse, at i betragtning af  

 disse meget specialiserede institutters ringe betydning for det danske  

 banksystem, bør begge undtages permanent fra direktiv  

 77/789/EØF«.
Ved ophævelse af lov om Dansk Landbrugs  

 Realkreditfond og overførsel af instituttet til realkreditloven,  

 behøver instituttet ikke at fortsætte med at være »meget  

 specialiserede«, idet instituttet kan udvide sit forretningsområde til  

 at være lige så bredt som ethvert andet realkreditinstituts.
DLR  

 vil derfor, som udgangspunkt, ikke længere være berettiget til at  

 stå på undtagelseslisten fra EU s bankdirektiver, men da  

 overgangsordningen vil blive udformet således, at eventuelle nye  

 aktiviteter i form af udlån på andre områder end  

 jordbrugsområdet skal kapitaldækkes med 8 pct. i overensstemmelse  

 med direktivkravet, det vil sige uden mulighed for medregning af ikke  

 indbetalt garantikapital, forventes det, at DLR kan bibeholde sin plads  

 på undtagelseslisten fra EU's bankdirektiver, indtil overgangsordningen  

 udløber.
Dette vil blive drøftet med Europa-Kommissionen.
Vurdering af konsekvenser af  

 lovforslag Positive konsekvenser/mindreudgifter (hvis ja,  

 angives omfang) Negative konsekvenser/merudgifter (hvis ja,  

 angives omfang) Økonomiske konsekvenser for stat, kommuner og  

 amtskommuner Ingen Lovforslaget skønnes at medføre behov for 1  

 AC-årsværk i Finanstilsynet.
De samlede udgifter til  

 Finanstilsynets tilsyn dækkes af selskaber under Finanstilsynets  

 tilsyn.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ja.
DLR får mulighed for at yde lån inden for  

 alle ejendomskategorier.
Ja, DLRs udgift til tilsynsmyndigheden vil stige.
I 1999 blev  

 DLR således afkrævet 339.000 kr. til dækning af  

 Strukturdirektoratets udgifter.
Hvis DLR havde været omfattet af  

 realkreditloven, ville det opkrævede beløb have udgjort ca.  

 525.000 kr.
Administrative konsekvenser for erhvervslivet Ingen Ja.
For DLR vil forslaget medføre en ændret  

 indberetnings-situation i forhold til den gældende situation, idet der  

 vil blive tale om en ændret indberetningsfrekvens og nye  

 indberetninger.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten DLR har hidtil været undtaget EU's bankdirektiver, der  

 også regulerer realkreditinstitutter, hvilket især har betydning  

 for kapitalkravene til DLR.
På baggrund af den foreslåede  

 overgangsordningen forventes det, at DLR i overgangsperioden kan bibeholde  

 sin plads på undtagelseslisten.
Dette vil blive drøftet med  

 Europa-Kommissionen.
Bemærkninger til lovforslagets  

 enkelte bestemmelser Til § 1 Til nr. 1 Realkreditinstitutter er ensberettigede til at anvende  

 betegnelser som realkreditinstitut, realkreditaktieselskab, kreditforening,  

 realkreditfond eller reallånefond.
 DLR har i realkreditloven fået en  

 særtilladelse til at anvende betegnelsen »Realkreditfond«.
Ved DLRs overgang til realkreditloven er denne tilladelse  

 ikke længere nødvendig, og den foreslås derfor  

 ophævet.
Når DLR bliver omfattet af realkreditloven, bliver  

 instituttet et realkreditinstitut, og DLR er derfor allerede af den grund  

 berettiget til at anvende betegnelsen »realkreditfond«.
Den hidtidige  

 bestemmelse, der tillod DLR at anvende betegnelsen »Realkreditfond«,  

 foreslås derfor ophævet.
Til nr. 2 Hvis der skal etableres et realkreditinstitut,  

 følger det af realkreditloven, at instituttet skal være et  

 aktieselskab og godkendes af Finanstilsynet.
Da DLR allerede er godkendt,  

 foreslås det, at DLR undtages fra disse krav.
Til nr. 3 Den foreslåede bestemmelse er en konsekvens af  

 forslaget til nyt stykke 2, jf. bemærkningerne til nr. 4.
Til nr. 4 Det er hensigten, at DLR og andre realkreditinstitutter  

 skal kunne yde lån i henhold til særlig lovgivning på  

 jordbrugsområdet.
Det er derfor hensigten at fremsætte  

 ændringsforslag til lovforslag nr.
L 54 af 27. oktober 1999 om  

 støtte til udvikling af landdistrikterne, hvorved der i § 9  

 indsættes et nyt stk. 4 med følgende indhold: »Ved  

 lån efter denne lov behøver alene den, til hvem lånet  

 ydes, at være påført pantebrevet som debitor.« Det nye § 42, stk. 2, i realkreditloven svarer  

 til § 1, stk. 3, i den gældende lov om Dansk Landbrugs  

 Realkreditfond.
Til nr. 5 Bestemmelsen svarer til den nugældende § 47 i  

 realkreditloven, idet det dog er præciseret, at lån til  

 jordbrugsområdet er undtaget.
Baggrunden for denne præcisering  

 er, at gebyrer m.v. vedrørende statsstøttede lån på  

 jordbrugsområdet er reguleret i særlovgivningen, og derfor ikke  

 skal være omfattet af bestemmelsen i realkreditloven.
Til nr. 6 § 67 i realkreditloven åbner mulighed for, at  

 realkreditinstitutter, der var godkendt ved ikrafttræden af lov nr. 841  

 af 20. december 1989, kan ændre selskabsretlig form til aktieselskab.  

 Forslaget indebærer, at DLR får tilsvarende mulighed.
Til §§ 2-4 De foreslåede ændringer i kursgevinstloven,  

 pensionsafkastbeskatningsloven og selskabsskatteloven er konsekvenser af  

 forslaget om, at DLR skal være omfattet af realkreditloven.
Det er  

 herefter ikke længere nødvendigt at nævne DLR i de  

 nævnte bestemmelser.
 I relation til de nævnte skattebestemmelser anses  

 DLR for at være godkendt i henhold til realkreditloven.
Til § 5 Ikrafttrædelses- og overgangsbestemmelser Det foreslås, at loven træder i kraft den 1.  

 juli 2000, og at lov om Dansk Landbrugs Realkreditfond samtidig  

 ophæves.
 Bestemmelsen i stk. 3 sikrer, at DLR kan udbetale  

 lån i henhold til afgivne lånetilbud efter de hidtil  

 gældende regler, samt at der er det nødvendige regelgrundlag  

 herfor, bl.a. har DLR kunne lade værdien af driftsinventar og  

 besætning indgå ved belåning af landbrugsejendomme m.v. med  

 maksimalt 40 pct. mod 30 pct. for de almindelige realkreditinstitutter.
 Stk. 4 og 5 viderefører eksisterende  

 overgangsbestemmelser fra lov om Dansk Landbrugs Realkreditfond, og sikre, at  

 der er det nødvendige regelgrundlag for lånenes  

 afviklingsperiode. Øvrige overgangsbestemmelser er ikke medtaget, da  

 disse også er anført i realkreditloven.
§ 6 Færøerne og Grønland Det foreslås, at loven ikke skal gælde for  

 Færøerne og Grønland.
Lovens § 1 kan dog  

 sættes i kraft for disse landsdele med de afvigelser, som landsdelenes  

 særlige forhold tilsiger.
Bilag Lovforslaget sammenholdt med gældende lov Gældende formulering Lovforslaget § 1 I realkreditloven, jf. lovbekendtgørelse nr. 582 af 8. juli 1999,  

 foretages følgende ændringer:
§ 5. Realkreditinstitutter er eneberettigede til at anvende  

 betegnelser som realkreditinstitut, realkreditaktieselskaber, kreditforening,  

 realkreditfond eller reallånefond, herunder oversættelse til  

 fremmede sprog af disse betegnelser.
Dansk Landbrugs Realkreditfond kan dog  

 fortsat benytte denne betegnelse, ligesom KommuneKredit desuden kan benytte  

 betegnelsen Kreditforeningen af Kommuner i Danmark.
 1. § 5, stk. 1, 2. pkt., affattes  

 således:
 »KommuneKredit kan dog fortsat benytte betegnelsen  

 Kreditforeningen af Kommuner i Danmark.«.
 2. I § 7 indsættes som stk. 4:
 Stk. 2. Realkreditinstitutter skal godkendes af  

 Finanstilsynet.
 Stk. 3. Stk. 1 og 2 gælder ikke for de  

 realkreditinstitutter, der ved lovens ikrafttræden er godkendt til at  

 drive realkreditvirksomhed.
 »Stk. 4. Stk. 1 og 2 gælder ikke for Dansk Landbrugs  

 Realkreditfond.«.
§ 42. Lån kan ydes på grundlag af fast ejendom, der  

 ejes af låntager.
Samtidig adkomsthavere skal som debitorer være  

 påført pantebrevet, jf. dog stk. 2.
 3. I § 42, stk. 1, 2. pkt., indsættes efter  

 »jf. dog stk. 2«: »og 3«.
 4. I § 42 indsættes efter stk. 1 som nyt  

 stykke:
 »Stk. 2. Bestemmelsen i stk. 1, 2. pkt., kan fraviges,  

 hvis lånet ydes i henhold til særlig lovgivning inden for  

 jordbrugsområdet.«.
 Stk. 2-5 bliver herefter stk. 3-6.
 5. § 47 affattes således:
 § 47. Instituttets satser for gebyrer, indskud og  

 løbende bidrag til administration og reservefondsopbygning for  

 lån, hvortil der ydes statsstøtte, skal godkendes af  

 økonomiministeren efter forhandling med boligministeren.
 »§ 47. Instituttets satser for gebyrer, indskud og  

 løbende bidrag til administration og reservefondsopbygning for  

 lån, hvortil der ydes statsstøtte skal, bortset fra lån  

 inden for jordbrugsområdet, godkendes af økonomiministeren efter  

 forhandlinger med by- og boligministeren.«.
 § 67. De ved lovens ikrafttræden eksisterende  

 realkreditinstitutter samt de i § 103, stk. 7, nævnte institutter, kan  

 med økonomiministerens godkendelse omdannes til aktieselskaber efter  

 reglerne i §§ 68-76.
 6. I § 67 indsættes som stk. 2:
 »Stk. 2. Stk. 1 finder tilsvarende anvendelse for Dansk  

 Landbrugs Realkreditfond.«.
§ 2 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 644 af 5. august 1999, som ændret ved  

 § 2 i lov nr. 959 af 20. december 1999, foretages følgende  

 ændringer:
 § 9. Realkreditinstitutter, der er godkendt i henhold til  

 realkreditloven, Dansk Landbrugs Realkreditfond, Kreditforeningen af Kommuner  

 i Danmark, Danmarks Skibskreditfond og filialer af udenlandske  

 kreditinstitutter omfattet af realkreditlovens § 3, skal medregne gevinst og  

 tab på fordringer og gæld ved opgørelsen af den  

 skattepligtige indkomst efter lovens almindelige regler bort-set fra § 7,  

 stk. 2, jf. dog § 10.
 1. I § 9, § 10, stk. 1, 1. pkt., § 10,  

 stk. 1, nr. 6, § 22, stk. 3, 1. pkt., § 25, stk. 4,  

 1. pkt., § 27, stk. 1, 1. pkt., og § 38, stk. 3,  

 1. pkt., udgår : », Dansk Landbrugs Realkreditfond«.
 § 10. Realkreditinstitutter, der er godkendt i henhold til  

 realkreditloven, Dansk Landbrugs Realkreditfond, Kreditforeningen af Kommuner  

 i Danmark og Danmarks Skibskreditfond, skal uanset reglerne i § 9 ikke  

 medregne gevinst og tab på følgende fordringer og gæld ved  

 opgørelsen af den skattepligtige indkomst:
- - - 6)	kontantlån i danske kroner og de dertil svarende obligationer,  

 der er ydet henholds-vis udstedt af realkreditinstitutter    god-kendt i  

 henhold til realkreditloven, Dansk Land-brugs Realkreditfond eller  

 Kreditforeningen af Kommuner i Danmark.
§ 22. - - - Stk. 3. Gevinst, som en debitor opnår ved  

 ekstraordinær hel eller delvis indfrielse af et kontantlån i  

 danske kroner, der er ydet af et realkreditinstitut godkendt i henhold til  

 realkreditloven, Dansk Landbrugs Realkreditfond eller en filial af et  

 udenlandsk kreditinstitut omfattet af realkreditlovens § 3, medregnes.
- - - § 25. - - - Stk. 4. Realkreditinstitutter, der er godkendt i henhold  

 til realkreditloven, Dansk Landbrugs Realkreditfond, Kreditforeningen af  

 Kommuner i Danmark, Danmarks Skibskreditfond og filialer af udenlandske  

 kreditinstitutter omfattet af realkreditlovens § 3, skal anvende  

 lagerprincippet for samtlige fordringer og gæld.
- - - § 27. Realkreditinstitutter, der er godkendt i henhold til  

 realkreditloven, Dansk Landbrugs Realkreditfond, Kreditforeningen af Kommuner  

 i Danmark, Danmarks Skibskreditfond og filialer af udenlandske  

 kreditinstitutter omfattet af realkreditlovens § 3 skal  

 værdiansætte fordringer, som indgår i instituttets  

 udlånsvirksomhed, til det beløb, hvormed fordringen kan  

 indfries.
- - - § 38. - - - Stk. 3. Mindsterenten er 21/2 pct. for indeksregulerede  

 obligationer, der er udstedt af realkreditinstitutter, der er godkendt i  

 henhold til realkreditloven, Dansk Landbrugs Realkreditfond, Kreditforeningen  

 af Kommuner i Danmark, Kongeriget Danmarks Fiskeribank,  

 Finansieringsinstituttet for Industri og Håndværk A/S samt  

 filialer af udenlandske kreditinstitutter omfattet af realkreditlovens § 3.
- - - § 3 I lov om beskatning af visse pensionskapitaler m.v.  

 (pensionsafkastbeskatningsloven), jf. lovbekendtgørelse nr. 16 af 6.  

 januar 2000, foretages følgende ændring:
§ 2. - - - Stk. 3. Ved opgørelsen af beskatningsgrundlaget  

 medregnes ikke 1)	renteindtægt og indekstillæg vedrørende  

 indeksobligationer udstedt af danske realkreditinstitutter, Dansk Landbrugs  

 Realkreditfond, Danmarks Skibskreditond og Kreditforeningen af Kommuner i  

 Danmark hidrørende fra obligationsfondskoder, hvor udstedelsen er  

 afsluttet senest den 31. december 1998, 1. I § 2, stk. 3, nr. 1, udgår: », Dansk  

 Landbrugs Realkreditfond«.
- - - § 4 I lov om beskatning af aktieselskaber m.v. (selskabsskatteloven), jf.  

 lovbekendtgørelse nr. 727 af 7. oktober 1998, som senest ændret  

 ved § 4 i lov nr. 959 af 20. december 1999, foretages følgende  

 ændringer:
 § 1. Skattepligt i henhold til denne lov påhviler her i  

 landet hjemmehørende:
- - - 1. I § 1, stk. 1, nr. 5 b, udgår: », Dansk  

 Landbrugs Realkreditfond«.
5 b)	institutter godkendt i henhold til realkreditloven, der ikke er  

 omfattet af nr. 1, fonde og foreninger som nævnt i realkreditlovens §  

 69, stk. 1 og 2, Kreditforeningen af Kommuner i Danmark, Landsbankernes  

 Reallånefond, Dansk Landbrugs Realkreditfond, Danmarks Skibskreditfond  

 og Dansk Eksportfinansieringsfond, - - - § 13 A.
Institutter godkendt i henhold til realkreditloven samt  

 Dansk Landbrugs Realkreditfond skal ved opgørelsen af den  

 skattepligtige indkomst ikke medregne låntagernes bidrag til en  

 restgældsreguleringsfond, jf. § 23 g, stk. 1, i bekendtgørelse  

 nr. 571 af 15. august 1989 af lov om realkreditinstitutter og § 4 b i  

 bekendtgørelse nr. 699 af 5. november 1987 af lov om et  

 finansieringsinstitut for landbrug m.v., som ændret ved lov nr. 373 af  

 6. juli 1988. Instituttet m.v. skal heller ikke medregne afkastet af fondens  

 midler.
 2. I § 13 A udgår: »samt Dansk Landbrugs  

 Realkreditfond«.
Bekendtgørelse af lov om Dansk Landbrugs Realkreditfond Herved bekendtgøres lov om Dansk Landbrugs  

 Realkreditfond, jf. lovbekendtgørelse nr. 647 af 2. juli 1996 med de  

 ændringer, der følger af lov nr. 1054 af 23. december 1998.
§ 5 Stk. 1. Loven træder i kraft den 1. juli 2000.
 Stk. 2. Lov om Dansk Landbrugs Realkreditfond, jf.  

 lovbekendtgørelse nr. 68 af 1. februar 1999 ophæves.
 Stk. 3. Lån i henhold til lånetilbud afgivet efter  

 de hidtidige regler, jf. lovbekendtgørelse nr. 68 af 1. februar 1999,  

 skal være udbetalt senest et år efter lovens  

 ikrafttræden.
 Stk. 4. For Dansk Landbrugs Realkreditfond gælder  

 bestemmelserne i lovbekendtgørelse nr. 699 af 5. november 1987, om et  

 finansieringsinstitut for landbrug m.v. § 1, stk. 1, 2. pkt.,  

 § 2, stk. 2-3, § 2a, § 4a og § 4b, samt de heri  

 nævnte bestemmelser dog fortsat i den periode, der medgår til  

 afvikling af de lån til refinansiering af realkreditlån m.v. i  

 landbrugsejendomme, som instituttet har ydet i henhold til lov om  

 refinansiering af realkreditlån m.v. i landbrugsejendomme. § 103, stk.  

 4 og 6 i realkreditloven gælder også for jordbrugslån ydet  

 af instituttet i forbindelse med refinansiering.
 Stk. 5. For Dansk Landbrugs Realkreditfond gælder §  

 103, stk. 6 i realkreditloven fortsat for jordbrugslån med og uden  

 afdragsbidrag ydet af instituttet.
Kapitel 1 Virksomhedsområde og organisationsform § 1. Denne lov omfatter Dansk Landbrugs Realkreditfond  

 (instituttet).
Stk. 2. Instituttet kan yde lån til ejere af ejendomme,  

 der anvendes til landbrug, gartneri, skovbrug og lignende  

 jordbrugsmæssig virksomhed, mod tinglyst pant i ejendomme.
Samtlige  

 ejere skal være påført pantebrevet som debitorer, jf. dog  

 stk. 3. Lån efter 1. pkt. kan ikke ydes mod sikkerhedsstillelse i  

 form af ejerpantebreve og skadesløsbreve.
I de tilfælde, hvor  

 der til sikkerhed for lån tillige gives pant i løsøre,  

 kan skadesløsbreve dog anvendes for løsørepantet.
 Stk. 3. Ministeren for fødevarer, landbrug og fiskeri  

 kan fravige bestemmelsen i stk. 2, 2. pkt., hvis lånet ydes i  

 henhold til særlig lovgivning.
 § 2. (Ophævet).
 § 3. Instituttet kan herudover drive virksomhed, der må  

 anses for accessorisk til instituttets realkreditvirksomhed efter  

 §§ 1-2.
 Stk. 2. Instituttet må ikke drive anden virksomhed end  

 realkreditvirksomhed og accessorisk virksomhed.
 Stk. 3. Ministeren for fødevarer, landbrug og fiskeri  

 kan bestemme, at accessorisk virksomhed skal udøves af et  

 særligt selskab, der er registreret i Erhvervs- og  

 Selskabsstyrelsen.
 § 4. Instituttet er organiseret som en fond.
 Stk. 2. Instituttets vedtægter skal godkendes af  

 ministeren for fødevarer, landbrug og fiskeri.
Kapitel 2 Løbetider, obligationsudstedelse og  

 hæftelsesforhold §§ 5-6a. (Ophævet) § 7. Løbetiden for de af instituttet ydede lån  

 må højst være 30 år.
 § 8. Instituttet kan yde lån på grundlag af  

 udstedelse af realkreditobligationer og på grundlag af udstedelse af  

 andre værdipapirer end realkreditobligationer.
 Stk. 2. For lånet hæfter låntagerne  

 både med det pantsatte og personligt over for instituttet.
 Stk. 3. Låntagerne hæfter ikke for instituttets  

 forpligtelser.
 § 9. Indehavere af realkreditobligationer og andre  

 værdipapirer end realkreditobligationer udstedt af instituttet betales  

 i lige forhold i konkursordenen efter de i konkurslovens § 96  

 nævnte fordringer, men før de i lovens § 97 nævnte  

 øvrige fordringer.
 § 10. Ministeren for fødevarer, landbrug og fiskeri  

 fastsætter nærmere regler om instituttets  

 udlånsvirksomhed.
Kapitel 3 Værdiansættelse, lånegrænser og  

 låneudmåling § 11. Instituttet skal ansætte en kontantværdi af  

 ejendommen til brug for låneudmålingen.  

 Værdiansættelsen sker på grundlag af ejendommens jord og  

 bygninger.
Herudover kan bygningstilbehør, jf. tinglysningslovens  

 § 38, samt det i tinglysningslovens § 37, stk. 1, nævnte  

 tilbehør, der er omfattet af tinglyst pantebrev i den faste ejendom,  

 medtages i værdiansættelsen.
 Stk. 2. Ved værdiansættelsen kan uanset  

 stk. 1, medtages det til ejendommen hørende tilbehør, der  

 ikke er omfattet af tinglyst pantebrev i den faste ejendom, jf.  

 tinglysningslovens §§ 37 og 38, såfremt dette alene skyldes, at  

 tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom  

 opnås pant i dette tilbehør i medfør af  

 tinglysningslovens § 47 eller § 47b, stk. 2.
Stk. 3. Værdiansættelsen skal ligge inden for det  

 beløb, som en kyndig erhverver med kendskab til de særlige pris-  

 og markedsforhold for den pågældende type ejendom må  

 skønnes at ville betale for ejendommen.
Forhold, der betinger en  

 særlig høj pris, må ikke indgå i  

 værdiansættelsen.
 Stk. 4. Instituttet skal ved værdiansættelsen tage  

 hensyn til eventuel risiko for ændringer i markeds- eller  

 strukturforhold.
 Stk. 5. Ministeren for fødevarer, landbrug og fiskeri  

 kan fastsætte regler om værdiansættelsen.
§ 12. Instituttets lån i de i § 1, stk. 2,  

 nævnte ejendomme skal være placeret inden for en  

 lånegrænse på 70 pct.
For de i § 1, stk. 2,  

 nævnte ejendomme, der efter realkreditlovens bestemmelser kan  

 belånes som ejerboliger til helårsbrug, er den i 1. pkt.  

 nævnte lånegrænse dog 80 pct.
 Stk. 2. Lån, for hvilke der er ydet statsgaranti, kan  

 dog uanset stk. 1 ydes med sikkerhed inden for de i statsgarantien  

 fastsatte grænser.
Stk. 3. Lån kan uanset stk. 1 ydes til indfrielse  

 af egne lån, der er ydet på grundlag af udstedelse af  

 realkreditobligationer og på grundlag af udstedelse af andre  

 værdipapirer end realkreditobligationer, og til indfrielse af  

 foranstående lån.
Lån, der ydes efter 1. pkt.,  

 udmåles med et kontantprovenu, der maksimalt svarer til  

 indfrielsesbeløbet og omkostningerne i forbindelse med indfrielse og  

 ydelse af lånene.
 Stk. 4. Instituttet skal ved låneudmålingen,  

 herunder fastsættelsen af løbetiden, tage hensyn til  

 låntagers kreditværdighed, rentabiliteten af den virksomhed, der  

 drives i ejendommen, og de finansierede aktivers levetid.
 Stk. 5. Instituttet kan rykke for andre lån, hvis  

 instituttets lån efter rykningen opfylder betingelserne i  

 stk. 1-4.
Stk. 6. Uanset stk. 5 kan instituttet rykke for lån  

 ydet af andre til indfrielse af foranstående lån.
Det lån,  

 der rykkes for efter 1. pkt., kan maksimalt udgøre et beløb,  

 der svarer til indfrielsesbeløbet af foranstående lån og  

 omkostningerne i forbindelse med indfrielse og ydelse af lånene.
 Stk. 7. Instituttets bestyrelse skal udfærdige  

 skriftlige retningslinier, der sikrer, at pantsikkerheden ikke forringes  

 væsentligt ved ydelse af lån, jf. stk. 3, og ved rykning for  

 lån, jf. stk. 6.
 Stk. 8. Ethvert lånetilbud skal være ledsaget af  

 oplysninger til bedømmelse af lånets effektive  

 debitorrente.
Kapitel 4 Balanceprincippet og reservekrav § 13. Ministeren for fødevarer, landbrug og fiskeri  

 fastsætter regler om balancen mellem låntagernes betalinger til  

 instituttet og instituttets pligtige betalinger til ejerne af de  

 realkreditobligationer eller andre værdipapirer, der har finansieret  

 lånet.
 § 14. Instituttets reserver skal til enhver tid udgøre  

 mindst 10 pct. af instituttets samlede cirkulerende obligationsmasse og  

 øvrige forpligtelser.
 Stk. 2. Ministeren for fødevarer, landbrug og fiskeri  

 fastsætter regler om opfyldelse af kravet i stk. 1, herunder om  

 opgørelse af egenkapitalen og anbringelsen af de til egenkapitalen  

 svarende midler samt om opgørelse af den cirkulerende obligationsmasse  

 og andre forpligtelser.
§ 14a.
For lån, for hvilke Finansstyrelsen har overtaget  

 gældsforpligtelsen i medfør af lov om imødegåelse  

 af indlåsningseffekter på inkonverterbare realkreditlån  

 m.v., erstattes den for lånet stillede sikkerhed i form af tinglyst  

 pantebrev i fast ejendom med en fordring på statskassen, og  

 låntagerens personlige hæftelse bortfalder.
Betaling af ydelser  

 på lånet fra Finansstyrelsen erstatter låntagerens  

 indbetalinger til instituttet.
Kapitel 5 Regnskab og revision § 15. For hvert regnskabsår udarbejder instituttet et  

 årsregnskab. Årsregnskabet skal give et retvisende billede af  

 instituttets aktiver og passiver, dets økonomiske stilling samt  

 resultat.
§ 16. Årsregnskabet skal revideres af mindst to  

 revisorer, hvoraf den ene skal være statsautoriseret.
Revisorernes  

 bemærkninger indføres i en revisionsprotokol.
Kapitel 6 Tilsyn § 17. Ministeren for fødevarer, landbrug og fiskeri  

 påser, at instituttet overholder bestemmelserne i loven og regler  

 udfærdiget i medfør af loven.
 Stk. 2. Instituttet skal på forlangende meddele  

 ministeren for fødevarer, landbrug og fiskeri enhver oplysning om  

 instituttets forhold.
 Stk. 3. Ministeren for fødevarer, landbrug og fiskeri  

 kan indhente oplysninger om fast ejendom fra andre offentlige myndigheder til  

 brug for administrationen af denne lov.
 Stk. 4. Instituttet afholder de samlede udgifter i forbindelse  

 med tilsynet.
 Stk. 5. Der afgives en årlig beretning om  

 tilsynsvirksomheden.
 Stk. 6. Ministeren for fødevarer, landbrug og fiskeri  

 kan fastsætte regler om tilsynet.
Kapitel 7 Bemyndigelse og klageadgang § 18. Overlader ministeren for fødevarer, landbrug og  

 fiskeri sine beføjelser til at træffe afgørelser efter  

 loven eller efter regler udfærdiget i medfør af loven til en  

 institution under ministeriet, kan ministeren fastsætte regler om  

 adgang til at klage over afgørelserne, herunder om at  

 afgørelserne ikke kan indbringes for højere administrativ  

 myndighed.
Kapitel 8 Ikrafttrædelses- og overgangsbestemmelser § 19. Loven træder i kraft dagen efter  

 bekendtgørelsen i Lovtidende.
 Stk. 2. Lov om et finansieringsinstitut for landbrug m.v., jf.  

 lovbekendtgørelse nr. 699 af 5. november 1987, ophæves, jf. dog  

 stk. 3.
Stk. 3. Bestemmelserne i lov om et finansieringsinstitut for  

 landbrug m.v. § 1, stk. 1, 2. pkt., § 2, stk. 2-3,  

 § 2a, § 4a og § 4b samt de heri nævnte bestemmelser  

 gælder dog fortsat i den periode, hvori der kan opnås tilladelse  

 til refinansiering i henhold til lov om refinansiering af realkreditlån  

 m.v. i landbrugsejendomme.
Nævnte bestemmelser gælder endvidere i  

 den periode, der medgår til afviklingen af de lån til  

 refinansiering af realkreditlån m.v. i landbrugsejendomme, som  

 instituttet har ydet. § 103, stk. 4. og 6, i realkreditloven  

 gælder også for jordbrugslån ydet af instituttet i  

 forbindelse med refinansiering.
 Stk. 4. § 103, stk. 6, i realkreditloven  

 gælder også for jordbrugslån med og uden afdragsbidrag ydet  

 af instituttet.
 Stk. 5. Lån i henhold til lånetilbud afgivet efter  

 de hidtidige regler skal være udbetalt senest et år efter lovens  

 ikrafttræden.
 § 20. Loven gælder ikke for Færøerne og  

 Grønland.
 Lov nr. 850 af 20. december 1989 er trådt i kraft  

 den 22. december 1989.
 Lov nr. 417 af 13. juni 1990 om ændring af  

 realkreditloven og om ændring af lov om Dansk Landbrugs Realkreditfond  

 § 3 indeholder følgende bestemmelser:
§ 3 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Lån i henhold til lånetilbud afgivet efter  

 de hidtidige regler skal være udbetalt senest et år efter lovens  

 ikrafttræden.
Stk. 3. Bestemmelserne i § 24, stk. 5, § 36 og  

 § 103, stk. 3, i realkreditloven, jf. lov nr. 841 af 20. december  

 1989, gælder fortsat for lån ydet af institutter omfattet af  

 realkreditloven.
Bestemmelserne i § 6 i lov nr. 850 af 20. december 1989  

 om Dansk Landbrugs Realkreditfond gælder fortsat for lån ydet af  

 Dansk Landbrugs Realkreditfond.
 Lov nr. 417 af 13. juni 1990 er trådt i kraft den  

 15. juni 1990.
 Lov nr. 253 af 6. maj 1993 om ændring af  

 realkreditloven og af lov om Dansk Landbrugs Realkreditfond § 3  

 indeholder følgende bestemmelse:
§ 3 Tidspunktet for lovens eller dele af lovens ikrafttræden  

 fastsættes af boligministeren.
 Lov nr. 253 af 6. maj 1993 er trådt i kraft den 1.  

 juli 1993.
 Lov nr. 353 af 6. juni 1995 om ændring af  

 realkreditloven og lov om Dansk Landbrugs Realkreditfond § 3,  

 stk. 1, indeholder følgende bestemmelse:
§ 3 Stk. 1. Loven træder i kraft den 15. juni 1995, jf. dog  

 stk. 2.
 Lov nr. 354 af 6. juni 1995 om imødegåelse af  

 indlåsningseffekter på inkonverterbare realkreditlån m.v.  

 § 9 indeholder følgende bestemmelse:
§ 9 Loven træder i kraft den 15. juni 1995.
 Lov nr. 1054 af 23. december 1998 om ændring af  

 realkreditloven, lov om Dansk Landbrugs Realkreditfond, lov om ændring  

 af forskellige skatte - og afgiftslove og pensionsafkastbeskatningsloven  

 § 5, stk. 1, 1. pkt. samt stk. 8, indeholder følgende  

 bestemmelser:
§ 5 Stk. 1. Loven træder i kraft den 1. januar 1999.
 Stk. 8. Den tidligere gældende regel i § 6 i lov om  

 Dansk Landbrugs Realkreditfond, jf. lovbekendtgørelse nr. 647 af 2.  

 juli 1996, finder fortsat anvendelse på indekslån, der er ydet  

 på grundlag af indeksobligationer hidrørende fra  

 obligationsfondskoder, hvor udstedelse er afsluttet senest den 31. december  

 1998.
§ 6 Loven gælder ikke for Færøerne og Grønland, men  

 § 1 kan ved kongelig anordning sættes i kraft for disse landsdele  

 med de afvigelser, som de særlige færøske og  

 grønlandske forhold tilsiger.
