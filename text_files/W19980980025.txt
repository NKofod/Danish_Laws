Lægen oplyste ham om, at offentligt betalt psykolog-bistand kun kan  

 modtages på visse nærmere betingelser, og at lægen havde  

 mulighed for at henvise ham til en psykiater eller at tilbyde ham medicinsk  

 behandling efter forudgående undersøgelse.
Lægen  

 udleverede et spørgeskema vedrørende fysiske og psykiske  

 problemer og instruerede patienten i, hvorledes skemaet skulle udfyldes.
Lægen vurderede, at patientens udfyldelse af skemaet viste, at  

 patienten med største sandsynlighed havde såkaldt "major  

 depression". Lægen udspurgte om familiemæssige forhold.  

 Patientens mor havde haft en depression, og lægen fandt, at det  

 støttede diagnosen depression.
Lægen fandt endvidere, at  

 patienten ved samtalen virkede anspændt, usikker og på vagt.
 Lægen tilbød herefter patienten behandling med  

 "lykkepiller".
Anvendelse af spørgeskema ved  

 ordination af "lykkepiller" Diagnoseredskabet PRIME-MD består af en  

 brugervejledning, et patientspørgeskema og et evalueringsskema.  

 Patientspørgeskemaet, der skal udfyldes af patienten selv,  

 består af 26 spørgsmål om patientens fysiske og psykiske  

 helbred i løbet af den sidste måned.
To af  

 spørgsmålene handler om depression.
Evalueringsskemaet er et interviewskema med  

 spørgsmål, som lægen bruger til at indhente supplerende  

 oplysninger til brug for sin diagnostik.
Evalueringsskemaet består af  

 fem diagnosemuligheder: Depression, angst, alkohol, spiseforstyrrelser og  

 diverse psykosomatiske lidelser.
Lægen vælger det relevante  

 evalueringsskema efter, hvad patienten har svaret i  

 patientspørgeskemaet.
Evalueringsskemaet om depression består af  

 ni spørgsmål om symptomer, som patienten måtte have haft  

 inden for de sidste 2 uger.
 Patientklagenævnet fandt ved sin afgørelse,  

 at lægen havde overtrådt lægelovens § 6, stk. 1.  

  Nævnet lagde ved sin afgørelse vægt på, at  

 lægen alene efter gennemgang af spørgeskemaet og  

 evalueringsskemaet vurderede, at patienten med største sandsynlighed  

 havde en "major depression".
 Patientklagenævnet lagde endvidere lagt vægt  

 på, at lægen ikke på forhånd havde et nærmere  

 kendskab til patienten, samt at der i sagen i øvrigt ikke var  

 beskrevet symptomer på, at han skulle lide af en sværere  

 depressiv tilstand.
Patientklagenævnet udtalte, at det er nævnets  

 opfattelse, at lægens systematiske samtale med patienten om  

 psykologiske problemer er af største betydning for den rette  

 behandling af patienten.
Nævnet fandt således, at  

 spørgeskema og evalueringsskema ikke bør anvendes som et  

 afgørende argument for behandling med medicin.
De bør alene  

 bruges som et hjælpemiddel for lægens samtale, lægens  

 diagnose og eventuelle behandling af patienten.
 Patientklagenævnet fandt derfor, at lægen ved  

 samtale og udspørgen burde have søgt at få et mere  

 overbevisende indtryk af patienten, inden han stillede diagnosen major  

 depression og tilbød at behandle ham med "lykkepiller".
