 En kontorassistent K pådrog sig under arbejde ved en skærmterminal en  

 hudlidelse.
 Ankestyrelsen fandt ikke, at der var en sådan sikker sammenhæng mellem  

 fremkomsten af K's hudlidelse og hendes arbejde ved skærmterminalen, at  

 lidelsen kunne henføres under § 1, pkt.B.3, i Sikringsstyrelsens  

 bekendtgørelse nr. 276 af 23. maj 1986 om fortegnelse over erhvervssygdomme i  

 medfør af lovgivningen om arbejdsskadeforsikring.
 Ankestyelsen fandt ikke grundlag for at forelægge sagen  

 erhvervssygdomsudvalget.
 REDEGØRELSE FOR SAGEN:
 En kontorassistent K pådrog sig i 1983 en hudlidelse i form af kløe og  

 udslet i ansigt, på hals og underarme.
K arbejdede på det tidspunkt ved en skærmterminal, der var anskaffet kort  

 tid forinden.
K indtastede med højre hånd og vendte papirerne med venstre  

 hånd.
Udslettet aftog, da K blev overflyttet til en anden afdeling.
K havde dog  

 fortsat noget skærmarbejde.
Lægeligt forelå oplysninger fra Arbejdsmedicinsk Klinik, dateret maj 1986.  

 Det fremgik heraf, at K i en hel del år havde haft høfeber og periodevis  

 astma.
Hun havde ikke tidligere haft eksem.
På undersøgelsestidspunktet var  

 der tale om nu afløbet exanthem.
 AFGØRELSEN DER KLAGES OVER: Sikringsstyrelsen fandt, at den anmeldte  

 hudlidelse ikke gav ret til ydelser efter lov om arbejdsskadeforsikring, da  

 lidelsen ikke var omfattet af fortegnelsen over erhvervssygdomme i § 1 i  

 Sikringsstyrelsens bekendtgørelse af 23. maj 1986.
 KLAGEN TIL ANKESTYRELSEN:
Sagen blev anket af K's faglige organisation, der anførte, at hudlidelsen  

 burde anerkendes efter erhvervssygdomsfortegnelsens pkt.
B.3.
 Hvis lidelsen ikke kunne anerkendes efter dette punkt i fortegnelsen  

 burde, sagen efter fagforeningens opfattelse, behandles i  

 erhvervssygdomsudvalget, da symptomernes relation til arbejdspåvirkningerne  

 var så tydelige, at det ikke fandtes rimeligt at betvivle sammenhængen.
 SUPPLERENDE OPLYSNINGER EFTER ANKEN:
 Ankestyrelsen indhentede fra Arbejdstilsynet diverse materiale om  

 skærmterminalarbejde og hudlidelser.
 LOVGRUNDLAG:
 Arbejdsskadeforsikringslovens § 9 og § 10.
 Sikringsstyrelsens bekendtgørelse nr. 276 af 23. maj 1986 om fortegnelse  

 over erhvervssygdomme i medfør af lovgivning om arbejdsskadeforsikring, § 1,  

 pkt.B.3.
 ANKESTYRELSENS AFGØRELSE.
Efter det oplyste finder ankestyrelsen ikke, at der er en sådan sikker  

 sammenhæng mellem fremkomsten af K's hudlidelse og hendes arbejde ved  

 skærmterminalen, at lidelsen kan henføres under pkt.
B.3. i  

 erhvervssygdomsfortegnelsen.
 Ankestyrelsen tiltræder således Sikringsstyrelsens afgørelse.
 Ankestyrelsen finder ikke grundlag for at forelægge sagen for  

 erhvervssygdomsudvalget.
